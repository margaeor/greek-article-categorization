<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 7/5/2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης ΣΤΑΥΡΟΥΛΑΣ ΠΑΠΑΣΠΥΡΟΥ<p>
«Eδώ δεν έχουμε φύλακες στα μουσεία, με το Ιντερνετ θα ασχολούμαστε;». Τα σαΐνια στους υπολογιστές από το Πανεπιστήμιο Πατρών, οι επιστήμονες από το Εργαστήριο Πληροφοριακών Συστημάτων Υψηλών Επιδόσεων που ανέλαβαν να συμπιέσουν χιλιετίες ελληνικού πολιτισμού μέσα σ' έναν ηλεκτρονικό κόμβο, δεν είχαν ν' αναμετρηθούν απλώς με τον όγκο και την ποικιλία του υλικού τους. <p>
Επρεπε να πείσουν και τους μόνιμους υπαλλήλους του υπουργείου Πολιτισμού ότι η προσπάθειά τους αξίζει τον κόπο. Και ν' αποδείξουν σε μια στρατιά ανθρώπων -κατά τεκμήριο τεχνοφοβικών και στην πλειονότητά τους αρχαιολόγων που δίσταζαν να δημοσιοποιήσουν τα ευρήματά τους- ότι η επικοινωνία με τον υπόλοιπο κόσμο μέσω του Διαδικτύου δεν είναι μόδα ούτε μπελάς, αλλά ένα χρήσιμο εργαλείο για την επιστήμη τους, για τη χώρα τους και για τους ίδιους. <p>
Η πολιτική βούληση, ωστόσο, υπήρχε. Από το Θ. Μικρούτσικο που έκανε την αρχή και το Στ. Μπένο που τον διαδέχτηκε, μέχρι τον Ευ. Βενιζέλο και την Ελ. Παπαζώη, δεν υπήρξε επικεφαλής στο ΥΠΠΟ που να μην συμμερίζεται την αναγκαιότητα ηλεκτρονικής αποτύπωσης και διάδοσης του ελληνικού πολιτισμού. Eίναι αρκετή μια ματιά στην διεύθυνση www.culture.gr, για ν' αντιληφθεί κανείς το μέγεθος της δουλειάς που συντελέστηκε τα τελευταία χρόνια στην οδό Μπουμπουλίνας.<p>
 «Καλώς ήρθατε στον ΟΔΥΣΣΕΑ». Ο κόμβος διαθέτει γύρω στις 30.000 ιστοσελίδες στα ελληνικά και στ' αγγλικά και απευθύνεται στους πάντες: στους φοιτητές των ξένων πανεπιστημίων, στους Eλληνες της διασποράς, στους τουρίστες που θέλουν πληροφορίες για την πολιτιστική κίνηση των ημερών που θα βρίσκονται εδώ, στους ανυποψίαστους σέρφερς του Διαδικτύου που θα θελήσουν να «φωτιστούν»... Ο στόχος ήταν εξ αρχής τριπλός: ψυχαγωγικός, έμμεσα τουριστικός και εν μέρει εκπαιδευτικός.<p>
«Το ιταλικό περιοδικό ΑρχαιολογίαΣ, όταν αναλάβαμε τη διοργάνωση των Ολυμπιακών Αγώνων, ανέφερε ότι το νέο πρόσωπο της Ελλάδας διαγράφεται ανάγλυφα μέσα από έναν τέτοιο κόμβο!» λέει με καμάρι ένα από τα... παιδιά της Πάτρας, ο Γ. Καλαμαράς, μέλος της ομάδας υπό τον καθηγητή Θ. Παπαθεοδώρου που συνεργάζεται από το 1994 με το ΥΠΠΟ για τον «Οδυσσέα».<p>
«Στα εγκαίνια μάλιστα του μουσείου Γκετί, στο Λος Αντζελες, στο multimedia show που παρουσιάστηκε εκείνη τη μέρα, προβλήθηκαν ιστοσελίδες από τρεις κόμβους: του Μητροπολιτικού Μουσείου της Νέας Υόρκης, του Λούβρου και του δικού μας». <p>
 Οι ιστοσελίδες του «Οδυσσέα», πέρα από το προφίλ του υπουργείου, περιλαμβάνουν όλα τα μουσεία, τα μνημεία και τους αρχαιολογικούς μας χώρους, όλους τους πολιτιστικούς οργανισμούς που εποπτεύονται ή επιχορηγούνται από το ΥΠΠΟ, στοιχεία για τα μεγάλα έργα και ειδικά αφιερώματα για τα Μάρμαρα του Παρθενώνα, τους Ολυμπιακούς Αγώνες στην αρχαιότητα ή για μεγάλα εικαστικά γεγονότα. <p>
Λείπουν οι επιφανείς<p>
 Για κάθε κείμενο που δημοσιεύεται, βέβαια, χρειάζεται η υπεύθυνη υπογραφή από την αντίστοιχη διεύθυνση. Οι κανόνες της ιεραρχίας τηρούνται με θρησκευτική ευλάβεια, μειώνοντας έτσι τα περιθώρια πρωτοβουλιών. Το γεγονός φερ' ειπείν ότι δεν υπάρχει μέσα στον κόμβο ένα λεξικό για τους επιφανείς έλληνες δημιουργούς, από τον Αριστοφάνη ώς το Μίκη Θεοδωράκη, οφείλεται στο ότι κανείς δεν έχει αναλάβει ακόμα την ευθύνη για τη συγγραφή του.<p>
 Ως προς την αισθητική των σελίδων, κι εδώ τα περιθώρια για εκκεντρικές λύσεις είναι περιορισμένα. Τα χρώματα που επιλέχτηκαν είναι «σοβαρά»: μαύρο, μπλε, πορτοκαλί (ό,τι χρειάζεται για την απεικόνιση των αγγείων) και για φόντο ένα λευκό σπασμένο, που θυμίζει μάρμαρο. Κάθε επιλογή μοιάζει υπαγορευμένη από την αίσθηση του μέτρου.<p>
 Από τον «Οδυσσέα» μπορεί κανείς να περάσει στον κόμβο «Αλέξανδρος», όπου δίνονται πληροφορίες για την πολιτιστική κληρονομιά στη Β. Ελλάδα, και να συνδεθεί επίσης με σειρά οργανισμών όπως το Κέντρο Βιβλίου, το Κέντρο Κινηματογράφου, το Ταμείο Αρχαιολογικών Πόρων, την Εθνική Πινακοθήκη, το Μέγαρο Μουσικής, την Εθνική Λυρική Σκηνή, το Εθνικό Θέατρο και το Κρατικό Θέατρο Βορείου Ελλάδος, πολλά ΔΗΠΕΘΕ κ.ο.κ.. <p>
 Οι φορείς φέρουν και την ευθύνη για το περιεχόμενο των σελίδων τους, ενώ από τις οικονομικές και γραφειοκρατικές τους δυνατότητες εξαρτάται και η συνεχής ανανέωσή τους:<p>
 Η Εθνική Πινακοθήκη, για παράδειγμα, αν ήταν πιο ευέλικτη, πέρα από τη δημοσίευση των κειμένων των καταλόγων της, θα μπορούσε να διοργανώσει ηλεκτρονικές εκθέσεις αντλώντας υλικό από τις αποθήκες της.<p>
 Το Εθνικό Κέντρο Βιβλίου (book.culture.gr) θα περίμενε κανείς να εξοπλίσει τον κόμβο του με πιο αξιόπιστα «αρχεία», πόσο μάλλον όταν δέχεται 3.000 περίπου επισκέπτες κάθε μήνα.<p>
 Και το Ελληνικό Κέντρο Κινηματογράφου (www.gfc.gr), με 7.000 κλήσεις αντίστοιχα, αν «μπορούσε να προσλάβει μόνιμο υπάλληλο με τ' απαραίτητα προσόντα», όπως ομολογεί ο επικεφαλής του Μάνος Ευστρατιάδης, «θα διόρθωνε τα λάθη στις σελίδες του και θα τις προσάρμοζε ταχύτερα στην επικαιρότητα». <p>
Για το σινεμά<p>
 Ενα υποδειγματικό παρακλάδι του «Οδυσσέα» είναι εκείνο του Διεθνούς Φεστιβάλ Θεσσαλονίκης. Σ' αυτό έχουν καταφύγει γύρω στους 35.000 επισκέπτες τον τελευταίο χρόνο, οι μισοί από την Ελλάδα, ένα 20% από τις ΗΠΑ, και οι υπόλοιποι απ' όλα τα σημεία του πλανήτη, από την Ταϊβάν και την Αυστραλία ώς τη Λαπωνία!<p>
Το σάιτ του Φεστιβάλ στήθηκε από εταιρεία της συμπρωτεύουσας και λειτουργούσε πολύ πριν συνδεθεί με τον κόμβο του ΥΠΠΟ.<p>
 Πέρα από το εύρος των πληροφοριών που δημοσιεύονται εκεί, η ανανέωση του περιεχομένου γίνεται τουλάχιστον μια φορά την εβδομάδα, καλύπτοντας και την παραμικρή δραστηριότητα του Φεστιβάλ.<p>
Αν η διεύθυνση του Φεστιβάλ έχει καταχωριστεί ήδη σε άλλες 600 διευθύνσεις του Διαδικτύου, εκείνη του «Οδυσσέα» αναφέρεται σε 4.000 σημεία του Ιντερνετ. Πάνω από 150.000 άτομα το μήνα -κατά 80% από το εξωτερικό επισκέπονται τον κόμβο. «Πολλές φορές οι επισκέψεις είναι ομαδικές από αμερικανικά σχολεία που περιλαμβάνουν στο πρόγραμμά τους ελληνικές σπουδές» αναφέρει η αρχαιολόγος Πηγή Καλογεράκου, επιφορτισμένη με το συντονισμό των υπηρεσιών του ΥΠΠΟ για το περιεχόμενο του «Οδυσσέα».<p>
 Για τη δημιουργία και την επέκταση ώς τώρα του κόμβου έχουν διατεθεί γύρω στα 400 εκατομμύρια δρχ. Το γεγονός ότι από το τρίτο Κοινοτικό Πλαίσιο Στήριξης έχουν εξασφαλιστεί 40 δισ. για την επόμενη εξαετία, επιτρέπει στο ΥΠΠΟ να προχωρήσει στην υλοποίηση σειράς σχεδίων όπως το Αρχαιολογικό Κτηματολόγιο, το Εθνικό Μνημείο Αρχείων, τη φωτογράφηση όλων των μουσειακών αντικειμένων, τη δημιουργία ψηφιακών βιβλιοθηκών.<p>
 Στόχος είναι τα μουσεία, οι αρχαιολογικοί χώροι και τα πολιτιστικά κέντρα της επικράτειας να εφοδιαστούν κάποια στιγμή όχι μόνο με ηλεκτρονικά κιόσκια, όπου θα παρέχονται πληροφορίες στο κοινό, αλλά και με πληροφοριακά συστήματα ελέγχου ασφαλείας και πυρός. <p>
 Ζητούμενο, τέλος, παραμένει ο εμπλουτισμός του «Οδυσσέα» με κόμβους κι άλλων φορέων από τη σύγχρονη πολιτιστική σκηνή, και η εκμετάλλευση της πολιτιστικής μας κληρονομιάς μέσα από την παραγωγή τρισδιάστατων αναπαραστάσεων μνημείων και έγκυρων CD RΟM. Ηδη το αφιερωμένο στη ζωή, την προσωπικότητα και το έργο της Μελίνας Μερκούρη είναι έτοιμο, ενώ ετοιμάζεται και το CD RΟM για την Ακρόπολη, με την τριδιάστατη ψηφιακή ανακατασκευή του μνημείου όπως ήταν τον 5ο π.Χ. αιώνα.<p>
 Το ερώτημα βέβαια είναι αν όλα αυτά τα σχέδια μπορούν να προχωρήσουν με γοργούς ρυθμούς, δίχως μια στοιχειώδη αυτονόμηση όσων εργάζονται για την ανάπτυξη του κόμβου από τη γραφειοκρατική δομή του υπουργείου.<p>
Το αίτημα για τη σύσταση μιας Α.Ε. θυγατρικής του ΥΠΠΟ, η οποία σε συνεργασία με ιδιώτες θα δώσει φτερά στον «Οδυσσέα», γίνεται όλο και πιο πιεστικό. Υπάρχει άραγε πολιτική βούληση και γι' αυτό;<p>
«Eλληνομνήμων» σημαίνει...<p>
Eνα καλό παράδειγμα για τους νέους ορίζοντες που ανοίγει η τεχνολογία σε όσους μελετούν την πολιτιστική μας κληρονομιά, είναι το πρόγραμμα «Ελληνομνήμων» (www.uoa.gr/dhps/hellinomnimon).<p>
Πρόκειται για ένα σχέδιο που εμπνεύστηκε ο καθηγητής Κ. Γαβρόγλου και το οποίο υλοποιείται από το Εργαστήριο Ηλεκτρονικής Διαχείρισης Ιστορικών Αρχείων του Πανεπιστημίου Αθηνών (τμήμα Μεθοδολογίας, Ιστορίας και Θεωρίας της Επιστήμης), με την υποστήριξη του Ομίλου Λάτση. <p>
 Σκοπός του «Ελληνομνήμωνος» είναι η δημιουργία μιας ψηφιακής βιβλιοθήκης, η οποία θα περιλαμβάνει το σύνολο των φιλοσοφικών και επιστημονικών έργων που γράφτηκαν στην ελληνική από το 1600 ώς το 1821! <p>
Μια σημαντική περίοδο, κατά την οποία αναδείχτηκαν όλες οι μεταβολές στο κοινωνικό σώμα του ελληνισμού στα Βαλκάνια, στην τελευταία φάση της Οθωμανικής Αυτοκρατορίας. <p>
 Σκορπισμένα σε βιβλιοθήκες ή ιδιωτικές συλλογές, όχι μόνο στην Ελλάδα, αλλά και σε χώρες της Ευρώπης, της Ασίας ή στις ΗΠΑ, τα έργα αυτής της περιόδου έπρεπε καταρχήν να εντοπιστούν, να φωτογραφηθούν και να περάσουν έπειτα σε ψηφιακή μορφή. <p>
 Η παραπάνω διαδικασία έχει ολοκληρωθεί για όλα τα έντυπα βιβλία από τις αρχές του 17ου αιώνα ώς την Ελληνική Επανάσταση. Πρόκειται για περισσότερους από 200 τόμους (53.000 σελίδες) που προέρχονται από τα τυπογραφεία της Βιέννης, της Βενετίας, της Κωνσταντινούπολης, της Λειψίας και του Παρισιού.<p>
 Το περιεχόμενό τους έχει ήδη εγγραφεί σε 32 μέχρι στιγμής CD RΟM, και χάρη σ' ένα ειδικό λογισμικό, έχει αρχίσει να αξιοποιείται. Από εκεί αντλήθηκε, για παράδειγμα, το υλικό του CD RΟM για το Ρήγα που κυκλοφόρησε  πέρυσι, 200 χρόνια από το θάνατό του.<p>
Τι μένει να γίνει ακόμα;<p>
 Πέρα από τα έντυπα βιβλία, υπάρχουν και τα χειρόγραφα, αυθεντικά ή αντίγραφα, η αξία των οποίων είναι ανεκτίμητη. Η δεύτερη φάση του «Ελληνομνήμονα» είναι και η δυσκολότερη, καθώς οι σελίδες των χειρογράφων ξεπερνούν τις 500.000 και η διασπορά τους είναι εξαιρετικά εκτεταμένη. <p>
Δεν είναι μόνο η διάσωση των ιστορικών πηγών που εξασφαλίζεται με αυτό το πρόγραμμα. Η πρόσβαση των φοιτητών και των ερευνητών στα παραπάνω κείμενα απαιτούσε μέχρι πρόσφατα μια επίπονη, δαπανηρή και μάλλον ψυχοφθόρα διαδικασία, η οποία έγινε τώρα απλούστατη.<p>
Με τη συνδρομή των νέων τεχνολογιών, αναβαθμίζεται η μελέτη της ιστορίας των ιδεών του νεοελληνικού Διαφωτισμού, κι ένα πολύτιμο ιστορικό υλικό φιλοσοφικής κι επιστημονικής σκέψης γίνεται προσιτό.

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



