<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 7/5/2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Της NTINAΣ KAPATZIΟY    <p>
Δεκαπέντε υπουργοί Παιδείας, μαζί με τον Π. Ευθυμίου, και τουλάχιστον τέσσερις εκπαιδευτικές μεταρρυθμίσεις φαίνεται ότι δεν ήταν αρκετές για τη δημιουργία ενός άρτιου εκπαιδευτικού συστήματος, μια που το κεφάλαιο «παιδεία» παραμένει ανοιχτό τα τελευταία... 36 χρόνια. Από το 1964, όταν επιχειρήθηκε η πρώτη εκπαιδευτική μεταρρύθμιση με εμπνευστή <p>
τον καθηγητή Ευάγγελο Παπανούτσο, μέχρι το «κάτσε καλά, Γεράσιμε», επιχειρήθηκαν πλήθος αλλαγών στου... κασίδη το κεφάλι.<p>
Mιλήσαμε με μερικούς απ' τους τότε μαθητές, τα «πειραματόζωα της εκπαίδευσης» όπως αυτοχαρακτηρίζονται κάποιοι από αυτούς.<p>
 Tέκνο της μεταρρύθμισης Παπανούτσου είναι ο καθηγητής κοινωνιολογίας και δικαίου στο 4ο Λύκειο Πειραιά, Ηλίας Τριανταφυλλόπουλος, που αποφοίτησε το 1966. Πιστεύει ότι ήταν «μεταρρύθμιση σταθμός», μέσω της οποίας «γύρισε σελίδα η ελληνική εκπαίδευση σε μία πιο προοδευτική κατεύθυνση». <p>
Κατά κοινή παραδοχή, η μεταρρύθμιση Παπανούτσου ήταν η πιο ολοκληρωμένη πρόταση για ένα αξιόπιστο εκπαιδευτικό σύστημα. Πολεμήθηκε όμως από τις συντηρητικές δυνάμεις και διεκόπη άδοξα από τη δικτατορία των συνταγματαρχών. Από τις πιο σημαντικές αλλαγές που έφερε ήταν η ίδρυση δύο τύπων λυκείου, του γενικού και του τεχνικοεπαγγελματικού. <p>
Aλλη γλώσσα<p>
Οι απόφοιτοι και των δύο εισάγονταν στο πανεπιστήμιο με την απόκτηση του ακαδημαϊκού απολυτηρίου (για την απόκτηση του οποίου συνυπολογιζόταν ο βαθμός της δευτέρας και της τρίτης τάξης) και ύστερα από εισαγωγικές εξετάσεις σε αρκετά μεγάλο αριθμό μαθημάτων.<p>
Ο H. Τριανταφυλλόπουλος θα μας πει ότι μέχρι εκείνη τη στιγμή το εκπαιδευτικό σύστημα στο μετεμφυλιακό κράτος καθοριζόταν ιδεολογικά από το γνωστό τρίπτυχο «πατρίς, θρησκεία, οικογένεια». «Σκεφτείτε ότι μιλούσαμε άλλη γλώσσα στην καθημερινότητά μας, άλλη στο σχολείο. Οσοι βλέπαμε Γκοντάρ, Τριφό, ή Φελίνι ήμασταν τα μαύρα πρόβατα. Θυμάμαι ότι οι εκπαιδευτικοί μας δεν μας είχαν πει πως ο Σεφέρης κέρδισε το Νόμπελ. Οσοι καθηγητές πάλι τολμούσαν να εκφράσουν έναν λόγο διαφορετικό, αλίμονό τους. Μπορούμε να πούμε ότι η μεταρρύθμιση Παπανούτσου άλλαξε τα δεδομένα αυτά».<p>
Οσο για σήμερα, μας λέει: «Αλλαξαν πια οι εποχές. Τότε επικρατούσε το μάθε παιδί μου γράμματαΣ. Σήμερα κυριαρχεί η εικόνα και ο υπολογιστής. Το επίκεντρο του σχολείου δεν είναι οι γνώσεις, αλλά οι εξετάσεις. <p>
Παρά τις αλλαγές που έγιναν, συνεχίζει να λειτουργεί ως ο προθάλαμος του πανεπιστημίου. Ακόμη και ο τρόπος διδασκαλίας δεν δημιουργεί κανένα υπόβαθρο κουλτούρας. Ολο αυτό το άγχος, οι πολυσχιδείς ερωτήσεις, νομίζω ότι έχουν ήδη τεθεί υπό αμφισβήτηση. Κι όλα αυτά η ελληνική κοινωνία πρέπει να τα δει με νηφαλιότητα».<p>
 Ο Φωκίων Κωνσταντίνου, απόφοιτος του 1979 ο οποίος σπούδασε χημικός μηχανικός στη Θεσσαλονίκη κι έζησε το σύστημα Ράλλη, λέει ότι η κατάσταση στην παιδεία είναι «κάθε πέρσι και καλύτερα». <p>
«Τότε, τα πράγματα ήταν πιο απλά. Tουλάχιστον διατηρούνταν η ουσία του λυκείου. Ηταν κυψέλη γνώσης κι όχι το εφαλτήριο για την τριτοβάθμια εκπαίδευση, όπως γίνεται σήμερα. Ισως να θεωρείται μειονέκτημα το γεγονός ότι η δική μας εξεταστέα ύλη για τις εισαγωγικές στο πανεπιστήμιο ήταν πάρα πολύ μεγάλη, καθώς εξεταζόμασταν ουσιαστικά στην ύλη της Δ', E' και ΣT' γυμνασίου. Είχαμε όμως περισσότερο χρόνο να προετοιμαστούμε, καθώς δίναμε εξετάσεις το Σεπτέμβριο».<p>
«Λάθος σχολή»<p>
Το σοβαρότερο μειονέκτημα κατά τον Φ. Κωνσταντίνου ήταν η έλλειψη προσανατολισμού από τα σχολεία:«Οταν έφτασα στο πανεπιστήμιο, η επιτροπή υποδοχής στο ΑΠΘ μάς είπε: Παιδιά, λάθος σχολή διαλέξατε. Πέρασαν οι εποχές που οι χημικοί μηχανικοί είχαν δουλειά κι έβγαζαν χρήματαΣ.<p>
Παιδί της μεταρρύθμισης Ράλλη είναι και η Μπρίτζιτα Πετράτου, που σήμερα δουλεύει στη γραμματεία του Γραφείου 2004. «Δεν κατάφερα να περάσω στο πανεπιστήμιο. Ωστόσο πιστεύω ότι το σχολείο στην εποχή μου παρήγαγε γνώση. Οσοι τελειώναμε ξέραμε πέντε πράγματα. Κι αυτό το καταλαβαίνω σήμερα που βοηθάω τα παιδιά μου στο σχολείο. <p>
Το κυριότερο όμως ήταν ότι οι μαθητές τότε δεν ήταν αρπαγμένοι από το λαιμό όπως είναι σήμερα. Εξωδιδακτική βοήθεια δεχόμασταν μόνο λίγο πριν από την περίοδο των εξετάσεων και συνήθως στις δύο τελευταίες τάξεις του σχολείου. Σήμερα τα παιδιά αρχίζουν τα φροντιστήρια από το δημοτικό και, ως απόφοιτοι λυκείου, είναι και θεωρούνται αμόρφωτοι».<p>
Βασικά σημεία της μεταρρύθμισης Ράλλη είναι ότι η δημοτική γλώσσα εισάγεται στη διδασκαλία, καθιερώνεται η υποχρεωτική εννιάχρονη εκπαίδευση, καταργούνται οι εισαγωγικές εξετάσεις από το δημοτικό στο γυμνάσιο, ενώ το γενικό λύκειο χορηγεί δύο τίτλους απολυτηρίου: θεωρητικής και θετικής κατεύθυνσης. Οι μαθητές αποκτούν απολυτήριο ύστερα από εξετάσεις στη Β' και Γ' λυκείου. Για την εισαγωγή στην τριτοβάθμια εκπαίδευση συνυπολογίζεται ο βαθμός του απολυτηρίου του λυκείου, ο γενικός βαθμός της Β' Λυκείου καθώς και οι βαθμοί 4 μαθημάτων από τις πανελλήνιες εξετάσεις.<p>
 Στη δεκαετία του '80 οι μαθητές πρέπει να «ξεχάσουν» τις ψιλές και τις δασείες και οι μαθήτριες τις ποδιές. Το 1983 εφαρμόζονται πρώτη φορά οι δέσμες, κι όπως θα μας πει ο καθηγητής φυσικής αγωγής Κώστας Τεφτίκης, που εκείνη τη χρονιά ήταν μαθητής της Γ' τάξης Λυκείου, «όλοι αισθανόμασταν ότι βαδίζαμε προς το άγνωστο. Είχαμε την εμπειρία του πρακτικού και κλασικού, και ήταν λίγο δύσκολο τη χρονιά ακριβώς που θα δίναμε εξετάσεις για την τριτοβάθμια εκπαίδευση, να προσαρμοστούμε». <p>
«Υποτίθεται», συνεχίζει, «ότι στις δέσμες υπήρξε εξειδίκευση. Παρ' όλα αυτά περνούσες σε σχολές που δεν είχαν καμία σχέση με τα μαθήματα που έδινες». Κατά τον κ. Τεφτίκη, το λύκειο έχασε έτσι το μορφωτικό του χαρακτήρα:<p>
«Είχαμε τα μαθήματα επιλογής, αυτά δηλαδή που θα εξεταζόμασταν για να περάσουμε σε κάποια από τις πανεπιστημιακές σχολές και τα μαθήματα κορμού. Ολα τα παιδιά ρίχναμε το βάρος στα πρώτα και αδιαφορούσαμε παντελώς για τα άλλα. Μάλιστα, οι περισσότεροι απουσιάζαμε κιόλας για να δίνουμε το παρώνΣ στα φροντιστήριά μας». <p>
Kαι προσθέτει: «Eπειδή είμαι κι εγώ ένα από τα πειραματόζωα της εκπαιδευτικής μεταρρύθμισης, γνωρίζω καλά πώς αισθάνονται οι σημερινοί μαθητές. Αυτή τη στιγμή, θα έλεγα ότι τουλάχιστον πρέπει να επαναπροσδιοριστεί ο ρόλος του λυκείου».<p>
 Για την «αποτυχία του πειράματος του τεχνικού και δη του επαγγελματικού λυκείου» που θεσπίστηκε στα χρόνια του μας μιλάει ο απόφοιτος του 1985 Βασίλης Καραμίχαλος, υπάλληλος πολυεθνικής εταιρείας. <p>
Aνεργοι και αμόρφωτοι<p>
«Κατάφεραν να κάνουν ένα σχολείο που δεν σου δίνει ούτε πτυχίο αλλά ούτε και γνώσεις. Εγώ τελείωσα ηλεκτρολόγος. Για να δώσω ρεύμα όμως σε ένα σπίτι, έπρεπε να έχω προϋπηρεσία δύο χρόνια και 150 ένσημα. Δεν μας έπαιρναν όμως ούτε για βοηθούς. Το ίδιο συνέβαινε και με τις άλλες ειδικότητες. Οσοι τελείωναν για παράδειγμα δομικοί, δεν έχουν το δικαίωμα να εμβαδομετρήσουν ένα οικόπεδο. Στις τεχνικές εταιρείες δεν τους παίρνουν ούτε για βοηθούς των βοηθών. Από την άλλη πλευρά, ούτε γενικές γνώσεις μας έδιναν. Και άνεργοι δηλαδή, και αμόρφωτοι...»<p>
 Οι κυριότερες αλλαγές που έγιναν τη δεκαετία του '80 είναι ότι θεσπίζονται οι δέσμες για την εισαγωγή των υποψηφίων στο πανεπιστήμιο και τους δίνεται η δυνατότητα επιλογής τεσσάρων κατευθύνσεων. Καταργούνται τα ΚΑΤΕΕ και θεσμοθετούνται τα ΤΕΙ, ενώ ιδρύονται τα μεταλυκειακά προπαρασκευαστικά κέντρα με στόχο την προετοιμασία των νέων που δεν πέτυχαν στις εισαγωγικές εξετάσεις.<p>
 Tέλος, φτάνει η «καταιγίδα» των μεταρρυθμίσεων Aρσένη. Eνα κεφάλαιο στο ποίο δεν έχει μπει ακόμη τελεία...<p>
AΔIEΞΟΔΟ ME TA ΣXΟΛIKA BIBΛIA<p>
Eμειναν από χαρτί<p>
Στον τρίτο χρόνο εφαρμογής της εκπαιδευτικής μεταρρύθμισης, τι θα σκεφτόταν κανείς, εάν το Σεπτέμβριο, που ξεκινάει η νέα σχολική χρονιά, δεν υπήρχαν βιβλία στα σχολεία;<p>
Η ερώτηση δεν είναι υποθετική. Μία δικαστική εμπλοκή και η αδυναμία -όπως αποδείχτηκε- των μηχανισμών του υπουργείου Παιδείας να διευθετήσουν το θέμα δημιούργησαν το αδιέξοδο. Επί 7 μήνες ο Οργανισμός Εκδόσεων Διδακτικών Βιβλίων δεν έχει... χαρτί για να τυπώσει τα βιβλία της νέας σχολικής χρονιάς.<p>
Στις 20 Ιουλίου 1999 έγινε ο μειοδοτικός διαγωνισμός προκειμένου να αγοραστεί χαρτί. Στις 9 και στις 15 Σεπτεμβρίου, οι συμβάσεις κατακυρώθηκαν σε δύο εταιρείες. Την Αθηναϊκή Χαρτοποιία και την Τυποχαρτική. Ο διαγωνισμός αφορούσε 14.000 τόνους χαρτιού και το ύψος της δαπάνης ήταν 3.850.000.000. Στις 7 Οκτωβρίου, ο Οργανισμός Εκδόσεων Διδακτικών Βιβλίων υπογράφει τις συμβάσεις.<p>
Λίγες μόλις ημέρες νωρίτερα, στις 28 Σεπτεμβρίου 1999, ψηφίζεται ο νόμος 2741, σύμφωνα με τον οποίο όλες οι προμήθειες του Δημοσίου ύψους πάνω από 500 εκατ. περνούν για έλεγχο νομιμότητας από το Ελεγκτικό Συνέδριο, προτού, φυσικά, υπογραφούν.<p>
Μετά την εξέλιξη αυτή, το Ελεγκτικό Συνέδριο έκρινε ότι είναι αναρμόδιο να ελέγξει τις συγκεκριμένες συμβάσεις αφού αυτές είχαν ήδη υπογραφεί. Η μία εταιρεία, η Αθηναϊκή Χαρτοποιία, η οποία στο μεταξύ είχε αρχίσει την παράδοση, σταμάτησε γιατί δεν μπορούσε να πληρωθεί και η δεύτερη δεν παρέδωσε καθόλου χαρτί.<p>
Με ό,τι χαρτί είχε απομείνει από πέρσι και με όση νέα ποσότητα είχε προλάβει να παραλάβει, ο Οργανισμός Εκδόσεων Διδακτικών Βιβλίων ξεκινάει πρώτα τις ανατυπώσεις των παλιών βιβλίων και περιμένει. Περνούν έτσι 7 πολύτιμοι μήνες. (Να σημειωθεί ότι για να παραδοθούν τα βιβλία εγκαίρως στους μαθητές πρέπει να βρίσκονται στις αποθήκες του Οργανισμού Μάιο με Ιούνιο. Και αυτές οι προθεσμίες έχουν ήδη εκπνεύσει).<p>
Στο μεταξύ, ο Οργανισμός καταθέτει στο Ελεγκτικό Συνέδριο αίτηση ανάκλησης της προηγούμενης απόφασης. Προσκομίζει μάλιστα και βεβαίωση από το Εθνικό Τυπογραφείο ότι ο επίμαχος νόμος 2741 τυπώθηκε 1η Οκτωβρίου 1999, ημέρα Παρασκευή και οι δυο συμβάσεις υπογράφτηκαν στις 7 Οκτωβρίου, δηλαδή ύστερα από 4 εργάσιμες ημέρες, με αποτέλεσμα να μην έχουν λάβει γνώση.<p>
Οπως ήταν φυσικό, η έλλειψη χαρτιού και ο τεράστιος κίνδυνος να τιναχτεί στον αέρα η νέα σχολική χρονιά ήταν το πρώτο θέμα που τέθηκε υπόψη της νέας ηγεσίας του υπουργείου Παιδείας και ανέλαβε να διευθετήσει ο υφυπουργός Φίλ. Πετσάλνικος. Η αναστολή της προηγούμενης απόφασης έγινε τελικά δεκτή από το Ελεγκτικό Συνέδριο τη Μεγάλη Τρίτη. <p>
ΟΛYMΠIA ΛIATΣΟY</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



