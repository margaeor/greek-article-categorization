<html>

<!--

Web Author:  Αριστείδης Παλιούρας 

email: aris@enet.gr

-->



<head><title>E Online - ΣΠΟΡ </title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 7/5/2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Του ΝΙΚ. ΠΑΠΑΔΟΓΙΑΝΝΗ<p>
Αν χάσει και πάλι απόψε ο Ολυμπιακός από τον ΠΑΟΚ στο Αλεξάνδρειο, θα φανεί στον ορίζοντα -πέρα απ' όλα τ' άλλα- και τέλος εποχής. <p>
Αυτό το κείμενο έχει γραφτεί πριν από το χθεσινοβραδινό δεύτερο ημιτελικό ΑΕΚ-Παναθηναϊκού. Οπως κι αν έχει όμως το πράγμα, ο Ολυμπιακός κινδυνεύει να μείνει στο Κύπελλο Κόρατς. <p>
Εκείνο που ευχόταν όλο το διήμερο ο Ιωαννίδης (όταν σήκωνε το κεφάλι από τα προβλήματα της δικής του ομάδας) ήταν να προκριθεί ο Παναθηναϊκός στους τελικούς έναντι της ΑΕΚ! Διότι ο ΠΑΟ έχει ήδη εξασφαλίσει συμμετοχή στην παρεθνική Σουπρολίγκα (τη μετεξέλιξη της Ευρωλίγκας) ως πρωταθλητής Ευρώπης, ενώ η ΑΕΚ όχι. <p>
Το χειρότερο που θα μπορούσε να τύχει στον Ολυμπιακό σ' αυτά τα παράξενα πλέι-οφ θα ήταν να παίξει στο μικρό τελικό απέναντι στον ΠΑΟ: Τότε θα μετακόμιζε αυτομάτως στο Κύπελλο Κόρατς, πριν καν γίνει το πρώτο τζάμπολ των τελικών της παρηγοριάς. <p>
Την ίδια ώρα, «πράσινοι», «κίτρινοι» και «μαυρόασπροι» θα νέμονταν τα εισιτήρια για την κορυφαία διοργάνωση....<p>
Ο Ολυμπιακός μετέχει ανελλιπώς στην Ευρωλίγκα από τη δεύτερη κιόλας χρονιά του Ιωαννίδη, δηλαδή από το 1992-93. Είναι η μόνη ελληνική ομάδα που έχει τέτοιο σερί στη δεκαετία του '90. Οχτώ στα οχτώ, με τέσσερα φάιναλ-φορ και έναν τίτλο, το 1997 στη Ρώμη. <p>
Mια φορά εκτός<p>
 Στο ίδιο περίπου διάστημα, της τριπλής ελληνικής εκπροσώπησης, ο δις πρωταθλητής Ευρώπης Παναθηναϊκός έχασε το τρένο της Ευρωλίγκας μία φορά, το 1997-98, όταν τον είχε αφήσει εκτός νυμφώνος ο ΠΑΟΚ του Σκοτ Σκάιλς με «διπλό» στο ΟΑΚΑ. <p>
 Ο «Δικέφαλος» της Θεσσαλονίκης πήρε το εισιτήριο 6 φορές από το '92 και μετά και μάλιστα συμμετέχει στην Ευρωλίγκα χωρίς διακοπή συνεχώς από το 1997. <p>
 Αλλά φάιναλ-φορ έχει να δει εφτά χρόνια, από τότε που απέτυχε να δικαιολογήσει τον τίτλο του φαβορί εν Αθήναις. Η ΑΕΚ μπήκε στο σαλόνι μόνο μία φορά, αλλά αξιοποίησε την ευκαιρία στο έπακρο, αφού έφτασε ώς τον τελικό της Βαρκελώνης πρόπερσι και άγγιξε το τρόπαιο (της το πήρε η Κίντερ). <p>
 Από μία συμμετοχή έχουν ακόμα ο Πανιώνιος και ο Ηρακλής, χωρίς διακρίσεις.<p>
Nα ξεπέσει ο Ολυμπιακός στο Κύπελλο Κόρατς; <p>
Τέτοιο κακό έχει να του τύχει από το μακρινό 1988-89, όταν πρόεδρός του ήταν ο... Κοσκωτάς, προπονητής του ο Στιβ Γιατζόγλου, έδρα του η Γλυφάδα και αστέρια του (σε μια αξιοπρεπή πορεία που τελείωσε στους Ομίλους της γ' φάσης) ο Σκάρι, ο Μίντλετον, ο Καμπούρης, ο Παπαδάκος. Μιλάμε για... αρχαιότητα. <p>
Τότε ο Ιωαννίδης οδηγούσε τον Αρη στον 7ο τίτλο της ιστορίας του και οι περισσότεροι από τους σημερινούς παίκτες του Ολυμπιακού ήταν σχολιαρόπαιδα.<p>
Αλλά ας περιμένουμε λίγο, πριν απαγγείλουμε τον επιτάφιο. Ο φετινός Ολυμπιακός δεν είναι κακός, είναι όμως διπρόσωπος. <p>
Είναι ικανός να κερδίσει στην πιο δύσκολη έδρα (απόδειξη τα «διπλά» του στο ΟΑΚΑ επί Παναθηναϊκού και ΑΕΚ), μπορεί όμως και να ηττηθεί γηπεδούχος από αντίπαλο αισθητά μετριότερο. <p>
–Αν παρουσιάσει το καλό του πρόσωπο απόψε στο καμίνι του Αλεξανδρείου, είναι σε θέση να μείνει όρθιος και να ανανεώσει το ραντεβού για την ερχόμενη Τετάρτη. <p>
–Αν όμως εμφανιστεί ξανά στο παρκέ η ομάδα-φάντασμα του 1ου ημιτελικού, τότε η σεζόν των Πειραιωτών θα τελειώσει μέσα σε μελαγχολία. Τα χέρια θα είναι άδεια, την ίδια στιγμή που ο Παναθηναϊκός με την ΑΕΚ (και ίσως και τον ΠΑΟΚ) θα γεύονται τους καρπούς της δόξας και θα ετοιμάζονται για το καλοκαίρι της ηδονής. <p>
Πρωταθλητής Ευρώπης ο ένας, κυπελλούχος Ευρώπης η άλλη, πρωταθλητής Ελλάδας κάποιος από την παρέα, λάμψη εκτυφλωτική, αλλά ανυπόφορη για τον μαθημένο σε τίτλους Ολυμπιακό. <p>
Ξέρετε από πότε έχει να ακουμπήσει τα χέρια σε κάποιο τρόπαιο η άλλοτε κραταιά ομάδα του Πειραιά; <p>
Από την τριπλή στέψη του 1997, λες και έπεσε κατάρα.<p>
Eδειξε χαρακτήρα<p>
Ο ΠΑΟΚ, πάλι, έκανε προχθές αυτό που έχει κάνει κι άλλες φορές στο παρελθόν: Εδειξε χαρακτήρα σε έδρα κολασμένη, και ανέτρεψε το μειονέκτημα της έδρας απέναντι σε αντίπαλο θεωρητικά ανώτερο. <p>
Το 1997 ήταν ο Παναθηναϊκός το θύμα του (όταν ο νυν προπονητής του ΠΑΟΚ Σκάιλς κέρδισε τον Μάλκοβιτς με παίκτες-κομήτες όπως ο Ντελ Ντεμπς, ο Αντονι Μπόνερ και ο Στέφαν Μπεκ), ένα χρόνο αργότερα ο Ολυμπιακός του Ιβκοβιτς (όταν ο «Πέτζα» Στογιάκοβιτς σκόρπισε σιγή στο ΣΕΦ με τρίποντο της τελευταίας στιγμής). <p>
Την πρώτη φορά το «μπρέικ» έγινε στο πλαίσιο της προημιτελικής φάσης, τη δεύτερη και την τρίτη στα ημιτελικά. Μπορεί να κάνει και σε τελικούς τέτοιο θαύμα ο γενναίος ΠΑΟΚ; <p>
Θα το μάθουμε από βδομάδα, αν η μάχη με τον Ολυμπιακό τελειώσει απόψε. Μέτριος ξε-μέτριος, προβληματικός ξε-προβληματικός, ο ΠΑΟΚ ξέρει να ορθώνει ανάστημα στα πλέι-οφ. Τι κρίμα να μην μπορεί να το κάνει και στην Ευρώπη...</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>

<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>



</CENTER>



</table>



</center>
</body></html>



