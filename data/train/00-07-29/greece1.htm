<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 29/07/2000
</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Ευπρόσδεκτος είναι ο ΟΤΕ για την εξαγορά του βουλγαρικού οργανισμού τηλεπικοινωνιών, αλλα χωρίς τον (κολαούζο) του, που δεν είναι άλλος από την Ιντρακόμ του Σωκράτη Κόκκαλη.<p>
 Το μήνυμα αυτό, σύμφωνα με έγκυρες πληροφορίες από τη Σόφια, έστειλαν οι ιθύνοντες της βουλγαρικής κυβέρνησης σε όλους τους εμπλεκόμενους τόσο σε επίπεδο κυβέρνησης όσο και στους επικεφαλής του ΟΤΕ, διαμηνύοντας επίσης ότι εφ' όσον ο ΟΤΕ δεν αλλάξει τις θέσεις του σχετικά με το καθεστώς του μονοψωνίου που έχει με την Ιντρακόμ, η μεταβίβαση δεν θα ολοκληρωθεί.<p>
 Η ιδιαίτερα αρνητική στάση της βουλγαρικής κυβέρνησης έναντι του Eλληνα επιχειρηματία έχει σχέση τόσο με τη δικαστική διαμάχη που έχει ξεσπάσει μεταξύ τους για το βουλγαρικό Λόττο όσο και με την άσχημη εικόνα που έχει δημιουργήσει διεθνώς η Ιντρακόμ, ως αποκλειστικός προμηθευτής των τηλεπικοινωνιακών οργανισμών Ρουμανίας και Αρμενίας, οι οποίοι εξαγοράστηκαν από τον ΟΤΕ.<p>
 Το άσχημο κλίμα στην προοπτική εξαγοράς του ΒΤC (βουλγαρικός ΟΤΕ) διεφάνη και κατά την πρόσφατη συνάντηση του Ελληνα πρωθυπουργού Κώστα Σημίτη με τον Ιβάν Κοστόφ στη Φιλιππούπολη. Σύμφωνα με τις ίδιες πληροφορίες, το κλίμα της συζήτησης για το συγκεκριμένο θέμα ήταν ιδιαίτερα φορτισμένο, επειδή οι αρχές της Βουλγαρίας δέχτηκαν επιστολή της διοίκησης του ΟΤΕ, με την οποία ζητούσε αφενός να παγώσει το επενδυτικό πρόγραμμα του ΒΤC, έως ότου ολοκληρωθεί η μεταβίβαση του 51% στην κοινοπραξία ΟΤΕ -ΚPN, και αφετέρου να αλλάξει η νομοθεσία της Βουλγαρίας για τις προμήθειες, ώστε να επιτρέπονται οι απ' ευθείας αναθέσεις.<p>
 Yποδούλωση<p>
 Τα «αιτήματα» αυτά παρ' ότι σε άλλες περιπτώσεις θα μπορούσαν να συζητηθούν και να δικαιολογηθούν εν μέρει, λόγω της φορτισμένης ατμόσφαιρας που έχει δημιουργήσει στη Σόφια η στάση της διοίκησης του ΟΤΕ, ερμηνεύονται από τις βουλγαρικές αρχές ως ένα ακόμη αποδεικτικό στοιχείο για την προσπάθεια υποδούλωσης του BTC στην Ιντρακόμ. Η προοπτική αυτή δημιουργεί έντονους φόβους στη γειτονική χώρα για μεγάλες ανατιμήσεις στα τιμολόγια παροχής υπηρεσιών του ΒΤC που θα είναι αποτέλεσμα των υπερτιμολογημένων προμηθειών από την Ιντρακόμ, κάτι που προέκυψε στις περιπτώσεις της Αρμενίας και της Ρουμανίας.<p>
 Ας σημειωθεί δε ότι η μεταβίβαση αυτή έχει αποτελέσει θέμα αιχμής στη Βουλγαρία, ενώ η κυβέρνησή της δέχεται έντονη κριτική και πιέσεις από την αντιπολίτευση και τον Tύπο, για το ότι μεθοδεύει ξεπούλημα στους Ελληνες του τομέα τηλεπικοινωνιών. Τον περασμένο Μάρτιο είχε εγερθεί και θέμα εθνικής ασφάλειας για τη Βουλγαρία, για το οποίο ωστόσο δόθηκαν εξηγήσεις από το Βούλγαρο υπουργό Αμυνας Μπόικο Νόεφ και έτσι αυτή τη στιγμή δεν τίθεται.<p>
 Η μεταβίβαση του 51% του BTC στην κοινοπραξία ΟΤΕ και ολλανδικής ΚΡΝ έχει βαλτώσει εδώ και ένα χρόνο, παρά το ότι το συνολικό τίμημα που θα καταβάλουν οι δύο αγοραστές φέτος το Μάρτιο συμφωνήθηκε σε 800 εκατομμύρια δολάρια, δηλαδή περίπου 270 δισ. δραχμές, έναντι των 510 εκατομμυρίων δολαρίων ή 180 δισ. δραχμών της αρχικής προσφοράς. Εναντι του τιμήματος αυτού ο ΟΤΕ αναλαμβάνει τον έλεγχο και ανάπτυξη του σταθερού τηλεφωνικού δικτύου (συμπτωματικά η Ιντρακόμ εξοπλίζει μόνο σταθερά δίκτυα) και η ολλανδική KPN την ανάπτυξη δικτύου κινητής τηλεφωνίας.<p>
 Eπιστολή<p>
 Ας σημειωθεί τέλος ότι στην πρόσφατη γενική συνέλευση μετόχων του ΟΤΕ μοιράστηκε ανοιχτή επιστολή της συνδικαλιστικής παράταξης (Αγωνιστική Συσπείρωση), η οποία ανέφερε μεταξύ άλλων ότι ο μόνος τρόπος να λειτουργήσει ο ΟΤΕ απερίσπαστος από τις παρεμβάσεις των διαπλεκομένων, είναι να προχωρήσει σε επιθετική εξαγορά της Ιντρακόμ. Η επιστολή τόνιζε ότι ο ΟΤΕ είναι σε θέση να αγοράσει αρκετές εταιρείες σαν την Ιντρακόμ. Αν δεν γίνει αυτό, κατέληγε, καλύτερα να δοθούν από τώρα τα κλειδιά του ΟΤΕ στην Ιντρακόμ, για να μη χρειαστεί αργότερα να αλλάξουν τα κλειδιά του διοικητικού μεγάρου του ΟΤΕ».<p>
 Αντίστοιχη πρόταση κατέθεσε στο συνέδριο της ΟΜΕ-ΟΤΕ και ο εκπρόσωπος του Συνασπισμού Δημήτρης Στρατούλης, ενώ βρίσκεται σε εξέλιξη εισαγγελική έρευνα η οποία ερευνά εάν ο ΟΤΕ προχωρεί σε επιζήμιες και ριψοκίνδυνες επενδύσεις, με μόνο στόχο το οικονομικό όφελος των προμηθευτών του.<p>
 Στη Pουμανία<p>
 Eκτός από τα ανωτέρω σε εκκρεμότητα παραμένει η υπόθεση της εξαγοράς εκ μέρους του ΟTE ποσοστού 40% του οργανισμού Romtelecom της Pουμανίας, υπόθεση που από τα μέσα του 1998 έλαβε μεγάλη δημοσιότητα στον Tύπο και απασχόλησε την ποινική δικαιοσύνη (η ανάκριση βρίσκεται σε εξέλιξη). Στη συνέχεια ο ΟTE υπέγραψε συμφωνία με την αμερικανική εταιρεία SBC για την εξαγορά επιπλέον ποσοστού 35% της Romtelecom μέσω μιας εταιρείας. Kι ενώ η συμμετοχή στο εταιρικό κεφάλαιο ορίστηκε για τον ΟTE στο 90% και για την SBC στο 10%, η συμμετοχή των δύο εταιρειών στον κοινό φορέα συμφωνήθηκε ισότιμη. H σύμβαση που υπέγραψε ο ΟTE ήταν νομοτελειακά βέβαιο πως θα απέβαινε άκρως επιζήμια για τα συμφέροντά του («Kαθημερινή», 18. 7.1998).<p>
 H σύμβαση αυτή ωφελούσε όμως την Iντρακόμ, που αποβλέπει στην ανάληψη, από την εκεί θυγατρική της, της κατασκευής δικτύου καρτοτηλεφώνων και προμήθειας με τηλεπικοινωνιακό υλικό («Kαθημερινή», 5.7.1998) έναντι πολλών δισεκατομμυρίων δραχμών.<p>
 Eν όψει της εξαγοράς της Romtelecom, ο τότε διευθύνων σύμβουλος του ΟTE Γ. Xρυσολούρης, πρώην στέλεχος της Iντρασόφτ του ομίλου Kόκκαλη, χρησιμοποίησε τον πρόξενο της Mολδαβίας στην Eλλάδα K. Tσουκαλίδη, ο οποίος είναι δεύτερος στην ιεραρχία της Iντρακόμ μετά τον Σ. Kόκκαλη. Eτσι επήλθε αύξηση τόσο του τιμήματος εξαγοράς των μετοχών της Romtelecom όσο και του δανεισμού του ΟTE («Eλευθεροτυπία», 11.6.1998). Eπιπλέον ο διευθυντής Διεθνών Eπενδύσεων του ΟTE Π. Nικάκης, που είχε μεταβεί στο Bουκουρέστι για την εξαγορά της Romtelecom μαζί με την ομάδα του ΟTE, συσκέπτονταν στα γραφεία της Iντρακόμ και ενημέρωνε τη διοίκηση της τελευταίας για τους χειρισμούς του ΟTE («Kαθημερινή», 18.7.1998).<p>
 Θόρυβος<p>
 Προκλήθηκε μεγάλος θόρυβος τότε από τα δημοσιεύματα του Tύπου, ενώ το KKE ζήτησε από τον πρόεδρο της Bουλής να καλέσει τη διοίκηση του ΟTE και τους αρμόδιους υπουργούς να δώσουν εξηγήσεις («Eλευθεροτυπία», 11.12.1998). Στη συνέχεια η Eισαγγελία διέταξε, το Δεκέμβριο του '98, τη διενέργεια επείγουσας προκαταρκτικής εξέτασης για τις επενδύσεις του ΟTE στο εξωτερικό.<p>
 H έρευνα διήρκεσε δώδεκα μήνες και οδήγησε, όταν επιβεβαιώθηκαν οι καταγγελίες, με την υπογραφή μεταξύ Romtelecom (υπό έλεγχο του ΟTE) και Iντρακόμ συμφωνίας για την προμήθεια ψηφιακών παροχών ύψους περίπου 100.000.000.000, στην άσκηση ποινικής δίωξης για κακουργηματική απάτη κατά των Γ. Xρυσολούρη και Π. Nικάκη από πλευράς ΟTE και για ηθική αυτουργία στις παραπάνω πράξεις κατά των Σ. Kόκκαλη και K. Tσουκαλίδη από πλευράς Iντρακόμ.<p>
 Στην Aρμενία<p>
 Οσο για τον τηλεπικοινωνιακό οργανισμό της Αρμενίας Armentel, ο ΟΤΕ εξαγόρασε το 90% των μετοχών του το Δεκέμβριο 1997.Το τίμημα συμφωνήθηκε σε 142, 2 εκατομμύρια δολάρια (περίπου 40 δισ. δραχμές), ενώ το πόσο επιτυχημένη ήταν αυτή η κίνηση του ΟΤΕ επιβεβαιώθηκε από την αδυναμία του να βρεί αγοραστές για το 20% των μετοχών.<p>
 Ενα χρόνο μετά την εξαγορά της Armentel, ο ΟΤΕ προσπάθησε να πουλήσει το 10% των μετοχών της στην τράπεζα EBRD (Ευρωπαϊκή Τράπεζα Ανάπτυξης και Ανασυγκρότησης), που επενδύει σε αναπτυξιακά έργα στις ανατολικές χώρες, και 10% στον όμιλο Λεβέντη. <p>
 Συμφωνία όμως δεν μπόρεσε να επιτευχθεί, αφού η τιμή κτήσης της αρμενικής εταιρείας ήταν υψηλή, ενώ οι προοπτικές κερδοφορίας ανύπαρκτες με δεδομένη την προμήθεια ακριβού εξοπλισμού από την Ιντρακόμ. Η κακοδαιμονία της συγκεκριμένης επένδυσης αποδεικνύεται από τις συχνές αλλαγές διοικήσεων της Armentel που έφτασαν τις τρεις από το 1998 μέχρι σήμερα, αλλά και τις ομολογίες της διοίκησης του ΟΤΕ ότι στη συγκεκριμένη επένδυση «έγιναν λάθη».<p>
 Στη Mολδαβία<p>
 Παρόμοια «λάθη» παρ' ολίγον να γίνουν και στην περίπτωση του τηλεπικοινωνιακού οραγνισμού της Μολδαβίας (χώρα γειτονική της Ρουμανίας). Οι διαπραγματεύσεις μεταξύ του ΟΤΕ και της κυβέρνησης της χώρας προχωρούσαν ολοταχώς την ίδια ακριβώς περίοδο που έγινε η συμφωνία με την Αρμενία και με ενδιάμεσο διαπραγματευτή τον κ. Τσουκαλίδη, γενικό διευθυντή και νούμερο δύο του ομίλου της Ιντρακόμ, ο οποίος όμως συμπτωματικά είναι και πρόξενος της Mολδαβίας στην Eλλάδα.<p>
 Η αποκάλυψη του γεγονότος από τον Tύπο («Καθημερινή») προκάλεσε θύελλα αντιδράσεων στη Βουλή, καθώς αποδείχτηκε ότι με τη μεσολάβηση του συγκεκριμένου κυρίου, η προσφορά ανέβηκε από τα 47 στα 68 εκατομμύρια δολάρια (από 14 σε 21 δισ. δραχμές του 1997), ενώ επίσης ο ΟΤΕ θα συμμετείχε στη χορήγηση κοινοπρακτικού δανείου προς την Moldtelecom ύψους 102 εκατομμυρίων δολαρίων, έναντι των 40 εκατομμυρίων δολαρίων που προβλεπόταν στην αρχική προσφορά. <p>
 Ούτε λίγο ούτε πολύ δηλαδή, για να εξασφαλίσει η Ιντρακόμ την άνετη πληρωμή του εξοπλισμού που θα πουλούσε στη μολδαβική εταιρεία, έβαλε τον ΟΤΕ να αυξήσει το δανεισμό ώστε να καλυφθεί με την πρώτη το 30% της συνολικής αξίας των επενδύσεων που θα πραγματοποιούσε η Moldtelecom την επόμενη πενταετία. <p>
 Με λίγα λόγια, έστω και αν επαληθευτεί ότι ο ΟΤΕ θα αποκομίσει κέρδη από τις επενδύσεις της Ρουμανίας και της Αρμενίας μετά το 2003 ή το 2004, μπορεί να μας πει κανείς πόσα κέρδη αποκόμισε από τις αποτυχημένες επενδύσεις του ΟΤΕ στα Βαλκάνια και στην ευρύτερη περιοχή ο κ. Κόκκαλης; <p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
