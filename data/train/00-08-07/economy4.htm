<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 7 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


«Θα βάλουμε χέρι και στις παράνομες αποθήκες και στα εργαστήρια εμφιάλωσης υγραερίου», ήταν η επίσημη τοποθέτηση του υπουργού Ανάπτυξης Νίκου Χριστοδουλάκη σε ό,τι αφορά στην αντιμετώπιση του λαθρεμπορίου στα καύσιμα.<p>
 Tου <b>MIXAΛH KAΪTANTZIΔH<p></b>
 Η κατάσταση που διαμορφώνεται και στο είδος αυτό των καυσίμων έχει χαρακτηριστικό τη συνεχή οικονομική ενδυνάμωση των εμπλεκομένων στο κύκλωμα, το οποίο πλέον πιέζει για νομιμοποίηση των παρανομιών.<p>
 Οπως έλεγε πρόσφατα κυβερνητικό στέλεχος, οι παρανομούντες στον κλάδο του υγραερίου είναι γνωστοί. Σε κάθε δε σύσκεψη για τα θέματα υγραερίου παρουσιάζονται ονόματα επιχειρήσεων, διευθύνσεις, τηλέφωνα, φωτογραφίες παράνομων αποθηκών και εργαστηρίων. Παρ' όλα αυτά, όμως, καμιά διαδικασία δεν κινείται, ενώ οι ίδιοι άνθρωποι συνεχίζουν να ασκούν την παράνομη δραστηριότητα, αυξάνοντας τα κέρδη τους και παίζοντας με τη ζωή και την υγεία ανυποψίαστων πολιτών.<p>
 Για όλα αυτά την ευθύνη, εκ πρώτης όψεως, την έχει το ισχύον νομοθετικό πλαίσιο, που με τις ασαφείς διατυπώσεις του επιτρέπει να λειτουργούν ημινόμιμα

ή ημιπαράνομα επιχειρήσεις μέσω των οποίων εισέρχεται στο κύκλωμα είτε το λαθραίο υγραέριο είτε οι παράνομες φιάλες.<p>
 <b>Tο παράδοξο<p></b>
 Το παράδοξο και τραγελαφικό είναι ότι μέχρι πρόσφατα και οι αρμόδιες υπηρεσίες

έδειχναν αδιαφορία για το θέμα, με το ανεπίσημα διατυπωμένο επιχείρημα ότι με τον τρόπο αυτό μειώνεται το κόστος του υγραερίου και διατηρείται χαμηλά ο πληθωρισμός.<p>
 Αποτέλεσμα της συνεχιζόμενης ασυδοσίας, που συντηρεί η σκανδαλωδώς συντηρούμενη νομοθετική ασάφεια, είναι η αύξηση των ατυχημάτων σε επαγγελματικούς χώρους (εστιατόρια, εργαστήρια κ.λπ.) με θύματα, όπως πέρυσι τέτοιον καιρό στο Βόλο και πριν από δύο εβδομάδες στην Κηφισιά.<p>
 Οπως έλεγε χαρακτηριστικά στέλεχος μεγάλης εταιρείας, ελάχιστοι πλέον είναι οι

επαγγελματίες που χρησιμοποιούν μεγάλες φιάλες υγραερίου και έχουν συμβάσεις με εταιρείες. Στη συντριπτική τους πλειονότητα χρησιμοποιούν φιάλες που γεμίζονται σε παράνομα εργαστήρια. Το φαινόμενο τείνει να επεκταθεί και στις μικρές φιάλες οικιακής χρήσης, οι οποίες πολύ εύκολα γεμίζονται στα ειδικά πρατήρια που εφοδιάζουν για την ώρα τα ολιγάριθμα ταξί που έχουν το δικαίωμα να καίνε υγραέριο.<p>
 Το άλλο χαρακτηριστικό είναι η μεγάλη ζήτηση για παράνομο ή λαθραίο υγραέριο. Το πρώτο είναι υγραέριο που διακινούν τα παράνομα εμφιαλωτήρια και προέρχεται από το υπόλοιπο των φιαλών που προωθούνται για ξαναγέμισμα. Οι φιάλες, δηλαδή,

δεν αδειάζουν ποτέ εντελώς και κατακρατούν μια μικρή ποσότητα. Αυτή την ανακτούν τα εμφιαλωτήρια και, φυσικά, δεν την καταγράφουν πουθενά.<p>
 Οσο για το λαθραίο, αυτό συνήθως προέρχεται από φορτία που προορίζονται για εξαγωγή, αλλά, όπως συνέβαινε παλιότερα και με το πετρέλαιο, τελικά ένα μέρος τους δεν εξάγεται και ξαναεπιστρέφει στην Ελλάδα για να τροφοδοτήσει τα παράνομα εργαστήρια. Τον περσινό Ιούλιο δύο φορτία υγραερίου που προορίζονταν για εξαγωγή στη Βουλγαρία κατασχέθηκαν και διαπιστώθηκε ότι ένα μέρος τους προοριζόταν για παράνομη εμφιάλωση.<p>
 <b>Tο κύκλωμα<p></b>
 Πώς λειτουργεί όμως το κύκλωμα. Ο ευαίσθητος κρίκος στο όλο σύστημα φαίνεται ότι είναι οι μεταπωλητές χύμα υγραερίου. Οι επαγγελματίες αυτοί, με την ανοχή του νόμου αλλά και των νόμιμων εταιρειών που τους προμηθεύουν, εμπορεύονται υγραέριο και είτε τροφοδοτούν παράνομα εργαστήρια είτε άλλους καταναλωτές χύμα

υγραερίου. Αυτοί μπορεί να είναι βιομηχανίες, αλλά και εμφιαλωτήρια με άδεια λειτουργίας από τη νομαρχία ως βιομηχανικές εγκαταστάσεις, χωρίς όμως δικαίωμα

να εμπορεύονται φιάλες, ακόμη δε και εμφιαλωτήρια για φιάλες μιας χρήσης (γκαζάκια).<p>
 Από το νόμο, δικαίωμα να γεμίζουν φιάλες έχουν μόνο οι νόμιμες εταιρείες, που είναι υπεύθυνες έναντι του τελικού καταναλωτή και του Δημοσίου για την ασφαλή λειτουργία τους. Ετσι οι εταιρείες είναι υποχρεωμένες σε κάθε νέο γέμισμα να ελέγχουν την κατάσταση κάθε φιάλης από άποψη αντοχής, να αντικαθιστούν όποτε χρειάζεται τα ευαίσθητα σημεία της (ακροφύσιο, βάνα κ.λπ.). Ωστόσο, με τη λειτουργία των παράνομων εμφιαλωτηρίων οι φιάλες με το σήμα μιας εταιρείας είναι δυνατό να γεμίσουν και να αδειάσουν αρκετές φορές πριν περάσουν από το επίσημο εμφιαλωτήριο και υποστούν τον απαραίτητο έλεγχο.<p>
 Τώρα, αν στο ενδιάμεσο διάστημα εκραγεί μια φιάλη επειδή είχε διαρροή, είτε επειδή υπερθερμάνθηκε και δεν είχαν τηρηθεί οι προδιαγραφές ως προς το γέμισμα, θα πρέπει να τα βάλει με την τύχη του όποιος βρεθεί κοντά. Γιατί ο ένοχος δεν πρόκειται να βρεθεί.<p>
 Με λίγα λόγια, φιάλες υγραερίου, που ως περιουσιακό στοιχείο ανήκουν σε εταιρείες που έχουν το δικαίωμα αυτό, γίνονται αντικείμενο εκμετάλλευσης από ανεξέλεγκτους επαγγελματίες που συνεχίζουν και επεκτείνουν τη δράση τους κάτω από τη μύτη των αρμοδίων. Το γεγονός ότι η αγορανομική απόφαση για την επιβολή

ποινών στους παρανομούντες του κυκλώματος δεν έχει εκδοθεί εδώ και πολλά χρόνια μιλάει από μόνο του για το βαθμό που τα κυκλώματα αυτά επιβάλλουν τις θελήσεις τους. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
