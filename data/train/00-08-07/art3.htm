<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 7 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Τ</b>ο πραξικόπημα του '67, το οποίο οργανώθηκε από τη CIA και πραγματοποιήθηκε από

τον εθνικό ελληνικό στρατό, έχει, αναμφίβολα, ιδιαιτερότητες, αλλά, λαμβάνοντας υπ' όψιν μόνον τα βασικά του χαρακτηριστικά, κατανοούμε ότι μπορεί

να αναπαραχθεί οπουδήποτε. Αύριο στη Γαλλία, για παράδειγμα».<p>
 Αρχές του 1969 ο Ζαν Πολ Σαρτρ εκδίδει ένα ειδικό τεύχος του περιοδικού του «Les Temps Modernes» («Μοντέρνοι Καιροί») αφιερωμένο στην Ελλάδα («Η Ελλάδα σήμερα»), σημειώνοντας στον πρόλογό του και την παραπάνω επισήμανση. Επισήμανση που η επικαιρότητα των ημερών απέδειξε πέρα ώς πέρα αληθινή: μόλις το Σάββατο διαβάσαμε ότι ο πρώην επικεφαλής των ιταλικών μυστικών υπηρεσιών αποκάλυψε πως η CIA προετοίμαζε ανάλογο πραξικόπημα στην Ιταλία του '70.<p>
 Δεν είναι βέβαια μονάχα αυτή η αξία του αφιερώματος των «Μοντέρνων Καιρών». Είναι ότι οι 360 σελίδες αυτού του ιστορικού και λογοτεχνικού ντοκουμέντου για

τη μαρτυρική τότε Ελλάδα, είναι ό,τι κληροδότησε στους Ελληνες προσωπικά ο Σαρτρ. Είναι ένα μέρος όσων κληροδότησε εκείνος, ένας «ενεργός» διανοούμενος με δυναμική συμμετοχή στην επαναστατική διαδικασία και πρόθυμος πάντοτε να προσφέρει τη δική του επιρροή στις εξελίξεις, στην ιστορία των καιρών και στο μέλλον του κόσμου μας. Και γι' αυτό αξίζει να το (ξανα) θυμηθούμε τώρα, με αφορμή τη συμπλήρωση των 20 χρόνων από το θάνατο του Γάλλου φιλοσόφου (Απρίλιο

του 1980).<p>
 <b>«Nα μην ξεχνάμε»<p></b>
 Στο σύντομο κείμενο που προλόγιζε την έκδοση, ο Σαρτρ εξηγούσε το ενδιαφέρον του για την πολιτική κατάσταση στην Ελλάδα καλώντας ουσιαστικά τους πολίτες του κόσμου να αντιμετωπίσουν τα γεγονότα ως δική τους υπόθεση. Παραθέτουμε ολόκληρο τον πρόλογο: <p>
 «Αυτή τη φορά θέλαμε να δημοσιεύσουμε μόνον κείμενα των αγωνιστών. Στάθηκε αδύνατον: αυτοί που ήδη αγωνίζονται, αυτοί που ετοιμάζονται να οργανώσουν τον αγώνα, οφείλουν να σιωπούν. Δεν θα ήταν συνετό ή αρμόζον να μιλήσουν άλλοι στη

θέση τους και άλλωστε τότε δεν θα είχαμε παρά μία ατελή εικόνα των κινήσεων της ελληνικής αντίστασης. Αν εμμείναμε ωστόσο στην απόφασή μας να αφιερώσουμε ένα ειδικό τεύχος στην Ελλάδα, είναι γιατί, σήμερα, πρέπει να μιλάμε γι' αυτήν, είναι γιατί ποτέ δεν μιλάμε αρκετά γι' αυτήν: από τη σιωπή αξίζει περισσότερο ένα τεύχος πληροφόρησης. Ο αναγνώστης θα βρει στα καλά θεωρητικά κείμενα, που προέρχονται από διαφορετικούς ορίζοντες, τις αναγκαίες γνώσεις για τη διαμόρφωση μίας πρακτικής άποψης. Οχι όλες τις απαραίτητες γνώσεις, δυστυχώς: λυπάμαι, από την πλευρά μου, που δεν μπορέσαμε να βρούμε κανέναν να μας μιλήσει για τη δολοφονία της ελληνικής αντίστασης μετά τη Γιάλτα: όχι μόνον γιατί αυτή η σφαγή προήλθε από την αιματηρή και ανόητη δικτατορία που εξετάζεται εδώ. Αλλά κυρίως γιατί πρέπει να εξετάσουμε την προφητική επιτομή των 25 ετών που την ακολούθησαν: άμα τη εμφανίσει του ψυχρού πολέμου, διακηρύσσεται η ειρηνική συνύπαρξη. Στο όνομά της οι μεν σκοτώνουν, οι δε εγκαταλείπουν τους συμμάχους τους. Ο ελληνικός λαός είναι το πρώτο θύμα της πολιτικής των μπλοκ.<p>
 Με εκπεφρασμένες τις επιφυλάξεις μας, είναι όμως πολύ πιο απαραίτητο να επιβεβαιώνουμε την αλληλεγγύη μας με όλους όσους κάνουν ή ετοιμάζονται να κάνουν ένοπλο αγώνα υπέρ του ελληνικού λαού και κατά του καθεστώτος των συνταγματαρχών. Δεν αρκεί πλέον να δηλώνουμε πως η αιτία αυτού του αγώνα είναι

σωστή ούτε πως προέρχεται από μία ακριβή εκτίμηση της κατάστασης: πρέπει να λέμε και να επαναλαμβάνουμε πως αυτή είναι και η δική μας αιτία. Μία παρόμοια απειλή βαραίνει όλους τους λαούς, αδιαίρετα. Αυτός που υψώνει το ανάστημά του εναντίον της, όποιος κι αν είναι, αγωνίζεται για όλους.<p>
 Το πραξικόπημα του '67, το οποίο οργανώθηκε από τη CIA και πραγματοποιήθηκε από τον εθνικό ελληνικό στρατό, έχει αναμφίβολα ιδιαιτερότητες, αλλά λαμβάνοντας υπ' όψιν μόνον τα βασικά του χαρακτηριστικά, κατανοούμε ότι μπορεί

να αναπαραχθεί οπουδήποτε. Αύριο στη Γαλλία, για παράδειγμα.<p>
 Eνα κάποιο ταξίδι με ελικόπτερο θα έπρεπε να μας θυμίσει πως οι στρατοί του "ελεύθερου κόσμου" είναι πάντοτε έτοιμοι να διακρίνουν στις μάζες των ίδιων τους των χωρών τον εσωτερικό εχθρό και να υπηρετήσουν τα μεγάλα συμφέροντα των

καπιταλιστικών δυνάμεων ενάντια σε όσους λαούς θεωρείται ότι αμύνονται. Πιστεύουμε αλήθεια ότι εάν αύριο η Ουάσιγκτον θεωρήσει ότι είμαστε ατίθασοι και στείλει τη CIA να μεταφέρει τον πρέποντα λόγο, θα βρει μόνον κωφούς; Να, τι δεν πρέπει ποτέ να ξεχνάμε όταν αναλογιζόμαστε τη νέα ελληνική αντίσταση. Να, για ποιο λόγο πρέπει να της εκφράζουμε τη βαθιά μας εκτίμηση, την ευγνωμοσύνη μας και την επιθυμία μας να θέσουμε εαυτούς στην υπηρεσία της».<p>
 <b>Το περιεχόμενο<p></b>
 Στις σελίδες που ακολουθούν, το ενδιαφέρον υλικό είναι καταναμεμημένο σε τρεις

ενότητες. Στην πρώτη, επιχειρείται η ιστορική, κοινωνιολογική και πολιτική προσέγγιση των γεγονότων που οδήγησαν στη χούντα, μέσω κειμένων που υπογράφονται από τους Νικόλαο Σβορώνο, Σπύρο Παπασπηλιόπουλο, Μάριο Πλωρίτη, Ανδρέα Παπανδρέου, Φαίδωνα Βέγλερη, Κωνσταντίνο Τσουκαλά, Γιώργο Κατηφόρη, Δήμο Αναστασίου.<p>
 Η δεύτερη ενότητα, με τίτλο «Η Καταστολή», περιλαμβάνει έγγραφα και εκθέσεις ξένων απεσταλμένων στην Ελλάδα για την κατάσταση που επικρατεί. Των Τζέιμς Μπέκετ, Νικόλ Ντρέιφους, Ρενέ Μπλουμ, Μορίς Ζαβαρό. Στην ίδια ενότητα φιλοξενούνται και σημαντικότατα ντοκουμέντα, όπως π.χ. η πρώτη και η δεύτερη έκθεση των απεσταλμένων της Διεθνούς Αμνηστίας για τα βασανιστήρια και τους βασανιστές ή το πλήρες κείμενο διακήρυξης της νομιμοφροσύνης («Αποκηρύσσεις το

Κ.Κ.; Είσαι διατεθειμένος να υπερασπιστείς με κάθε τρόπο την πατρίδα; » κ.λπ.).<p>
 Η τρίτη ενότητα είναι μία «Ανθολογία» κειμένων ή ποιημάτων των Δημήτρη Ραφτόπουλου, Ζακ Λακαριέρ, Γιώργου Σεφέρη, Γιάννη Ρίτσου, Κώστα Κουλουφάκου, Μανόλη Αναγνωστάκη, Δημήτρη Χριστοδούλου, Τίτου Πατρίκιου, Γιάννη Νεγρεπόντη, Αντώνη Δωριάδη, Κοσμά Πολίτη, Γιώργου Θεοτοκά, Στρατή Τσίρκα, Ανδρέα Φραγκιά, Βασίλη Βασιλικού, Δημήτρη Χατζή, Γιώργου Σεβαστίκογλου.<p>
 Από την πρώτη ενότητα παραθέτουμε, ενδεικτικά, αποσπάσματα από τα κείμενα των Α. Παπανδρέου, Ν. Σβορώνου και Κ. Τσουκαλά.<p>
 _ Ανδρέας Παπανδρέου («Η πολιτική των μπλοκ, επέμβαση και ελευθερία των θεσμών»): «Μακροπρόθεσμα, όταν θα υπάρξει μία ενωμένη Ευρώπη που θα γνωρίζει πώς να συνενώσει τις τεχνολογικές, οικονομικές και πολιτικές της δυνάμεις, αυτή η Ευρώπη θα είναι σε θέση ισχύος ώστε να επαναπροσδιορίσει τις σχέσεις της συγχρόνως με τις ΗΠΑ και τη Σοβιετική Ενωση, και αυτό δεν θα μπορούσε παρά

να συμβάλει στον εκδημοκρατισμό, την πρόοδο και την ειρήνη στον κόσμο».<p>
 _ Νικόλαος Σβορώνος: στη «Μελέτη για την Κοινωνική και Πολιτική Εξέλιξη στην Ελλάδα» αναφέρεται και στην «άμεση επιβολή μίας συγκεκριμένης αμερικανικής πολιτικής στην Ελλάδα, η οποία απαιτεί επιπλέον εξέταση. Κανείς δεν αμφιβάλλει

πως η CIA εμπνεύστηκε το πραξικόπημα των συνταγματαρχών: ήταν εκείνη που προετοίμασε την, άψογη, τεχνική και ήταν η αμερικανική υποστήριξη που επέτρεψε

στους στρατιωτικούς να διατηρηθούν στην εξουσία (...) Υπάρχουν στιγμές στην Iστορία αυτή της χώρας όπου ο ιστορικός έχει την αίσθηση ότι η πολιτική της Ελλάδας καταστρώνεται απουσία των Ελλήνων και πως η τύχη της παίζεται αλλού. Είναι μόνο στα κινήματα διαμαρτυρίας και αντίστασης όπου ανακαλύπτουμε την παρουσία του ελληνικού λαού, ακόμα κι αν τα κινήματα δεν έχουν πάντοτε σαφή πολιτική μορφή».<p>
 _ Κωνσταντίνος Τσουκαλάς: στον επίλογο του κειμένου του για «Την πάλη των τάξεων και του καθεστώτος των συνταγματαρχών» προέβλεπε πως «είναι ως εκ τούτου μάλλον απίθανο αυτή η κατάσταση εσωτερικής αστάθειας να διαρκέσει για πολύ. Στο μέτρο όπου το καθεστώς δεν μπορεί να προσεταιριστεί μία κοινωνική βάση που θα του επέτρεπε να οικοδομήσει ένα δομημένο κόμμα και να αποσπάσει τη

χωρίς όρους υποστήριξη του μεγάλου κεφαλαίου, θα είναι υποχρεωμένο, με το συνδυασμό εσωτερικών και εξωτερικών πιέσεων, να παραχωρήσει την εξουσία στους εκπροσώπους της "παραδοσιακής" Δεξιάς (της οποίας τα ταξικά συμφέροντα συμπίπτουν εξάλλου κυρίως με τα δικά του) για να ξαναπάρει τον παλαιό ρόλο του

φύλακα-άγγελου της αστικής κοινωνίας (...) ».<p>
 <b>Tα ντοκουμέντα<p></b>
 Στην ενότητα των ντοκουμέντων υπάγεται και η έκθεση του μέλους του αμερικανικού δικηγορικού συλλόγου, απεσταλμένου της Διεθνούς Αμνηστίας στην Ελλάδα, Τζέιμς Μπέκετ, για τα βασανιστήρια. Για τον Μπέκετ τα τρομαχτικά βασανιστήρια απέδειξαν «στον κόσμο, εκτός Ελλάδος, την αληθινή φύση του καθεστώτος που εξουσιάζει τη χώρα. Τι θα συμβεί όμως στο εσωτερικό; Το καθεστώς θα χωρίσει στα δύο το λαό, δημιουργώντας ένα χάσμα, το οποίο για να κλείσει θα απαιτεί συνέχεια περισσότερο αίμα; Ενα βράδυ στην Ασφάλεια της Μπουμπουλίνας, ένας νεαρός άνδρας που ονομαζόταν Ανδρέας Λεντάκης βασανίστηκε φρικτά φτάνοντας συχνά στο κατώφλι του θανάτου. Μία από τις τεχνικές της Ασφάλειας είναι να αφήνει τους άλλους κρατουμένους αρκετά κοντά ώστε να ακούν τα ουρλιαχτά όσων βασανίζονται. Από ένα γειτονικό κελί, μία γυναίκα στα πρόθυρα νευρικής κατάπτωσης φώναζε στον επικεφαλής των βασανιστών "Λάμπρου άκουσέ με! Αυτό το αγόρι έχει μια μάνα. Σκέψου το γιο σου, Λάμπρου! Αυτό θέλεις για την Ελλάδα; "»<p>
 Σημαντικότατα στοιχεία έδιναν και οι δύο εκθέσεις των απεσταλμένων της Διεθνούς Αμνηστίας, που ήδη από το 1969 αποκάλυπταν: <p>
 _ «Βασανιστήρια γίνονται από την Ασφάλεια και τη στρατιωτική αστυνομία. Οι άνθρωποι των οποίων τα ονόματα αναφέρονται συχνότερα ως υπευθύνων για τη διοργάνωση και εκτέλεση των βασανιστηρίων είναι: <p>
 Ο επιθεωρητής Λάμπρου, γενικός διευθυντής της Ασφάλειας των Αθηνών στην Μπουμπουλίνας. Οι αξιωματικοί Μάλιος, Μπάμπαλης, Καραπαναγιώτης, Κραβαρίτης, Σπανός, Γιαννικόπουλος, του ιδίου γραφείου. Ο ταγματάρχης Θεοφιλογιαννάκος της

στρατιωτικής αστυνομίας στο στρατόπεδο του Διονύσου, έξω από την Αθήνα. Αλλοι,

συχνά αναφερόμενοι, είναι οι Ζαγουράς στο Διόνυσο, υπολοχαγός Καπόγλου, διευθυντής της Ασφάλειας στο Αιγάλεω, και ο αξιωματικός Κούβας της Ασφάλειας Πειραιά. Τα σοβαρότερα βασανιστήρια γίνονται συνήθως στην Ασφάλεια της Μπουμπουλίνας, στο Στρατιωτικό Νοσοκομείο 401 και στο στρατόπεδο του Διονύσου».<p>
 _ Στη δεύτερη έκθεση της Διεθνούς Αμνηστίας αναφέρονται και ονόματα βασανισθέντων και συγκεκριμένα οι Απόστολος Δάκος, Παναγιώτης Καραντινός, Χαράλαμπρος Καρατσής, Ανδρέας Λεντάκης, Γεράσιμος Νοταράς, Χρήστος Παπαγιαννάκης, Χαράλαμπος Πρωτόπαπας, Γιάννης Στρατής, Λεωνίδας Σιδέρης, Γιάννης Ξακουλάκος.<p>
 Το αφιέρωμα των «Μοντέρνων Καιρών» δεν έχει μεταφραστεί ποτέ ολόκληρο στα ελληνικά. Ας μας συγχωρεθούν ως εκ τούτου τυχόν λάθη στη μετάφραση. Η μετάφραση τέτοιων κειμένων είναι αναμφίβολα δουλειά ειδικών. Μακάρι να βρεθούν

αυτοί που θα μεταφράσουν το ιστορικό ντουμέντο...<p>
 <b>Επιμέλεια: Ν. Χατζηαντωνίου<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
