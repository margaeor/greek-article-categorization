<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 29/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">






<b>ΑΜΣΤΕΡΝΤΑΜ,</b> Aποστολή<p>
 Του ΑΛ. ΣΠΥΡΟΠΟΥΛΟΥ<p>
 <font size=4><B>Μ</b></font>έσα Νοεμβρίου '95, ένα 19χρονο Ιταλόπουλο έχει πάρει το απογευματινό φέρι και ταξιδεύει, ξέγνοιαστος, με φίλους στο νησάκι Ελμπα, ώσπου τον ειδοποιούν απ' το σύλλογό του, τη Λάτσιο, με το ίδιο φέρι να γυρίσει αμέσως πίσω στη Ρώμη. Τον χρειαζόταν, για προκριματικό ματς Ευρωπαϊκού Πρωταθλήματος εναντίον της Ουκρανίας, ο εκλέκτορας των Ελπίδων Τσέζαρε Μαλντίνι.<p>
 Κάπως έτσι, μες απ' τα νερά της Μεσογείου, ξεκίνησε η διεθνής καριέρα αυτού του παλικαριού που, πολύ σύντομα, θα 'κανε όλη τη χώρα να παραδέχεται πως δεν είναι μόνο ένας ο Αλεσάντρο (Ντελ Πιέρο) στο ποδόσφαιρό της. Επιτέλους, υπάρχει κι ένας άλλος που λέγεται Νέστα.<p>
 Οι μικροί Aτζούρι νίκησαν 2-0 σ' εκείνο το ματς, προκρίθηκαν στον τελικό γύρο, 

ο Νέστα έγινε βασικό στέλεχος και έξι μήνες μετά, μια ζεστή νύχτα Μαΐου στη Βαρκελόνη, έπαιξε στον τελικό της διοργάνωσης εναντίον της Ισπανίας κι αναδείχθηκε πρωταθλητής Ευρώπης «κάτω των 21 ετών». Στα πέναλτι. Αυτός ευστόχησε στο τελευταίο και νικητήριο.<p>
 Ο Αρίγκο Σάκι τον είδε, δίχως χρονοτριβή τον κάλεσε στους 22 μεγάλους Aτζούρι εν όψει του Euro '96 στην Αγγλία, εκεί ο Νέστα δεν έπαιξε λεπτό, αλλά μόνο τρεις μήνες αργότερα αξιώθηκε το ντεμπούτο σε εκτός έδρας, προκριματικά του France '98 πλέον, αναμέτρηση με τη Μολδαβία. Ο Σάκι, πριν από τα Χριστούγεννα, 

έμελλε να παραιτηθεί. Η καλή είδηση για τον Νέστα ήταν ότι θα τον διαδεχόταν ο 

γερο-Μαλντίνι.<p>
 <b>Ο δάσκαλος</b><p>
 Μα και τώρα στην Εθνική, προστατευόμενος της καλής νεράιδας θαρρείς, ο Νέστα έχει προπονητή τον άνθρωπο που, ως κόουτς της Λάτσιο, τον πρωτοέβαλε σε αγώνα της Serie A, αλλαγή εκτός έδρας εναντίον της Ουντινέζε, Μάρτιος '94, μόλις έξι 

ημέρες πριν κλείσει τα 18. Τον Ντίνο Τζοφ. «Θυμάμαι», διηγείται τώρα ο ομοσπονδιακός, «έτρεμε σαν το φύλλο όσο πλησίαζε η στιγμή να μπει. Αλλά μόλις μπήκε, του πέρασε. Ποτέ δεν αμφέβαλλα για τις ικανότητές του». Πέρασαν μονάχα δύο εβδομάδες, κι ο Νέστα πρόλαβε κιόλας να γίνει πρωτοσέλιδος στον διεθνή Τύπο, αλλά για λόγο δραματικό. <p>
 Ηταν ο πιτσιρικάς που αναφερόταν στα ρεπορτάζ ως ο παίκτης με τον οποίο συγκρούστηκε στην προπόνηση, κι έσπασε το πόδι του, ο Πολ Γκασκόιν. Ο Αλεσάντρο, τη στιγμή που είδε τον Αγγλο στο φορείο για το νοσοκομείο, έμπηξε τα κλάματα. Ο πρώτος που έσπευσε και τον παρηγόρησε ήταν ο ίδιος ο Γκασκόιν. «Δεν έφταιγες εσύ. Δικό μου λάθος ήταν». Ο Γκασκόιν είχε, εκείνη τη βροχερή ημέρα, τη φαεινή ιδέα να βάλει στο δίτερμα τάκλιν πάνω στη γλίτσα του τερέν.<p>
 Σήμερα ο Νέστα δεν έχει ανάγκη καμιά νεράιδα να τον προστατεύει για να παίζει με το σπαθί του, και μ' οποιονδήποτε προπονητή, στη Λάτσιο και στην Εθνική. Οταν εντοπίστηκε, όμως, απ' τους αεικίνητους σκάουτερ στην Τσινετσιτά, μόλις δέκα ετών, τότε ναι, χρειαζόταν μια νεράιδα, και τούτο το ρόλο τον ανέλαβε ο πατέρας. Γιατί αυτοί που τον βρήκαν, κι επιτόπου πρόσφεραν στο σωματείο του δύο εκατομμύρια δραχμές με τη συμφωνία ότι θα τον κρατήσουν εκεί ως τα δεκατέσσερα κι ύστερα θα ενταχθεί στο δικό τους φυτώριο, ήταν πράκτορες της Ρόμα. Μα ο «πάπα Τζουζέπε», εργάτης στους σιδηροδρόμους, μια ζωή ήταν οπαδός της Λάτσιο. Πώς, λοιπόν, θα το επέτρεπε; <p>
 Τέσσερα χρόνια μετά, πήρε το καμάρι του απ' το χέρι και τον οδήγησε κατευθείαν 

σε προπόνηση-οντισιόν της Λάτσιο. Σε τρεις εβδομάδες, τον ειδοποίησαν τηλεφωνικώς να τους πάει το παιδί να υπογράψουν συμβόλαιο.<p>
 <b>Aτάραχος</b><p>
 Είχαν δει πως ο μικρός θα μεγάλωνε έτσι όπως πράγματι μεγάλωσε. Με το κεφάλι ψηλά, απλός και σίγουρος στις κινήσεις, ταχύς στις επεμβάσεις και με σωστό τάιμινγκ, σιγά-σιγά έμαθε να διαβάζει το παιχνίδι και να βγάζει έξοχα την μπάλα από την άμυνα. Πάντοτε, μ' εκείνο το ατάραχο αφ' υψηλού στιλ, κράμα λάτιν φλόγας και ιταλικού κυνισμού. Το στιλ του οπισθοφύλακα που πατάει γερά κι η τεχνική του μεταδίδει στους γύρω αίσθημα εμπιστοσύνης. Ηδη κάπτεν της Λάτσιο σήμερα, κι αύριο-μεθαύριο της Εθνικής, ο Νέστα πλέον έχει μπροστά του μόνο έναν δρόμο. Αυτόν, που έπαθλο στο τέλος της διαδρομής είναι ότι θα μπει στη χορεία των πιο στιλάτων σέντερ μπακ του κόσμου όλων των εποχών (Μπεκενμπάουερ, Κρολ, Πασαρέλα, Μουρ). Δυναμικών στο να κόψουν και, την ίδια στιγμή, δημιουργικών στο να ξεκινήσουν, αμέσως με το που κόβουν, την επόμενη επίθεση. <p>
 Στο Μοντιάλ '98, ο Αλεσάντρο τραυματίστηκε νωρίς, στο ματς με την Αυστρία. Ηταν τότε που ο πρόεδρος Κρανιότι, στην απόγνωση για τον τραυματισμό, συμβολικά έστειλε στην ιταλική ομοσπονδία λογαριασμό δυόμισι δισεκατομμυρίων για τη βλάβη της Λάτσιο. Εδώ, στο Euro 2000, ο Νέστα ζει και βασιλεύει. «Σ' αρέσει το παιχνίδι της Ιταλίας; » τον ρώτησαν, πριν από τον αποψινό ημιτελικό, οι δημοσιογράφοι. «Ναι, αφού νικάμε, γιατί όχι; » Ο ιταλικός κυνισμός.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
