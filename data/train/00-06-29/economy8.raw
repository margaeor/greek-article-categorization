 Περισσότερες και καλύτερες θέσεις εργασίας, μία θέση απασχόλησης σε κάθε οικονομικά ενεργό πολίτη, αλλά κι έκκληση προς τους κοινωνικούς εταίρους για συγκράτηση των μισθών προβλέπει, για την προσεχή πενταετία, η κοινωνική ατζέντα, την οποία υιοθέτησε χθες, ύστερα από εισήγηση της αρμόδιας επιτρόπου Αννας Διαμαντοπούλου, η Ευρωπαϊκή Επιτροπή.
 Στόχος των μέτρων που περιελήφθησαν στην ατζέντα είναι η διατήρηση ή και η επέκταση των καλών κοινωνικών συνθηκών για «τον εκσυγχρονισμό του ευρωπαϊκού κοινωνικού μοντέλου», σε συνδυασμό με αύξηση της παραγωγικότητας και την παροχή υπηρεσιών και αγαθών υψηλής ποιότητας.
  Η πλήρης απασχόληση, με την έννοια της προσφοράς κάποιας εργασίας σε όλους τους πολίτες.
  Η ανακοίνωση σχεδίου δράσης για την οικονομική συμμετοχή των εργαζομένων.
  Συμπλήρωση και κωδικοποίηση της κοινοτικής νομοθεσίας για το χρόνο εργασίας.
  Συζητήσεις μεταξύ των κοινωνικών εταίρων για τη διά βίου μάθηση και τις νέες 
  Διαβουλεύσεις με τους κοινωνικούς εταίρους για την προστασία των προσωπικών δεδομένων.
 Η συγκρότηση της κοινωνικής ατζέντας αποτελεί υλοποίηση και εξειδίκευση των πολιτικών δεσμεύσεων που ανελήφθησαν στα Συμβούλια Κορυφής στη Λισαβόνα, το Μάρτιο και στη Φέιρα, στις 19 Ιουνίου.
 Ιδιαίτερα ικανοποιημένη από την προώθηση της ατζέντας για την κοινωνική πολιτική, η ελληνίδα Επίτροπος Αννα Διαμαντοπούλου, αρμόδια για την απασχόληση 
και τις κοινωνικές υποθέσεις, δήλωσε: «Ο στόχος αυτής της ατζέντας είναι να αντιμετωπιστούν οι νέες κοινωνικές προκλήσεις, που απορρέουν από τη ριζική μεταμόρφωση της ευρωπαϊκής οικονομίας και κοινωνίας και ιδίως τις προκλήσεις της οικονομίας με βάση τη γνώση. Δεν αναζητούμε να εναρμονίσουμε τις κοινωνικές πολιτικές, αλλά να κινητοποιήσουμε την υποστήριξη των κοινών ευρωπαϊκών στόχων, προκειμένου να επιτύχουμε το στρατηγικό στόχο που συμφωνήθηκε στη Λισαβόνα, να γίνει η ευρωπαϊκή η ανταγωνιστικότερη και δυναμικότερη οικονομία με βάση τη γνώση, ικανή να διατηρήσει την οικονομική ανάπτυξη, με περισσότερες και καλύτερες θέσεις εργασίας και μεγαλύτερη κοινωνική συνοχή».
