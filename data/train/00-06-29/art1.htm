<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 29/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Της ΦΩΤΕΙΝΗΣ ΜΠΑΡΚΑ<p>
<font size=4><B> Ο</b></font> Γιώργος Παρτσαλάκης έχει παίξει σχεδόν όλες τις αριστοφανικές κωμωδίες στην Επίδαυρο καθώς και αρκετές από τις τραγωδίες του αρχαίου δράματος. Ηταν άλλωστε ηθοποιός του Εθνικού Θεάτρου για 14 χρόνια. Πριν από τρία χρόνια όμως το κοινό τον γνώρισε καλά και εκτίμησε το ταλέντο του. Ο ρόλος του «Τίγρη» στην επιτυχημένη τηλεοπτική σειρά «Και οι παντρεμένοι έχουν ψυχή» ήταν η αιτία. «Η διαφορά είναι καθαρά ποσοτική», λέει ο ίδιος, «τίποτα άλλο».<p>
 Αύριο στο Αρχαίο Θέατρο των Δελφών ο Γιώργος Παρτσαλάκης θα είναι ο «Τρυγαίος» 

στην «Ειρήνη» του Αριστοφάνη που ανεβάζει το Εθνικό Θέατρο γι' αυτό το καλοκαίρι. Μετά ένα «διάλειμμα», όπως λέει, εννέα χρόνων στο ελεύθερο θέατρο επιστρέφει στο Εθνικό κατόπιν πρότασης του Νίκου Κούρκουλου. «Είμαι πραγματικά 

ταραγμένος και συγκινημένος και νιώθω τώρα μεγαλύτερη την ευθύνη του να αποδείξω ότι, ναι, είμαι σε θέση να παίξω έναν Αριστοφάνη.»<p>
 Τον συναντήσαμε στις πρόβες της παράστασης που σκηνοθετεί ο Βασίλης Νικολαΐδης 

μια μέρα μετά τη γέννηση του δεύτερου παιδιού του, αγόρι κι αυτό. Η ταραχή του 

ήταν μεγάλη. Σκεφτόταν πώς θα φύγει για την περιοδεία και θ'αφήσει πίσω την οικογένεια. Τα πάντα ωστόσο τα αντιμετωπίζει με χιούμορ. «Τρελοκομείο, τρελοκομείο», λέει καθώς περιγράφει την «κατάσταση». Κι αμέσως αλλάζει η έκφρασή του και αφηγείται ένα «εκπληκτικό» πιάτο ροφού με μπάμιες που πρόσφατα 

είχε τη χαρά να δοκιμάσει... Οταν όμως αρχίζουμε την κουβέντα για το θέατρο σοβαρεύει.<p>
 «Το θέατρο είναι επικοινωνία. Η δουλειά του ηθοποιού είναι να επικοινωνεί με το θεατή. Γι' αυτό και δεν θα το υποκαταστήσει τίποτα το θέατρο, γιατί ακριβώς 

αυτή την επικοινωνία δεν την πετυχαίνεις μ' άλλους τρόπους».<p>
 *Hσασταν 14 χρόνια στο Εθνικό Θέατρο και μετά 9 χρόνια ξαναγυρίζετε με ένα μεγάλο ρόλο. Αν δεν είχατε φύγει, πιστεύετε ότι θα κάνατε αυτό, το ρόλο; <p>
 «Φαντάζομαι πως ναι. Δεν είναι εγωιστικό, αλλά προς τα εκεί πήγαιναν τα πράγματα. Μεσολάβησε αυτή η διακοπή γιατί πραγματικά είχα κουραστεί, είχε αρχίσει να γίνεται μονότονο και ένιωθα την ανάγκη μιας αλλαγής. Γι' αυτόν το λόγο έφυγα, όχι για να γίνω όνομα, να πετύχω κάτι σημαντικό...».<p>
 *Σ' αυτά τα εννέα χρόνια, όμως, υπήρξε μια μεγάλη αναγνώριση...<p>
 «Ναι, υπήρξε. Πιστεύω ότι είναι θέμα ποσοτικής διαφοράς και τίποτε άλλο. Στο Εθνικό ήξεραν τη δουλειά μου 100 άτομα, τώρα και μέσα από την τηλεόραση με γνώρισαν 200. Δεν πιστεύω ότι άλλαξε η στάση μου σε τίποτα, ούτε η ποιότητά μου ως ηθοποιού, όποια κι αν είναι αυτή. Ό, τι είχα μάθει να κάνω συνέχισα να το κάνω και στο ελεύθερο θέατρο και στην τηλεόραση. Εκανα επιθεώρηση και την υπερασπίστηκα με την ίδια δύναμη... Δεν κορόιδεψα ποτέ κανέναν».<p>
 *Γίνεται μια κουβέντα το τελευταίο διάστημα για τις παραστάσεις που ανεβαίνουν 

στην Επίδαυρο, αλλά και για το ίδιο το φεστιβάλ της Επιδαύρου... Κάποιοι λένε ότι καλό θα ήταν ακόμη και να σταματήσει.<p>
 «Κοιτάξτε, παίζονται συνεχώς περίπου 15 έργα του αρχαίου δράματος και της κωμωδίας. Αυτή η επανάληψη δημιουργεί οπωσδήποτε έναν κορεσμό. Δεν πρέπει όμως 

σε καμία περίπτωση να σταματήσει η προσπάθεια. Μέσα από τη συνεχή ενασχόληση και το συνεχή προβληματισμό κάτι καινούργιο θα ξαναγεννηθεί. Η φράση που λέει ο Λιρ "απ' το τίποτα δεν βγαίνει τίποτα" είναι χαρακτηριστική...».<p>
 *Στους φίλους σας που σας ρωτάνε τι τους λέτε; Ελάτε να δείτε το έργο γιατί...<p>
 «Γιατί οι άνθρωποι όταν φτάνουν σε απόλυτη απόγνωση και αδιέξοδο, όπως φτάνει ο Αριστοφάνης την εποχή εκείνη, κάνει υπερβατικές κινήσεις για να λυτρωθεί. Βάζει τον Τρυγαίο να φτάσει στους Θεούς μ' ένα σκαθάρι... Ζήστε λοιπόν μέσα απ' αυτόν τον καθημερινό μας εφιάλτη ένα παραμύθι, κάντε μια υπέρβαση για σας και για τους διπλανούς σας. Μέσα από τη φαντασία, το παιχνίδι, την υπέρβαση θα 

γαληνέψει η ψυχή μας. Εγώ τουλάχιστον μέσα από την "Ειρήνη", αυτή την πρόταση κάνω».<p>
 *Εσείς έχετε κάνει κάποια υπερβατική πράξη; <p>
 «Για μένα είναι υπέρβαση ότι έκανα δύο παιδιά στη ζωή μου. Αν σκεφτεί κανείς πού πάμε, είναι επικίνδυνο να έχεις παιδιά...».<p>
 *Μετά τους «Παντρεμένους», σας φοβίζει η τηλεόραση; <p>
 «Οχι, ειλικρινά δεν με φοβίζει. Ουδέποτε εγκατέλειψα το θέατρο για οτιδήποτε άλλο. Εγώ αυτή τη δουλειά κάνω, αυτήν υπερασπίζομαι, δεν θα την εγκαταλείψω, παρά μόνο αν με εγκαταλείψει αυτή».<p>
 *Εννοώ ότι το σίριαλ ήταν μεγάλη επιτυχία που ίσως δεν επαναληφθεί...<p>
 «Σύμφωνοι. Εγώ όμως θα συνεχίσω να κάνω τηλεόραση με τον τρόπο που την έκανα μέχρι τώρα κι όταν νιώσω ότι αυτό το πράγμα δεν έχει νόημα πια, πολύ απλά θα αποχωρήσω».<p>
<B> *Με τι γελάτε;</b> <p>
 «Γελάω πολύ και εύκολα. Σιχαίνομαι θανάσιμα την ειρωνεία και τους ανθρώπους που επιτίθενται στους άλλους γιατί νιώθουν ισχυροί... Θεωρώ ότι είναι ό,τι πιο 

χυδαίο. Πιστεύω ότι οι άνθρωποι δεν είναι όμοιοι αλλά ίσοι, ουσιαστικά ίσοι».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
