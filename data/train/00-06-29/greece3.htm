<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 29/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>







Του ΘΩΜΑ ΤΣΑΤΣΗ<p>
 <font size=4><B>Ο</b></font> <B>ανένδοτος πάει στη... θάλασσα.</B><p>
 Χθες η Διαρκής Ιερά Σύνοδος (ΔΙΣ) αποφάσισε «την διενέργεια ατύπου δημοψηφίσματος της θρησκευτικής συνείδησης». Σύμφωνα με ανακοινωθέν της Συνόδου «το εν λόγω δικαίωμα καλύπτει τόσο την ελευθερία του υποκειμένου του να δηλώνει την οποιαδήποτε θρησκευτική του πίστη ή την αθεΐα του, όσο και την ελευθερία του να αποσιωπά αυτές».<p>
 Οπως είπε ο εκπρόσωπος Tύπου της ΔΙΣ μητροπολίτης Πειραιώς Καλλίνικος, αποφασίστηκε η σύσταση επιτροπής από τους μητροπολίτες Δημητριάδος Ιγνάτιο, Καισαριανής Δανιήλ και Ναυπάκτου Ιερόθεο, καθώς και από δικηγόρους και συμβολαιογράφους, που ακόμη όμως δεν έχουν οριστεί.<p>
 Σύμφωνα με τον Καλλίνικο, στόχος είναι μέχρι το Νοέμβριο να έχει ολοκληρωθεί η 

συλλογή των υπογραφών. Θα ξεκινήσει από την επαρχία μέσα στο καλοκαίρι και το φθινόπωρο θα διεξαχθεί στην Αθήνα και τη Θεσσαλονίκη. Ας σημειωθεί ότι ο Καλλίνικος δεν αναφέρθηκε στον αριθμό των υπογραφών που η Σύνοδος επιθυμεί να συγκεντρωθούν. Πολλοί ιεράρχες όμως δήλωναν προβληματισμένοι για την απόφαση διεξαγωγής ενός δημοψηφίσματος, καθώς δεν πρόκειται να ωφελήσει την Εκκλησία αυτού του είδους η τακτική. Οι ίδιοι ερμήνευαν την απόφαση ως προσπάθεια της Ιεραρχίας να κάνει βήματα πίσω, χωρίς ωστόσο να θέλει να το παραδεχτεί.<p>
 Χθες, η Διαρκής Ιερά Σύνοδος έκανε κι ένα μεγάλο βήμα πίσω στην επιθετική στάση που εξήγγειλε προχθές εναντίον του πρόεδρου της Βουλής Απόστολου Κακλαμάνη. Σύμφωνα με το μητροπολίτη Πειραιώς, δεν υπήρξε απόφαση να μην προσκαλείται ο Απόστολος Κακλαμάνης στις θρησκευτικές τελετές. Επιβεβαίωσε ωστόσο ότι το θέμα τέθηκε από αρχιερέα προχθές -σύμφωνα με πληροφορίες ήταν ο Καλλίνικος- και έγινε συζήτηση. Και κάποιοι μητροπολίτες είπαν ότι δεν θα καλούν τον πρόεδρο της Βουλής στις εκδηλώσεις που θα διοργανώνουν.<p>
 Χθες, η ΔΙΣ αναγκάστηκε μετά τις αντιδράσεις που σημειώθηκαν να κάνει πίσω και 

να κάνει γνωστό ότι μόνο μια επιστολή πρόκειται να σταλεί για το θέμα των δηλώσεων που έκανε. «Aλλο συζήτηση, άλλο απόφαση. Σήμερα υπάρχει απόφαση, χθες 

με προκαλέσατε και σας είπα ότι έγινε μία συζήτηση...», είπε ο μητροπολίτης Πειραιώς προσπαθώντας να διασκεδάσει τις εντυπώσεις.<p>
 Σε ό,τι αφορά την απόφαση της ΔΙΣ, αξίζει να σημειωθεί ότι σύμφωνα με το μητροπολίτη Πειραιώς πρόκειται για εφαρμογή μιας πρότασης της Ιεραρχίας. Ωστόσο, η πρόταση που έκανε ο μητροπολίτης Αλεξανδρουπόλεως Aνθιμος έλεγε ότι οι υπογραφές από το «άτυπο δημοψήφισμα» πρόκειται να τεθούν υπ' όψιν του Προέδρου της Δημοκρατίας και θα ζητηθεί η παραίτησή του. Ο Καλλίνικος που ρωτήθηκε για το θέμα υποστήριξε ότι δεν υπάρχει για την ώρα πρόθεση να τεθεί το θέμα στον Πρόεδρο.<p>
 Σε ό,τι αφορά την επιτροπή που ορίστηκε για το θέμα των ταυτοτήτων, στόχος της 

είναι η ενημέρωση για τα τεχνικά θέματα, όπως είναι η διασφάλιση της ακρίβειας, της ακεραιότητας και της γνησιότητας του δημοψηφίσματος. Θα ξεκινήσει από την επαρχία και το Σεπτέμβριο θα γίνει στην Αθήνα και τη Θεσσαλονίκη. Εκείνο που αξίζει να σημειωθεί είναι ότι, όπως είπε ο Καλλίνικος, 

«κάθε ένας μητροπολίτης είναι ελεύθερος να κάνει ό,τι θέλει».<p>
 Ο μητροπολίτης που ρωτήθηκε για το «δημοψήφισμα» είπε: «Πάμε για τα μπάνια του 

λαού» και αναφερόμενος στο γεγονός ότι τελείωσαν οι συνεδριάσεις της ΔΙΣ είπε: 

«Tο γεγονός ότι φεύγουμε από την Αθήνα είναι πολύ μεγάλη υπόθεση». Ανάλογη ήταν η δήλωση του μητροπολίτη Περιστερίου Χρυσόστομου, που δήλωσε: «Σεβαστήκαμε τα μπάνια του λαού». Ο ίδιος πρόσθεσε για το θέμα με τον Απόστολο 

Κακλαμάνη ότι ο πρόεδρος της Βουλής είναι φίλος του.<p>
 2<p>
 3<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
