<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 29/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ,</b> Aποστολή<p>
 Του ΑΛ. ΣΠΥΡΟΠΟΥΛΟΥ<p>
 <font size=4><B>Σ</b></font>το Χέιλ του Βελγίου, έδρα της Εθνικής Ιταλίας σ' όλη τη διάρκεια αυτού του Ευρωπαϊκού Πρωταθλήματος, το επόμενο του 2-0 επί της Ρουμανίας πρωινό δεν συνέβη κανένα πανδαιμόνιο τύπου Χούντερλοο.<p>
 Ο αρχηγός της Γιούβε, Αντόνιο Κόντε, είχε φασκιώσει τον τσακισμένο (απ' τον Χάτζι) αστράγαλό του και περιφερόταν με πατερίτσες, οριστικά απών απ' τη συνέχεια του τουρνουά μα παρών ώς το τέλος κοντά στους συνοδοιπόρους του, ιδίως στον πιθανό αντικαταστάτη του Τζίτζι Ντι Μπιάτζο, ο δε κάπτεν της Εθνικής Πάολο Μαλντίνι έτρεχε με το γιατρό της αποστολής στο νοσοκομείο για ακτινογραφίες, που εν τέλει τον παρέδωσαν καθαρό εν όψει της σημερινής, 110ης γι' αυτόν έναντι των 112 του ρέκορντμαν Τζοφ, αναμέτρησης. <p>
 «Ξύπνησες καλά, σήμερα, Ντίνο; » ρώτησαν οι Ιταλοί δημοσιογράφοι τον κομισάριο τέκνικο. «Ναι, για τέταρτη φορά στο EURΟ 2000 ξύπνησα καλά» αποκρίθηκε εκείνος. «Αλλά το σημαντικό, πια, θα 'ναι το πέμπτο ξύπνημα» συνέχισε. «Πριν έρθουμε εδώ, λέγαμε πως θα 'μασταν ευτυχείς αν φτάναμε στην τετράδα. Μα, τώρα που φτάσαμε, πρέπει να προχωρήσουμε ακόμη πιο μακριά. Κι η απουσία του Κόντε μας υποχρεώνει ν' αναζητήσουμε νέες ισορροπίες στη μεσαία γραμμή. Πάντοτε το επόμενο ματς έχει μεγαλύτερη σημασία απ' το προηγούμενο. Ισως το ακούτε πολύ μπανάλ αυτό, όμως ακριβώς ετούτη είναι η πολύ απλή φύση του σπορ».<p>
 Κι αυτοί που λένε πως η Ιταλία του 2000 είναι κυνική ομάδα; «Ακούστε, δεν είμαστε κυνικοί. Και δεν παίζουμε στο γήπεδο μόνοι μας. Υπάρχει και αντίπαλος, 

που σ' αφήνει μόνο ώς ένα σημείο να παίξεις. Δεν παριστάνω τον προφήτη, αλλά πείτε μου, ποια είναι η αξία να παίζεις ποδόσφαιρο δίχως να δημιουργείς και να 

εκμεταλλεύεσαι τις ευκαιρίες σου; Γιατί εμείς, αυτό κάνουμε. Επιζητούμε την ευκαιρία και προσπαθούμε να την αξιοποιήσουμε».<p>
<b> Ψύχωση</b><p>
 Οι φορτικές ερωτήσεις για τον Ντελ Πιέρο έχουν, στο μεταξύ, μειωθεί αισθητά. Εως το σημείο να μην υποβάλλονται καν, απ' τους απεσταλμένους στον εκλέκτορα. Για μας τους απέξω, η σχέση του ιταλικού Τύπου με την Εθνική μοιάζει ώρες-ώρες 

ψυχωτική. Εκ των ένδον, ωστόσο, η οπτική είναι διαφορετική. Ενας απ' τους συναδέλφους που ταξίδεψαν στις Κάτω Χώρες για το τουρνουά, ο Λίτσα Γκρανέλο της Ρεπούμπλικα, την περιγράφει με τη μεγαλύτερη, κατά το δυνατόν, μετριοπάθεια: <p>
 «Στα φιλικά, η όλη διάθεση στην ομάδα δεν ήταν καλή, απλούστατα επειδή οι παίκτες απέδιδαν άσχημα κι οι δημοσιογράφοι αυτό όφειλαν να το καταγράψουν. Οι 

επικρίσεις εστιάζονταν στο ότι η Εθνική δεν είχε προσωπικότητα κι έπαιζε πολύ αμυντικά. Ηταν καταφανές ότι δεν είχαν τη δύναμη να επιβληθούν στον αντίπαλο, να τον στριμώξουν στον τοίχο και να πουν, οκέι, είμαστε η Ιταλία και θα νικήσουμε. Αλλ' ο Τζοφ δεν είναι τύπος να του αρέσει η κριτική, ακόμη και η εποικοδομητική, οπότε η επικοινωνία μας δεν ήταν η καλύτερη». Με τους ποδοσφαιριστές; «Μ' αυτούς ήταν πιο καλή, άλλωστε τους ξέρουμε πολύ καλά απ' τους συλλόγους, όπου μπορούμε να μιλάμε εντελώς ελεύθερα μαζί τους».<p>
 Τα έως τώρα αποτελέσματα ωστόσο, τέσσερις νίκες σε τέσσερα ραντεβού, αποδείχθηκαν ο πιο πιστός σύμμαχος του Τζοφ και, συνάμα, αποφόρτισαν την ατμόσφαιρα. «Ναι, προκριθήκαμε ώς εδώ δίχως πολλά προβλήματα, η σχέση εξομαλύνθηκε, αν και μερικοί δημοσιογράφοι, όπως εγώ, επιμένουμε στα άρθρα μας 

ότι η Εθνική μπορούσε να παίξει λίγο καλύτερα».<p>
 Κι η Ολλανδία; «Ολοι εδώ τη φοβούνται. Περισσότερο απ' όσο θα λογάριαζαν τη Γαλλία ή την Πορτογαλία, ομάδες κοντινές στη δική μας σε στιλ και μενταλιτέ. Η 

Ολλανδία είναι τελείως διαφορετική. Αλλος λαός, άλλοι παίκτες, άλλη συλλογιστική, άλλοι οπαδοί. Κι απ' την εποχή του Κρόιφ, στην Ιταλία τους θαυμάζαμε περίπου σαν εξωγήινους! Τους φοβόμαστε, συνεπώς. Αλλά την ίδια στιγμή ξέρουμε πια πως η Ιταλία είναι πολύ ισχυρή ομάδα, πολύ συγκεντρωμένη, πολύ πεπειραμένη. Ισως, λοιπόν, είναι η καλή ευκαιρία μας να τους νικήσουμε».<p>
 <B>Ο Nτελ Πιέρο</b><p>
 Και το σίριαλ Ντελ Πιέρο; «Για μένα ο Τζοφ έκανε 100% λάθος που τον άφησε στον 

πάγκο». Γιατί; Αφοπλιστική απάντηση. «Γιατί εγώ τον Ντελ Πιέρο τον αγαπώ! Στο Παγκόσμιο Κύπελλο ήταν τραυματίας, και το 'βλεπες στο πρόσωπό του πόσο στενοχωριόταν. Εδώ, όμως, είναι μια χαρά και φαίνεται αυτό κάθε μέρα στην προπόνηση.<p>
 Ο Τζοφ, όμως, προτίμησε να ξεκινήσει με τον Τότι, κι απ' τη στιγμή που τα αποτελέσματα ήρθαν όλα ευνοϊκά, φυσικά τώρα δεν μπορεί ν' αλλάξει. Είναι πεπεισμένος πως, αν το κάνει, κάτι θα πάει στραβά. Πιθανόν επειδή ο Ντελ Πιέρο 

είναι καθαρός επιθετικός, ενώ ο Τότι έχει τάσεις να οπισθοχωρεί και προς τη μεσαία γραμμή, οπότε ο Τζοφ αισθάνεται κατά βάθος πως με τον Τότι είναι πιο ασφαλής. Μα, ούτως ή άλλως είναι ασφαλής τώρα, δεν πρόκειται να χάσει τη δουλειά του. Φτάσαμε στους «4», οπότε και να ηττηθούμε απ' την Ολλανδία, αυτός 

θα επιβιώσει».<p>
 Ο Τότι κι ο Καναβάρο επιβεβαίωσαν, και συνάμα... δεν επιβεβαίωσαν, τις αιτιάσεις του δημοσιογράφου ότι η Σκουάντρα Ατζούρα φοβάται την Οράνιε. «Ναι, είναι φανταστική ομάδα, αλλά να 'στε σίγουροι πως εμείς δεν θ' αφήσουμε ανοικτούς τους χώρους που άφησαν στη διάθεσή τους οι Γιουγκοσλάβοι» υποσχέθηκε 

ο Κάιζερ της Ρόμα. <p>
 «Πρέπει να τους αντιμετωπίσουμε με αμυντική λογική» πρόσθεσε ο ρεαλιστής οπισθοφύλακας της Πάρμα «και να επωφεληθούμε απ' τα λάθη και τις δικές τους αμυντικές αδυναμίες. Το καλό πλέον είναι ότι, σε σχέση με το πώς ξεκινήσαμε, τώρα δεν νιώθουμε την πίεση του Τύπου. Η μοναδική πίεση, πια, είναι από την επιθυμία μας να προκριθούμε στον τελικό».<p>
 <b>H αποκάλυψη</b><p>
 Ο Στέφανο -αποκάλυψη- Φιόρε ήταν, επίσης, διαθέσιμος στους δημοσιογράφους και είπε κάμποσα ωραία. Καθότι, ως νέος στην Εθνική (ντεμπούτο μόλις τον περασμένο 

Φεβρουάριο σε φιλικό με τη Σουηδία), πρώτον, δεν τους έχει βαρεθεί ακόμη και, δεύτερον, η περίπτωσή του, ακριβέστερα η περιπλάνησή του πριν φτάσει ώς εδώ, έχει αυτό που χαρακτηρίζουμε «δημοσιογραφικό ενδιαφέρον». <p>
 Κατ' αρχήν, είναι ένας απ' τους ελάχιστους σύγχρονους διεθνείς Ιταλούς που έρχονται από το Νότο, συγκεκριμένα απ' την Καλαβρία (αναδείχθηκε στην τοπική Κοζέντσα). Κι ύστερα, ταλαιπωρήθηκε πάρα πολύ. Στην Πάρμα, μετά στην Πάντοβα, ξανά στη Serie B με την Κιέβο, αργότερα στη Βερόνα κι έπειτα ξανά στην Πάρμα, απ' το περασμένο καλοκαίρι στην Ουντινέζε. «Οποτε σκέφτομαι το παρελθόν, και μετά συνειδητοποιώ πού ήμουν και πού είμαι τώρα, ανατριχιάζω. Δούλεψα πολύ σκληρά, και νιώθω περήφανος γι' αυτό». <p>
 Για το ρόλο του ως άσου μπροστά απ' τους τέσσερις χαφ και πίσω απ' τους δύο προωθημένους; «Μερικές φορές έχω δυσκολίες, γιατί πρέπει και στην άμυνα να δίνω βοήθειες και τις επιθέσεις να ξεκινώ, αλλά νιώθω πότε πότε πως μου λείπει 

η φρεσκάδα, οι πολλές δυνάμεις, για ν' αντεπεξέλθω. Δεν είμαι όπως ο Φίγκο, που συνεχώς παίρνει την μπάλα στα πόδια, επειδή οι άλλοι φροντίζουν να του τη φέρνουν. Εγώ πρέπει να δουλέψω στο γήπεδο για να την πάρω».<p>
 Για την Ολλανδία; «Ξέρουμε τις δυνατότητές της, πόσο επικίνδυνοι είναι από τα άκρα και στις ένας μ' έναν μονομαχίες, αλλά και με τα μακρινά σουτ. Αλλά ας μην τους υπερεκτιμούμε, επειδή με τη Γιουγκοσλαβία τα βρήκαν όλα εύκολα. Με μας δεν θα 'ναι έτσι. Εμείς έχουμε την καλύτερη αμυντική γραμμή, ενώ η δική τους; Ο Σταμ κι ο Ντε Μπουρ είναι πολύ δυνατοί, όμως ευάλωτοι στην ταχύτητα του αντιπάλου. Και οι μέσοι τους έχουν την τάση να ξοδεύουν ενέργεια δίχως να υπάρχει πραγματικός λόγος».<p>
 Ο Φιόρε, στα ματς του ομίλου, έπαιζε μπροστά στα μάτια της μαμάς του. Τώρα, εκείνη γύρισε πίσω. Και, μολονότι ο γιος της δίνει απόψε το ματς της ζωής του, 

θα τον δει μόνο απ' την TV. «Ελπίζει να υποχρεωθεί να έρθει στο Ρότερνταμ για τον τελικό, και δεν ήθελε να κάνει δύο ταξίδια σε τόσο λίγες ημέρες». <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
