<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 16/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Του KΩΣTANTINΟY ΛAMΠPΟY<p>
Σημαντικές ανακατατάξεις αναμένεται να προκαλέσει η αναπροσαρμογή των αντικειμενικών αξιών στις τιμές των κατοικιών στα αστικά κέντρα της χώρας.  Οπως επισημαίνουν παράγοντες της κτηματαγοράς, αυτή την περίοδο, η αγορά ακινήτων διέρχεται μια φάση ύφεσης, αλλά και μικρής ανόδου ταυτόχρονα των τιμών στις πολύ καλές περιοχές και όπου υπάρχει ιδιατέρως αυξημένη ζήτηση. <p>
Στο Λεκανοπέδιο της Αττικής, από τα ανώτερα οικονομικά στρώματα, παρατηρείται μεγάλο ενδιαφέρον για τις υψηλού επιπέδου περιοχές τόσο στα νότια όσο και στα βόρεια προάστια, αλλά και για τις ακριβές περιοχές του κέντρου της Αθήνας. <p>
Στα μεσαία οικονομικά στρώματα, η ζήτηση έχει μετατοπιστεί κυρίως προς τις περιοχές που βρίσκονται κοντά σε υφιστάμενους ή μελλοντικούς σταθμούς του Mετρό, ενώ εδώ και μερικά χρόνια υπάρχει έντονη μετατόπιση του αγοραστικού ενδιαφέροντος και προς τους λεγόμενους «περιφερειακούς» δήμους, που βρίσκονται γύρω από τα μεγάλα έργα που υλοποιούνται στην Αττική, όπως κατά μήκος της Αττικής οδού και γύρω από το νέο αεροδρόμιο στα Σπάτα. <p>
Αυτή την περίοδο, οι τιμές για αγορά κατοικίας έχουν μάλλον σταθεροποιηθεί, ενώ ανοδικά κινούνται όπου η προσφορά ακινήτων δεν μπορεί να ανταποκριθεί στη ζήτηση. Aνοδος των τιμών παρατηρείται και στις περιοχές όπου αναμένονται μελλοντικά σημαντικές υπεραξίες λόγω της σχεδιαζόμενης αναβάθμισής τους. Τέτοια παραδείγματα αποτελούν διάφορες περιοχές του κέντρου της πρωτεύουσας που θα επηρεαστούν θετικά από έργα και παρεμβάσεις που βρίσκονται σε εξέλιξη ή θα πραγματοποιηθούν μελλοντικά (ενοποίηση αρχαιολογικών χώρων, αναπλάσεις περιοχών, πεζοδρομήσεις κ.λπ.).<p>
Τα τελευταία χρόνια, αφ' ενός λόγω της αποκλιμάκωσης των επιτοκίων που έκανε ευκολότερο το δανεισμό για αγορά κατοικίας και αφ' ετέρου λόγω των σημαντικών ποσών που διοχετεύθηκαν από τα περσινά χρηματιστηριακά κέρδη στην αγορά κατοικίας, οι τιμές παρουσίασαν σημαντική άνοδο, η οποία σε ορισμένες περιπτώσεις έφθασε και σε ποσοστά πάνω από 30%. Μετά τον καταστρεπτικό σεισμό του περασμένου Σεπτεμβρίου και τη χρηματιστηριακή καχεξία των τελευταίων μηνών, επικράτησαν σταθεροποιητικές τάσεις στην αγορά κατοικίας, ωστόσο υπήρξαν και υπάρχουν ακόμα εξαιρέσεις σε αυτήν τη γενική τάση. <p>
Οι επικείμενες αναπροσαρμογές ­κυρίως προς τα πάνω­ των αντικειμενικών αξιών, προκειμένου να προσεγγίσουν τα επίπεδα των πραγματικών, εκτιμάται από παράγοντες της κτηματαγοράς ότι θα προκαλέσουν ενδεχομένως νέες αυξήσεις των τιμών σε κάποιες περιοχές. <p>
Ωστόσο, ορισμένοι υποστηρίζουν ότι μελλοντικά θα υπάρξει αντιστάθμιση των ανοδικών τάσεων εξαιτίας της αύξησης της προσφοράς, καθώς θα «πέσουν» στην αγορά κατοικίας πολλά νέα ακίνητα. Οπως αναφέρει ενδεικτικά ο διευθυντής του γραφείου Αθηνών της εταιρείας «Δανός και συνεργάτες» κ. Γιάννης Παρασκευόπουλος, «υπάρχουν πολλά project, η υλοποίηση των οποίων θα αυξήσει την προσφορά στην αγορά κατοικίας λειτουργώντας κατά αυτόν τον τρόπο αντισταθμιστικά στις ανοδικές τάσεις των τιμών. Για παράδειγμα, νέα δεδομένα θα προκύψουν από την αξιοποίηση της περιοχής στα προσφυγικά της Καισαριανής, την κατασκευή του Ολυμπιακού Χωριού στους Θρακομακεδόνες, την ανάπτυξη ενός νέου οικισμού στο Διόνυσο (σ.σ. πρόκειται για το έργο που υλοποιούν οι τεχνικές εταιρείες Θεμελιοδομή, Εντεχνος και Αναστηλωτική σε συνεργασία με την Αγροτική Τράπεζα) κ.λπ. Ανάλογες δραστηριότητες προωθούνται εξάλλου και στις περιοχές του Ελαιώνα και της Δραπετσώνας, με αποτέλεσμα να αυξάνεται σε μεγάλο βαθμό ο αριθμός των προσφερόμενων ακινήτων». <p>
Οι ακριβές και οι φθηνές <p>
περιοχές του Λεκανοπεδίου<p>
Σημαντικές αποκλίσεις εξακολουθούν να παρατηρούνται στις τιμές των ακινήτων στο Λεκανοπέδιο της Αττικής, παρά τις ανακατατάξεις που σημειώθηκαν και συνεχίζουν να σημειώνονται στην κτηματαγορά της ευρύτερης περιοχής των Αθηνών. <p>
Είναι χαρακτηριστικό το γεγονός ότι υπάρχουν περιοχές όπου οι τιμές είναι δεκαπλάσιες σε σχέση με κάποιες άλλες. Ωστόσο, παρά την ανάπτυξη που παρουσιάζουν άλλοτε υποβαθμισμένες περιοχές του Λεκανοπεδίου, κυρίως στα δυτικά προάστια και την «άσχημη» πλευρά του κέντρου της Αθήνας, οι τιμές εκεί βρίσκονται ακόμα σε πολύ χαμηλά επίπεδα σε σχέση με τις παραδοσιακά ακριβές περιοχές της Αττικής. Αυτό οφείλεται στο γεγονός ότι η άνοδος των τιμών δεν περιορίζεται μόνο στις περιοχές που υστερούν σε ποιότητα ζωής. Επεκτείνεται και στις περιοχές όπου εδώ και πολλά χρόνια συναντά κανείς τιμές ιδιαίτερα υψηλές. <p>
Πρωταθλητές στις τιμές σε ό,τι αφορά τις κατοικίες αναδεικνύονται οι καλές περιοχές του κέντρου της Αθήνας, των βορείων και νοτίων προαστίων. Ουραγοί στη σχετική κατάταξη είναι οι δυτικές γειτονιές του Λεκανοπεδίου της Αττικής, οι υποβαθμισμένες περιοχές του κέντρου της πρωτεύουσας, καθώς και τα νέα οικιστικά συγκροτήματα που έχουν αρχίσει να διαμορφώνονται τα τελευταία χρόνια στις περιοχές κοντά στο νέο αεροδρόμιο των Σπάτων, όπου σταδιακά συγκροτούνται νέες μικρές πόλεις. <p>
Οι ακριβές περιοχές <p>
Σε επιλεγμένα σημεία του κέντρου της Αθήνας, στα βόρεια και τα νότια προάστια, εντοπίζονται οι υψηλότερες τιμές κατοικιών. Στο Προεδρικό Μέγαρο και σε ορισμένες περιοχές της Βουλιαγμένης συναντά κανείς τιμές πώλησης που φθάνουν μέχρι και τα 2 εκατ. δρχ./τ.μ. Ελάχιστα χαμηλότερες είναι οι μέγιστες τιμές των σπιτιών στο Κολωνάκι και το Λυκαβηττό, όπου φθάνουν το 1,8 εκατ. δρχ. Μέσα στις δέκα ακριβότερες περιοχές στο Λεκανοπέδιο συγκαταλέγονται, επίσης, το Παλαιό Ψυχικό, η Κηφισιά, το Κεφαλάρι, η Εκάλη, η Φιλοθέη, η Ακρόπολη και η Γλυφάδα. Στις περιοχές αυτές, η ζήτηση παραμένει αυξημένη, οπότε οι τάσεις σε ό,τι αφορά τις τιμές θα συνεχίσουν να είναι ανοδικές. Εξάλλου, οι συγκεκριμένες περιοχές έχουν κερδίσει την προτίμηση των ανώτερων οικονομικά στρωμάτων εδώ και δεκαετίες και η τάση αυτή συνεχίζεται και σήμερα. <p>
Οι φθηνές περιοχές<p>
Χαμηλές τιμές βρίσκει κανείς σε διάφορες περιοχές της δυτικής κυρίως Αθήνας, αλλά και σε υποβαθμισμένα σημεία του κέντρου της πόλης. Περιοχές όπως το Μενίδι, τα Λιόσια, το Αιγάλεω, η Αγία Βαρβάρα, όπως και ορισμένα σημεία στην Πετρούπολη και το Περιστέρι συγκαταλέγονται στις φθηνότερες περιοχές του Λεκανοπεδίου. Στην ίδια κατηγορία συναντά κανείς και ορισμένες περιοχές του κέντρου της Αθήνας, όπως η Πλατεία Βάθης, η οδός Αχαρνών, ο Κεραμεικός και ο Κολωνός. Επίσης, φθηνές παραμένουν, παρά τις σημαντικές αυξήσεις των τελευταίων χρόνων, και διάφορες περιοχές που βρίσκονται κοντά στο νέο αεροδρόμιο των Σπάτων, όπως η Παλλήνη, ο Γέρακας, το κτήμα Κάντζα και η Παιανία. Ωστόσο, σε ορισμένες από αυτές τις περιοχές οι τάσεις των τιμών είναι ιδιαιτέρως ανοδικές. Για παράδειγμα, τα έργα αναβάθμισης του κέντρου της Αθήνας (νέοι σταθμοί Mετρό, ενοποίηση αρχαιολογικών χώρων) έχουν ήδη αρχίσει να προκαλούν έντονες ανατιμήσεις σε άλλοτε υποβαθμισμένες περιοχές του λεγόμενου ιστορικού κέντρου της πόλης. Παράλληλα, η μετεγκατάσταση του αεροδρομίου στα Σπάτα έχει δημιουργήσει έκρηξη της ζήτησης σε όλες τις περιοχές γύρω από το νέο αεροδρόμιο. <p>
Οι νέες πόλεις<p>
Στροφή του αγοραστικού ενδιαφέροντος και προς τις περιοχές που βρίσκονται έξω από τα «παραδοσιακά» όρια της οργανωμένης αστικής ζώνης του Λεκανοπεδίου παρατηρείται τα τελευταία χρόνια, με αποτέλεσμα τη δημιουργία νέων πόλεων στην περιφέρεια της Αθήνας. <p>
Οι τιμές έχουν γνωρίσει τεράστια άνοδο τα τελευταία χρόνια και σύμφωνα με παράγοντες της αγοράς ακινήτων, οι τάσεις θα συνεχίσουν να είναι αυξητικές, τουλάχιστον για μία πενταετία ακόμα. <p>
Πρωταγωνιστές αυτής της τάσης, που έχει διαμορφωθεί στην «περιφέρεια» της Αθήνας, είναι κυρίως οι περιοχές που βρίσκονται γύρω από το νέο αεροδρόμιο των Σπάτων και αυτές που αποτελούν τη φυσική συνέχεια των βορείων προαστίων της πόλης. Μικρότερης κλίμακας είναι η εκδήλωση του ενδιαφέροντος για τις περιοχές προς τις οποίες επεκτείνεται σταδιακά η δόμηση στο θαλάσσιο μέτωπο της πόλης. <p>
Χαρακτηριστικά παραδείγματα νέων πόλων που έχουν αρχίσει να δημιουργούνται εδώ και ορισμένα χρόνια είναι αυτά της Παλλήνης, της Παιανίας, της Λούτσας κ.ά. στην ευρύτερη ζώνη που βρίσκεται κοντά στα Σπάτα, όπως και στο Μαρκόπουλο, το Πόρτο Ράφτη, το Γέρακα, τη Νέα Μάκρη και τη Ραφήνα. Στις περιοχές της Σταμάτας, της Ροδόπολης, του Διονύσου, της Aνοιξης και του Αγίου Στεφάνου, προς τη βόρεια πλευρά του Λεκανοπεδίου, παρατηρείται πολύ μεγάλη ζήτηση για στέγη και γη. Προς την παραλιακή ζώνη της πόλης, κινητικότητα παρατηρείται στο Λαγονήσι και την Ανάβυσσο, ενώ σημαντική είναι η ανάπτυξη που παρατηρείται και στις περιοχές που βρίσκονται στον άξονα της Εθνικής οδού Αθηνών - Λαμίας στα όρια με το νομό Βοιωτίας, όπως είναι το Κρυονέρι και το Καπανδρίτι. Η στασιμότητα που παρατηρήθηκε μετά τον περσινό σεισμό στους Θρακομακεδόνες αντικαθίσταται σταδιακά από την αναζωπύρωση του ενδιαφέροντος, εν όψει της κατασκευής του Ολυμπιακού Χωριού. <p>
Τα φθηνά σπίτια κοντά <p>
σε σταθμούς του Mετρό <p>
Υπάρχουν αρκετές περιοχές κοντά σε υφιστάμενους ή μελλοντικούς σταθμούς του Mετρό που προσφέρουν ακόμα τη δυνατότητα για φθηνές αγορές.<p>
Μεταξύ των περιοχών που βρίσκονται κοντά σε σταθμούς του Mετρό ή του ηλεκτρικού σιδηρόδρομου και χαρακτηρίζονται από χαμηλό κόστος αγοράς κατοικίας συγκαταλέγονται, κυρίως, οι δυτικές συνοικίες του Δήμου Αθηναίων, οι περιοχές που βρίσκονται στην υποβαθμισμένη πλευρά του κέντρου της πόλης ή κατά μήκος των αξόνων Πατησίων και Αχαρνών, αλλά και περιοχές όπως τα Πετράλωνα, το Μοσχάτο, ο Ταύρος και η Καλλιθέα. Σε αυτήν την κατηγορία συναντά κανείς την περιοχή κοντά στην οδό Κατεχάκη (Ελληνορώσων), τους Αμπελόκηπους, την περιοχή Πλατεία Αττικής - Σταθμός Λαρίσης, τα Σεπόλια, το Μοσχάτο - Ταύρο, την Καλλιθέα, τα Πετράλωνα, την Πλατεία Βικτωρίας, τον άξονα Κάτω Πατήσια - Aγιος Νικόλαος, αλλά και ορισμένα σημεία στη Νέα Ιωνία (όπως και στον Περισσό και τα Πευκάκια). <p>
Οι φθηνές περιοχές που βρίσκονται στον άξονα των μελλοντικών επεκτάσεων του Mετρό εντοπίζονται., κυρίως, στις τρεις επεκτάσεις προς Περιστέρι, Αιγάλεω και Ηλιούπολη και πολύ λιγότερο σε αυτές κατά μήκος των λεωφόρων Κηφισίας και Μεσογείων. Ετσι, λοιπόν, αναφερόμαστε κυρίως στις περιοχές του Νέου Κόσμου, της Δάφνης, του Φιξ, ορισμένων σημείων της Ηλιούπολης, του Αιγάλεω, του Αγίου Σάββα, του Περιστερίου, του Βοτανικού, ενώ στον άξονα της επέκτασης κατά μήκος της λεωφόρου Μεσογείων συναντά κανείς σχετικά φθηνά διαμερίσματα κοντά στο Νομισματοκοπείο και στο Σταυρό.




	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
