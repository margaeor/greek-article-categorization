<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 16/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




ΠΥΡΓΟΣ<p>
 Του ΜΑΚΗ ΝΟΔΑΡΟΥ<p>
 Αλλη μια υπόθεση αστυνομικής διαφθοράς -από τις τριάντα (! ! !) συνολικά που έφερε στο φως η τριετής έρευνα του διοικητή του Α.Τ Αμαλιάδας αστυνόμου α' Δημήτρη Γεωργίου και των εισαγγελέων κ.κ Νικολάου Καρπέτα και Δημητρίου Ζησόπουλου- με πρωταγωνιστές Ηλείους αστυνομικούς και πολίτες, πήρε το δρόμο της Δικαιοσύνης.<p>
 Σύμφωνα με το υπ. αριθμ. 106 Κλητήριο Θέσπισμα του εισαγγελέα Εφετών Ναυπλίου, 

δύο πολίτες και τέσσερις αστυνομικοί παραπέμπονται οριστικά σε δίκη, στις 14 Δεκεμβρίου, που θα γίνει στο Τριμελές Εφετείο Κακουργημάτων Ναυπλίου, με την κατηγορία της καλλιέργειας, διάθεσης και συγκομιδής χασίς σε δασική περιοχή του Ερύμανθου στην Αρκαδία.<p>
 Οπως αναφέρεται στο κατηγορητήριο που υπογράφει ο αντεισαγγελέας Εφετών Ναυπλίου κ. Ευστάθιος Κοκμοτός, οι αστυνομικοί Βασίλειος Αναγνωστόπουλος (αστυφύλακας), Αριστομένης Αθανασόπουλος (αρχιφύλακας), Αντώνιος Μπεκρής (αστυφύλακας), Χρήστος Χριστόπουλος (ανθυπαστυνόμος) - οι τρεις τελευταίοι βρίσκονται στη φυλακή εκτίοντας πολυετείς καθείρξεις λόγω της συμμετοχής τους σε χασισοφυτεία 2.000 δενδρυλλίων - και οι πολίτες Αριστείδης και Γεώργιος Φλέσσας, ενεργώντας από κοινού με πρόθεση καλλιέργησαν ινδική κάνναβη στις όχθες του ποταμού Ερύμανθου της δασικής περιοχής της κοινότητας Νεοχωρίου Αρκαδίας, κατά το χρονικό διάστημα από 13 Αυγούστου μέχρι 13 Οκτωβρίου 1995.<p>
 Αστυνομικοί και πολίτες, τη συγκεκριμένη χρονική περίοδο, κατηγορούνται ότι καλλιέργησαν τριάντα δενδρύλλια ινδικής κάνναβης σε κατάλληλα διαμορφωμένο χώρο δασικής έκτασης μέσα σε άγρια βλάστηση από αυτοφυή δένδρα και θάμνους, τα 

οποία αφού αρχικά φύτευσαν, στη συνέχεια πότιζαν από αυτοσχέδιο πηγάδι στο οποίο συγκέντρωναν νερά από τον παρακείμενο ποταμό Ερύμανθο, λίπαιναν, γενικά επέβλεπαν και περιποιούνταν τα χασισόδενδρα ώστε να αναπτυχθούν.<p>
 Εντός της συγκεκριμένης φυτείας χασίς, στις 13 Οκτωβρίου 1995 είχαν συλληφθεί από τις διωκτικές αρχές της Αρκαδίας οι Σπηλιόπουλος Μενέλαος και ο Κουρής Δημήτριος οι οποίοι παραπέμφθηκαν σε δίκη για παράβαση του νόμου περί ναρκωτικών.<p>
 Οι δύο συλληφθέντες είχαν ισχυριστεί ότι η χασισοφυτεία δεν ήταν δική τους και 

ότι είχαν πάει εκεί κρυφά για να την κλέψουν! <p>
 Από την έρευνα που πραγματοποίησε στη συνέχεια ο διοικητής του Α.Τ Αμαλιάδας αστυνόμος α' Δημήτριος Γεωργίου, ο οποίος όπως είναι γνωστό ερευνώντας με εντολή της Εισαγγελίας του Αρείου Πάγου για τα κυκλώματα διαφθοράς στην Ηλεία έφερε στο φως πάνω από τριάντα περιπτώσεις, αποδείχθηκε ότι οι «ιδιοκτήτες» της χασισοφυτείας ήσαν δύο πολίτες και τέσσερις αστυνομικοί που υπηρετούσαν στο Τμήμα Ασφαλείας Πύργου.<p>
 Ο κ. Γεωργίου πριν από ένα χρόνο, όταν ολοκλήρωσε τη σχετική έρευνα, ενημέρωσε 

με εμπιστευτική αναφορά του τις εισαγγελικές αρχές Αμαλιάδας κι εκείνες λόγω αρμοδιότητας έστειλαν το φάκελο της υπόθεσης στον εισαγγελέα Τρίπολης, ο οποίος πραγματοποίησε τη σχετική έρευνα και άσκησε ποινικές διώξεις σε βαθμό κακουργήματος κατά των αστυνομικών και των πολιτών.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
