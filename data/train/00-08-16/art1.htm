<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 16/08/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Σ</b></font>έξπιρ είναι αυτός! Δεν μπορεί παρά να έχει τους φανατικούς του θιασώτες τόσο στο χώρο του θέατρου όσο, βεβαίως, και έξω από αυτόν. Δικαιολογημένο και αναμενόμενο. Ομως, το να ασχολούνται 62 (!) φεστιβάλ, θίασοι ή θέατρα, μόνο στις ΗΠΑ, αποκλειστικά με τον Αγγλο δραματουργό και το έργο του, όπως πληροφορούμαστε από το διαδίκτυο, είναι κάτι το οποίο δεν μπορεί παρά να προκαλέσει έκπληξη ακόμη και στους φανατικούς σεξπιριστές.<p>
 Τι είδους φεστιβάλ και θέατρα; Κάθε λογής και σε κάθε μεριά των ΗΠΑ. Στην Αλαμπάμα, κατ' αρχάς, όπου παρουσιάζεται το σεξπιρικό έργο και υπό μορφή μιούζικαλ, στον Αγιο Αυγουστίνο, στον οποίο το κοινό παρακολουθεί παραστάσεις Σέξπιρ δωρεάν, στην Καλιφόρνια ή την Καρολίνα (στην οποία ανεβαίνει ο Σέξπιρ διασκευασμένος και για τα παιδιά).<p>
 Επίσης, στο Κλίβελαντ, το Κολοράντο, όπως και στο Σάουθερν Σέξπιρ Φέστιβαλ, το 

οποίο επιδιώκει με τις παραστάσεις του να εξοικειώνει το ευρύ κοινό (σημειωτέον, δωρεάν) στο έργο του Αγγλου δραματουργού στο ειδυλλιακό πάρκο της 

περιοχής Ταλάχασι. Κάτι ανάλογο συμβαίνει και στο Φεστιβάλ Σέξπιρ του Σάμουελ Γκραντ Παρκ, στο Ντάλας.<p>
 Υπάρχει όμως και μια άλλη εκδοχή της συνολικότερης κίνησης γύρω από τον Σέξπιρ. Η αμιγώς εκπαιδευτική, η οποία όμως πάντοτε συνδυάζεται με τις καθ'αυτές παραστάσεις. Στη Φλόριντα, παραδείγματος χάρη, η θεατρική ομάδα που παρουσιάζει εδώ και χρόνια το έργο του, παράλληλα με τις παραστάσεις, πραγματοποιεί συστηματικά εκπαιδευτικά προγράμματα, τα οποία λειτουργούν, όπως 

σημειώνεται, σαν «σύμμαχοι του θέατρου». Παραστάσεις και συνάμα σεμινάρια εκπαιδευτικού χαρακτήρα πραγματοποιούν και η Μαρίν Σέξπιρ Κόμπανι και το Νιου Ντομίνιον Σέξπιρ Φέστιβαλ.<p>
 Οσον αφορά την παραστασιολογία, στο Φεστιβάλ του Λος Αντζελες, οι παραστάσεις Σέξπιρ, εκ πεποιθήσεως, παρουσιάζονται κάθε καλοκαίρι, κάτω από τα άστρα! Οπως, 

εξάλλου, συμβαίνει και με το θίασο «Σέξπιρ του Χάντσον», αφού έργα του παίζονται σε ανοιχτό θέατρο δίπλα στο ποτάμι. Ή στο θίασο στο Ραφ, ο οποίος παρουσιάζει τα σεξπιρικά έργα επίσης σε εξωτερικούς χώρους με τον ιδιαίτερο τρόπο των ελισαβετιανών περιοδευόντων θιάσων.<p>
 Σμόκι Μάουντεν, Σάντα Κρουζ, Σονόμα Βάλεϊ, Καρολάινα, Γιούτα, Βιρτζίνια, Στράτφορντ, Αρκάνσας (όπου η έμφαση δίνεται στη φεστιβαλική ατμόσφαιρα των παραστάσεων), Σιάτλ, Φιλαδέλφια, Ρίτσμοντ, φεστιβάλ «Σαν Λεάντρο», (το οποίο στοχεύει με τις παραστάσεις του στην αναβίωση του αναγεννησιακού πνεύματος), Πενσιλβάνια, Νιου Τζέρσεϊ, Ορλάντο, Νεβάδα, Ορεγκον, Γκραν Κάνιον: είναι ακόμη 

μερικοί από τους τόπους, στους οποίους τόσο οι ντόπιοι όσο και οι επισκέπτες μπορούν να παρακολουθήσουν παραστάσεις έργων Σέξπιρ.<p>
 Αν θα έπρεπε όμως να σταθούμε κάπου, αυτό θα συνέβαινε στο Λος Αντζελες. Και δη στο γυναικείο σεξπιρικό θίασό του (Los Angeles Women's Shakespeare Compan y). Οχι μόνο γιατί είναι κατεξοχήν πολυφυλετικός, αλλά κυρίως γιατί -όπως μαρτυρά και το ίδιο τ'όνομά του- απαρτίζεται αποκλειστικά από γυναίκες. Ετσι, που τον Αμλετ τον υποδύεται μια Γιαπωνέζα ηθοποιός, ενώ το ρόλο του Οθέλου τον κράτησε στο παρελθόν μια έγχρωμη συνάδελφός της. Ακόμη και οι υπόλοιποι συντελεστές των παραστάσεων (ανάμεσα στις οποίες ξεχώρισαν από την κριτική το «Ρωμαίος και Ιουλιέτα», ο « Ριχάρδος Γ'», το «Ονειρο θερινής νυκτός», 

η «Δωδέκατη Νύχτα» κ.ά.) του θιάσου είναι γένους θηλυκού. Εξάλλου, η σύστασή του αντανακλά τον κύριο στόχο των φεμινιστριών καλλιτέχνιδών του: την αποκατάσταση, δηλαδή, του ρόλου της γυναίκας στη σύγχρονη κοινωνία. Την ανάκτηση της θετικότητάς του, με όχημα την τέχνη του θέατρου. <p>
 Επειδή, όμως, μέσα στον κυκεώνα των 62 φεστιβάλ, θιάσων και θεάτρων που ασχολούνται αποκλειστικά με τον Σέξπιρ στις ΗΠΑ, εύκολα χάνει τον «μπούσουλα» κανείς, το Σέξπιρ Θίετερ (Shakespeare Theater) στην Ουάσιγκτον θεωρείται το εγκυρότερο (σεξπιρικό) σημείο αναφοράς, στο οποίο συγκλίνουν όλες οι τάσεις και «σχολές» παρουσίασης του σεξπιρικού έργου (στις 29 Αυγούστου, σε σκηνοθεσία Μάικλ Καν, θα παρουσιάσει τον «Τίμωνα τον Αθηναίο», σε μια φιλόδοξη 

παραγωγή. Αμέσως μετά τη σκυτάλη θα πάρει ο «Ριχάρδος Β'» κ.ο.κ.). <p>
 Ενδεικτική, τέλος, της αμερικανικής υπερδραστηριοποίησης γύρω από το σεξπιρικό 

έργο είναι αναμφίβολα και η περίπτωση του θιάσου νέων από 7 έως 18 ετών, ο οποίος επιδίδεται συστηματικά στην ερμηνεία του, με ενδιαφέροντα σκηνικά αποτελέσματα και ενθουσιώδεις -κάποιες φορές- κριτικές.<p>
 ΙΩΑΝΝΑ ΚΛΕΦΤΟΓΙΑΝΝΗ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
