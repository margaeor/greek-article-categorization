Το... ζην επικινδύνως έχει γίνει συνήθεια στον ΠΑΟΚ. Στα τέσσερα τελευταία χρόνια είναι η πέμπτη φορά που «σπάει» έδρες και φτάνει στην κορυφαία ευρωπαϊκή διοργάνωση. Πάει να γίνει... καθεστώς αυτός ο τρόπος επιβίωσης!
«Αυτό το στολίδιΣ στο οποίο θα παίζουμε από τώρα και στο εξής γεννά προσδοκίες και δημιουργεί υποχρεώσεις, τις οποίες, σ' ό,τι μας αφορά, είμαστε πρόθυμοι ν' αναλάβουμε», λέει ξεκάθαρα ο πρόεδρος της ΚΑΕ Θανάσης Ακριβόπουλος. Κι ήταν αυτός που έβαλε το... ζιζάνιο του μπάσκετ στον Γιώργο Μπατατούδη και τον οδήγησε ακόμη και στις προπονήσεις της ομάδας. Και προχωρεί ο πρόεδρος της ΚΑΕ :
«Είναι ευτυχής συγκυρία που η ομάδα μπαίνει σ' αυτό το γήπεδο, ενώ έχει εξασφαλίσει τη συμμετοχή της στην προσεχή Σουπρολίγκα. Κι είναι η καλύτερη αρχή για μια συνέχεια μεγάλων προσπαθειών, ώστε σ' αυτό τό γήπεδο να φιλοξενείται μια ομάδα πρωταγωνίστρια».
Η φετινή χρονιά «σώθηκε», αλλά Μπατατούδης και Ακριβόπουλος ούτε που θέλουν να σκέπτονται μια άλλη παρόμοια περίοδο. Το ξέρουν και αναγνωρίζουν ότι υπήρξαν προβλήματα:. 
 Οτι υπήρξε μια διαρκής κι ίσως μεθοδευμένη αμφισβήτησή της. 
 Οτι τόσοι και τέτοιοι τραυματισμοί δεν υπήρξαν σε καμία άλλη ομάδα. Οτι ποτέ στο παρελθόν ο ΠΑΟΚ δεν είχε τόσο χαμηλή ­έως μηδενική­ λαϊκή συμπαράσταση. 
n Εκτιμούν όμως ότι υπήρξαν πολλά πράγματα, τα οποία δεν λειτούργησαν με βάση τις προϋποθέσεις που ήθελαν εκείνοι να δημιουργήσουν στην ομάδα τους. 
n Δεν θέλουν να επαναληφθεί το φαινόμενο να είναι στις προπονήσεις ο μεγαλομέτοχος και ο πρόεδρος ούτε να παρίστανται στην προβολή των βίντεο στους παίκτες και οι δυο κι ούτε να έχουν συνεχή επαφή με τους παίκτες και ν' αναγκάζονται να προκαταβάλουν τα συμβόλαιά τους, για να δημιουργήσουν κλίμα εμπιστοσύνης. 
Κι αν αυτά ήταν τα βασικά που πέτυχαν την ψυχολογική ανάταση και που χρεώνονται στη διοίκηση, δεν θα 'θελαν σε καμία περίπτωση να επαναληφθούν και τη νέα χρονιά. Θέλουν μια φυσιολογική εξέλιξη και δεν θα βασίζεται σε παρεμβάσεις ή ενέσεις, αλλά στη δυναμική που θα έχει αναπτύξει η ομάδα.
Στα τέσσερα τελευταία χρόνια ο ΠΑΟΚ βρέθηκε στον κίνδυνο να βρεθεί εκτός της κορυφαίας ευρωπαϊκής διοργάνωσης: 
n Tο '97 με τον Σκοτ Σκάιλς τερμάτισε 6ος κι έσπασε 3 έδρες. Τον Παναθηναϊκό, που είχε τερματίσει 3ος και το Περιστέρι δυο φορές.
n  Tο '98, ως τρίτος, αντιμετώπισε τον δεύτερο Ολυμπιακό και τον έβγαλε εκτός στο Ειρήνης και Φιλίας με το τρίποντο του Στογιάκοβιτς.
n Tο '99 είχε πλεονέκτημα έδρας κι έθεσε εκτός τον Αρη, που είχε τους δυο παίκτες ντοπέ, και
n Tο 2000 βρίσκεται στον τελικό με την εκπληκτική του νίκη και πάλι επί του Ολυμπιακού στο Ειρήνης και Φιλίας.
Ο Μπατατούδης, ως μεγαλομέτοχος και χρηματοδότης και ο Ακριβόπουλος, ως επικεφαλής της διοίκησης, είναι αποφασισμένοι να επενδύσουν τα ποσά που χρειάζονται, για να φτιαχθεί μια ομάδα που ν' ανταποκρίνεται στην ιστορία του ΠΑΟΚ και να εναρμονίζεται στις προσδοκίες που γεννά το νέο γήπεδο. Κι αυτό το νέο γήπεδο είναι το δέλεαρ για ένα καινούριο ξεκίνημα. Η εξασφάλιση της συμμετοχής στην προσεχή Σουπρολίγκα είναι ένα επιπλέον στοιχείο για κάποιες κινήσεις ουσίας, όσο κόστος κι αν έχουν αυτές.
n Kαταρχάς, το νέο γήπεδο. Δεν είναι ακόμη γνωστό με ποιο καθεστώς θα το λειτουργήσει το μπάσκετ, αν δηλαδή θα έχει μόνο τη χρήση του, ή θα έχει τη συνολική του εκμετάλλευση, όπως πρότεινε στον πρόεδρο του ερασιτέχνη. 
Απόφαση θα ληφθεί μετά τις αγωνιστικές υποχρεώσεις της ομάδας από τη διοίκηση του ερασιτέχνη ΠΑΟΚ, στην κυριότητα του οποίου είναι το γήπεδο. Ξέρουν Μπατατούδης και Ακριβόπουλος ότι το γήπεδο από μόνο του δημιουργεί νέα δυναμική.
n Eπίσης, είναι η στελέχωση της ομάδας, η οποία πρέπει να έχει βάθος. Η αρχική σκέψη είναι να υπάρξει μια ισορροπία μεταξύ ελλήνων και ξένων παικτών, είτε οι ξένοι αυτοί είναι Αμερικανοί είτε Ευρωπαίοι. 
n Η υπόθεση με τον Λιαδέλη πρέπει, μάλλον, να έχει ολοκληρωθεί. Σε καλό σημείο είναι και η συζήτηση με τον Γιαννούλη, αν και οι δυο πλευρές αφήνουν την ολοκλήρωση της διαπραγμάτευσης για μετά τον τελικό. 
n Δυο ακόμη Eλληνες θα ενδιέφεραν τον ΠΑΟΚ κι είναι πρόθυμος να δαπανήσει για την απόκτησή τους. 
n Υπάρχει έντονο ενδιαφέρον κι έχουν προχωρήσει οι διαπραγματεύσεις με δυο ευρωπαίους παίκτες, που μπορούν να κάνουν τη διαφορά. Δεν έχουν γίνει γνωστά τα ονόματα. Δε ανακοινώνονται συμφωνίες. 
Θεωρούν ότι η σεζόν είναι σε εξέλιξη, παρ' ότι ο βασικός στόχος επετεύχθη. Βάζουν τη σοβαρότητα πάνω απ' όλα και κανέναν από τους παίκτες δεν διαγράφουν. 
Είναι χαρακτηριστική η περίπτωση Εντουαρντς, που ήταν το «αγκάθι» όλης της περιόδου και τώρα είναι ο παίκτης που απολαμβάνει της εμπιστοσύνης όλων, όπως είναι χαρακτηριστική και η περίπτωση του Μπαζάρεβιτς, ο οποίος «καθάρισε» την υπόθεση νίκη επί του Ολυμπιακού στο δεύτερο αγώνα. 
Το σίγουρο είναι ότι η ομάδα θ' αποκτήσει βάθος και δεν θα στηρίζεται μόνο σε μια εξάδα ή επτάδα παικτών.
