<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





29-30 Απριλίου 2000
</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της TATIANAΣ ΓKΟPNY<p>
 Mια παρέα πιτσιρικάδων, διαφορετική από τις άλλες, έχει δημιουργηθεί στον Κολωνό: Πάνω από 200 παιδιά από την Αλβανία, το Ιράκ, την Τουρκία, αλλά και την Ελλάδα, παιδιά παραμελημένα, διαφορετικής θρησκείας, περισσότερα με παραβατική συμπεριφορά, μερικά πρώην χρήστες ναρκωτικών, βρήκαν έναν κοινό φίλο που τους άλλαξε τη ζωή: Εναν ιερέα που δεν διστάζει να παίξει μπάσκετ και πινγκ πονγκ μαζί τους.<p>
Ο πατέρας Αντώνιος, από την εκκλησία του Αγ. Γεωργίου του Κολωνού, «μάζεψε» παιδιά που οι περισσότεροι χαρακτήριζαν αλήτες και τα βοήθησε να βρουν έναν καινούριο τρόπο ζωής, με στέκι το πνευματικό κέντρο που ο ίδιος δημιούργησε.<p>
Το πρώτο διάστημα μόνος, και τώρα με τη βοήθεια κοινωνικών λειτουργών, ο πατέρας Αντώνιος μετέτρεψε τούς μέχρι πρότινος μικρούς κακοποιούς σε «αγγελούδια». Χρήστες ουσιών απεξαρτήθηκαν, πρώην κλέφτες απέκτησαν δουλειά, παιδιά με συναισθηματική στέρηση βρήκαν αγάπη και παραμελημένα παιδιά μπήκαν σε ιδρύματα. <p>
Κι όλα αυτά χρησιμοποιώντας την πνευματική του ιδιότητα, αλλά και παροτρύνοντας όλους τους φίλους και γνωστούς που είχε να τον βοηθήσουν.<p>
«Eίναι αδικία»<p>
«Μια μέρα είπα σε κάποια παιδιά από την Αλβανία ότι είναι κακό να κλέβουν. Mου απάντησαν ότι θεωρούν αδικία να έχει ο άλλος τόσα παπούτσια κι αυτά να μην έχουν τίποτα. Πέρασε καιρός μέχρι να συνειδητοποιήσουν, να τους δώσω να καταλάβουν τι είναι αυτό που κάνουν», λέει ο ίδιος.<p>
Η επιρροή του στα παιδιά είναι μεγάλη. Χαρακτηριστικό παράδειγμα αποτελούν τα μικρά μουσουλμανάκια που φόρεσαν σταυρό: <p>
«Μια μέρα με ρώτησαν τι είναι αυτό που με κάνει και τους δέχομαι όλους χωρίς να ζητάω ανταλλάγματα. Αυθόρμητα τους έδειξα τον Εσταυρωμένο. Την άλλη μέρα ήρθαν όλοι στην εκκλησία φορώντας σταυρό, γνωρίζοντας ότι Αυτός που τους έδειξα είναι Αυτός που μου επιτάσσει αυτόν τον τρόπο ζωής, τον οποίο και αποδέχτηκαν», εξηγεί ο πατέρας Αντώνιος συγκινημένος.<p>
Περίπου το 80% των παιδιών που πηγαίνουν στο πνευματικό κέντρο είναι από διαλυμένες οικογένειες. Τα περισσότερα τρέχουν από πίσω του όλη μέρα. Στο πνευματικό κέντρο, στην εκκλησία, ακόμα και όταν πηγαίνει σε κάποιο σπίτι να κάνει ευχέλαιο, υπάρχουν κάποιοι πιτσιρικάδες που τον περιμένουν απ' έξω. <p>
Το πρωί, το κέντρο είναι αναγνωστήριο για παιδιά που οι συνθήκες στο σπίτι δεν τα βοηθούν να διαβάσουν. Το μεσημέρι είναι ώρα άθλησης και παιχνιδιού στους υπολογιστές, ενώ το βράδυ ώρα φαγητού και εξομολόγησης.<p>
Η κυρία Ματούλα είναι μητέρα τριών παιδιών. Οταν μιλάει για τον πατέρα Αντώνιο, τα μάτια της βουρκώνουν: «Εχει βοηθήσει πολύ τα παιδιά μου. Ο τρόπος συμπεριφοράς τους έχει αλλάξει. Ηταν δύσκολα παιδιά, αντιδραστικά και αγριεμένα, αλλά με την υπομονή του πατέρα έχουν ηρεμήσει».<p>
Ο Μάντης, μαθητής λυκείου και τερματοφύλακας στην ομάδα ποδοσφαίρου της ενορίας, μιλάει με μεγάλο θαυμασμό για τον ιερέα: <p>
«Από τότε που τον γνώρισα, η ζωή μου άλλαξε. Δεν πάω πουθενά τώρα πια, παρά μόνο στο πνευματικό κέντρο. Είναι φίλος μας και μας φέρεται σαν σε ίσους, μιλάει τη γλώσσα μας και παίζει μαζί μας».<p>
Πολυεθνικές<p>
Ο πατέρας Αντώνιος είναι και προπονητής στην ομάδα του πινγκ πονγκ. Ακολουθεί τα παιδιά σε όλους τους αγώνες, μπάσκετ, ποδοσφαίρου, πινγκ πονγκ, όπου παίζουν εκπροσωπώντας την ενορία τους, και τα ενθαρρύνει. <p>
Οι ομάδες του είναι «πολυεθνικές», και μάλιστα είναι πάντα φαβορί για τα κύπελλα των πρωταθλημάτων της Αρχιεπισκοπής.<p>
Πρωτάθλημα «αγγέλων»<p>
Την Κυριακή του Θωμά διεξάγονται οι τελικοί αγώνες δύο πρωταθλημάτων, μπάσκετ και ποδοσφαίρου, που δεν γεμίζουν τις κερκίδες με φανατικούς φιλάθλους, αλλά με πιστούς χριστιανούς, καθώς οι παίκτες είναι παιδιά που παίζουν στο όνομα της θρησκείας.<p>
Πρόκειται για το πρωτάθλημα της Αρχιεπισκοπής Αθηνών, στο οποίο παίρνουν μέρος οι ενορίες που υπάγονται σε αυτήν, με παίκτες και προπονητές κυρίως από το κατηχητικό, αλλά και με παπάδες στον πάγκο. <p>
Οσο για τα ονόματα των ομάδων, που φιγουράρουν στις αγωνιστικές φανέλες, προέρχονται από τις ίδιες τις ενορίες, και πάντα η κόντρα είναι «αγία»: με την Παναγία Μαρμαριώτισσα Χαλανδρίου εναντίον του Αγίου Στυλιανού Γκύζη...<p>
Από τη διδασκαλία του Θεού στο γήπεδο, λοιπόν, χωρίς, όμως, να λείπει η ένταση και το πάθος. Οπως λέει ο πατέρας Αντώνιος, διευθυντής του Γραφείου Nεότητας της Αρχιεπισκοπής: <p>
«Τα παιδιά δεν ζουν σε γυάλες, έχουν την πίεση και συμπεριφέρονται με τον τρόπο που έχουν μάθει. Εμείς τα δεχόμαστε όπως είναι. Δεν κατεβάζουμε να παίξουν το 1ο με το 2ο τάγμα αγγέλων, αλλά ανθρώπους».<p>
Η συλλογικότητα και η αγάπη μεταξύ των δύο αντίπαλων ομάδων είναι κάτι που δεν συναντάει κανείς συχνά σε ανταγωνιστικά αθλήματα. Ακόμα και οι διαιτητές των αγώνων ορίζονται από τις ομάδες και συχνά είναι οι ίδιοι οι παίκτες, χωρίς να δημιουργούνται παρεξηγήσεις. <p>
Αυτός, άλλωστε, είναι και ο σκοπός των αγώνων, όπως εξηγεί ο πατέρας Αντώνιος: <p>
«Ο στόχος είναι να γίνει ένα είδος εκπαίδευσης στο φερ-πλέι. Μιλάμε για συναγωνισμό και όχι ανταγωνισμό. Δεν θέλουμε να συζητάμε για νίκη και για ήττα, αλλά για το πώς αξιολογείται το αποτέλεσμα από κάθε παιδί. Αυτή η αξιολόγηση, ιδιαίτερα δε της ήττας, είναι πολύ σημαντική. Θέλουμε τα παιδιά να αισθάνονται ότι αυτός που διεκδικεί την μπάλα είναι αδελφός τους».</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





