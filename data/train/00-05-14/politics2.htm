<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 14 Μαΐου 2000

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Βαθύτατα απαισιόδοξη για τις εξελίξεις στον ΣΥΝ δηλώνει η πρώην πρόεδρος του κόμματος Μαρία Δαμανάκη: Ζητά από το Νίκο Κωνσταντόπουλο να εξαντλήσει όλα τα περιθώρια συνεννόησης «και να μη δείχνει την πόρτα της εξόδου στους διαφωνούντες». <p>
n Πιστεύει ότι το συνέδριο θα γίνει «πεδίο ξεκαθαρίσματος λογαριασμών», αυτή όμως θα μείνει μέχρι τότε για να δώσει τη μάχη. <p>
n Kι αν η μετάλλαξη του κόμματος επισημοποιηθεί τότε «θ' ανοίξει ο ασκός του Αιόλου. Θα καθορίσω τη στάση μου τότε αναλόγως των αποφάσεων του συνεδρίου». <p>
n Υπογραμμίζει ότι κάποιοι στην ηγεσία «χαίρονται, που στελέχη του κόμματος αποχωρούν» και μάλιστα «προκαλούν κι άλλους να τους ακολουθήσουν». <p>
ΕΡ. : Το 1993 ο ΣΥΝ έχασε και εσείς παραιτηθήκατε από τη θέση του προέδρου. Τώρα ο ΣΥΝ απώλεσε το 40% της δύναμής του. Επρεπε, νομίζετε, ο κ. Κωνσταντόπουλος να πράξει το ίδιο;<p>
ΑΠ.: Η άποψή μου για το θέμα αυτό υπάρχει στη στάση μου τότε: Η ηγεσία του ΣΥΝ πρέπει ν' αναλάβει γενναίες πρωτοβουλίες για να επανενώσει το κόμμα και να μην καταστρέψει όσα φτιάξαμε επί δεκαετίες. Η επίσπευση του συνεδρίου δίνει, όμως, την εντύπωση ότι θα είναι ένα συνέδριο ξεκαθαρίσματος λογαριασμών. Ενα συνέδριο αναμέτρησης. Κάποιοι επίσης στο ΣΥΝ δίνουν την εντύπωση ότι χαίρονται επειδή κάποιοι φεύγουν από το κόμμα και προκαλούν κι άλλους να φύγουν. Αυτό που διακυβεύεται τούτη την ώρα είναι η δυνατότητα ενός ανανεωτικού ρεύματος να επιβιώσει. Για να υπάρξει αυτό το ρεύμα εργάστηκαν άνθρωποι επί πολλά χρόνια. Ηταν ζωντανό στην κοινωνία, στην πολιτική και ενισχύθηκε μετά την αποχώρηση ημών από το ΚΚΕ. Ολα αυτά δεν πρέπει να καταστραφούν. Χρειαζόμαστε μια νέα πολιτική συμφωνία, ώστε ο ΣΥΝ να γίνει το κόμμα που ιδρύσαμε και να σταματήσει η μετάλλαξή του σε κάτι που δεν υπάρχει στην ιδρυτική διακήρυξή του. Αν συνεχιστεί η μετάλλαξη, ο ΣΥΝ δεν θα έχει κοινωνικές αναφορές. Αν δεν θέλει να εκφράζει πλέον το ρεύμα της ανανεωτικής αριστεράς, δεν θα επιβιώσει. Υπάρχουν άλλα κόμματα για να παίξουν το ρόλο που κάποιοι θέλουν να τον παίξει τώρα ο ΣΥΝ. Οι ευθύνες της ηγεσίας είναι πολύ μεγάλες. Πρέπει να εξαντλήσει όλα τα περιθώρια και να μην δείχνει την πόρτα εξόδου στους διαφωνούντες.<p>
EP.: Τα προβλήματα δεν εμφανίστηκαν αιφνιδιαστικά...<p>
AΠ.: Οχι, υπήρχαν από παλιά. Ομως σήμερα ορισμένα στελέχη του ΣΥΝ επιλέγουν για τη λύση αυτών των προβλημάτων ένα διχαστικό δρόμο. Ο χώρος δεν αντέχει άλλους ακρωτηριασμούς και διασπάσεις. Γι' αυτό μιλώ για κίνδυνο καταστροφής του οικοδομήματος.<p>
EP.: Με βάση το κείμενο θέσεων  (σ.σ. στην επιτροπή θέσεων πρόεδρος ήταν ο ίδιος ο κ. Κωνσνταντόπουλος) νομίζετε ότι ο πρόεδρος έχει συνειδητοποιήσει το μέγεθος των προβλημάτων;<p>
AΠ.: Ο πρόεδρος του κόμματος διά του συγκεκριμένου κειμένου εκφράζει την πρόθεση να μεταλλαχθεί ο ΣΥΝ σ' ένα κόμμα που ο στόχος του είναι να αντισταθεί στην παγκοσμιοποίηση και να εργαστεί σε μια λογική υποστήριξης λαϊκών αιτημάτων χωρίς να υπάρχει ο συγκεκριμένος στρατηγικός και προγραμματικός λόγος που πείθει ότι ένα κόμμα έχει ουσιαστικά αυτόνομη παρουσία. Επειδή ορισμένοι εμπορεύονται την ιδέα της αυτονομίας του ΣΥΝ, θα ήθελα να σκεφτούμε λογικά: Πότε ένα κόμμα είναι αυτόνομο; Είναι όταν έχει μια διακριτή πολιτική και προγραμματική φυσιογνωμία. Οταν ιδρύσαμε τον ΣΥΝ, κάναμε ορισμένες επιλογές. Η πιο σημαντική ήταν αυτή που έλεγε ότι ο ΣΥΝ πρέπει να συμμετέχει στην πολιτική εξέλιξη, όχι με λατρεία στην αντιδιαχειριστική λογική, όχι με λατρεία στην αντίληψη που θέλει ένα κόμμα να μένει έξω από το «φρούριο» και να πετροβολεί, αλλά με σαφή πολιτική πρόταση για το πώς πρέπει να κυβερνηθεί ο τόπος. Δεν θέλουμε καρέκλες εξουσίας. Ομως η πεμπτουσία της αριστεράς είναι να έχει συγκεκριμένη πρόταση για τη διακυβέρνηση του τόπου. Και πάντως να συμπεριφέρεται με κουλτούρα κυβερνητικής ευθύνης. Να μην αρκείται στην καταγγελία, στο λαϊκισμό και στην υποστήριξη παντός αιτήματος αλλά να έχει στόχο, με βάση τον οποίο θα κρίνει αυτό που γίνεται και να αντιπροτείνει. Ο προγραμματικός εκσυγχρονισμός και ο ευρωπαϊσμός ήταν τα στοιχεία που διαφόριζαν τον ΣΥΝ από το ΚΚΕ και από το ΠΑΣΟΚ.<p>
EP.: Σήμερα έχουν ακυρωθεί αυτά τα στοιχεία;<p>
AΠ.: Είχαν εν μέρει ακυρωθεί. Με το κείμενο θέσεων όμως η απειλή ολικής ακύρωσής τους είναι κάτι παραπάνω από προφανής!<p>
EP.: Στο υπαρξιακό ερώτημα που ταλανίζει τον ΣΥΝ: κόμμα με κουλτούρα κυβερνητικής ευθύνης ή κόμμα καταγγελίας; Tο κείμενο θέσεων ποια εκδοχή προκρίνει;<p>
AΠ.: Σαφέστατα τη δεύτερη. Πριν από δύο χρόνια ο ΣΥΝ είχε διατυπώσει μια εναλλακτική πρόταση για τη διακυβέρνηση του τόπου. Αυτή η πρόταση αποσύρθηκε. Μείναμε μόνο στην αντίσταση στο δικομματισμό. Αυτό δεν είναι πολιτική πρόταση. Είναι μια ιδεολογική οπισθοχώρηση της αριστεράς και δεν εκφράζει ένα μεγάλο μέρος των ανθρώπων που ίδρυσαν τον ΣΥΝ. Δεν θέλαμε τότε ένα κόμμα-παραφυάδα του ΠΑΣΟΚ, δεν θέλαμε όμως και ένα κόμμα παραφυάδα του ΚΚΕ. Στο όνομα του φόβου να μην μολυνθούμε από την εξουσία, αρνούμαστε την ουσία της πολιτικής.<p>
EP.: Με βάση τις νέες επεξεργασίες, αν το ΠΑΣΟΚ προτείνει στον ΣΥΝ διάλογο εφ' όλης της ύλης και σε μηδενική βάση, η απάντηση προφανώς θα είναι αρνητική. Ετσι δεν είναι;<p>
AΠ.: Με βάση τις θέσεις που έχουν ψηφιστεί, ο ΣΥΝ δεν είναι διατεθειμένος να κάνει διάλογο σε καμία περίπτωση. Πρέπει όμως να πω ότι δεν βλέπω και το ΠΑΣΟΚ διατεθειμένο να την κάνει αυτή την πρόταση. Πάντως, το θέμα των συμμαχιών είναι δεύτερο στην ατζέντα. Το πρώτο είναι η φυσιογνωμία μας. Εκεί υπάρχουν διαφορετικές απόψεις. Να τις συζητήσουμε με νηφαλιότητα. Η οργή μου και η πικρία μου είναι ότι αυτά τα θέματα δεν συζητούνται σοβαρά. Οι απόψεις ενοχοποιούνται, γιατί ο στόχος είναι η εκκαθάριση των λογαριασμών.<p>
EP.: Αφού έχετε την άποψη ότι το συνέδριο θα γίνει το πεδίο εκκαθάρισης των λογαριασμών και αφού οι συσχετισμοί είναι δεδομένοι, γιατί μένετε στον ΣΥΝ;<p>
AΠ.: Δεν θεωρώ ότι οι συσχετισμοί είναι δεδομένοι και δεν μιλώ μόνο για τους συνέδρους, μιλώ και για την κοινωνία. Ο «κοινωνικός» ΣΥΝ δεν συμμερίζεται τις απόψεις που κυριαρχούν στην κορυφή. Κάθε άλλο μάλιστα. Αν θέλουμε ο χώρος να μείνει ενωμένος, πρέπει να γίνει νέα πολιτική συμφωνία. Οφείλω να  δώσω αυτή τη μάχη στο συνέδριο.<p>
EP.: Κι αν χάσετε;<p>
AΠ.: Θα κρίνω τότε τι θα κάνω ανάλογα με τις αποφάσεις. Αν όμως ο ΣΥΝ αλλάξει φυσιογνωμία, τότε θ' ανοίξει ο ασκός του Αιόλου. Δεν θέλω ούτε να σκεφτώ αυτό το κακό ενδεχόμενο. Πολλοί άνθρωποι δεν επιθυμούμε να φύγουμε. Ομως θέλουμε ένα κόμμα που θα μας εκφράζει πραγματικά.<p>
EP.: Θα βοηθούσε η αναβολή;<p>
AΠ.: Θα ήταν μια πράξη που θα δημιουργούσε περισσότερες προϋποθέσεις διαλόγου και συνεννόησης.<p>
EP.: Με τα στελέχη που αποχώρησαν διαφωνείτε επί της ουσίας ή μόνο στους χειρισμούς;<p>
AΠ.: Σε μεγάλο βαθμό με τις πολιτικές απόψεις αυτών των στελεχών συμφωνώ. Δεν συμφωνώ απόλυτα με τις σκέψεις τους για το θέμα των συμμαχιών. Θεωρώ, πάντως, ότι ήταν πρόωρη η απόφασή τους να αποχωρήσουν. Προσωπικά είμαι απαισιόδοξη για τις εξελίξεις. Αισθάνομαι, όμως, την ανάγκη παρά την πίκρα και τη στενοχώρια μου να δώσω τη μάχη.<p>
EP.: Εστω κι αν κάποιοι σας σπρώχνουν προς την πόρτα;<p>
AΠ.: Είμαι υπερήφανη γιατί ο ΣΥΝ ήταν το πρώτο κόμμα που καθιέρωσε τη λειτουργία τάσεων. Ορισμένοι με κατηγορούν για υπερβολική ανοχή όταν ήμουν πρόεδρος. Σήμερα ακόμη και η Ν.Δ. συζητά το θέμα των τάσεων. Γιατί λοιπόν ο ΣΥΝ να μετατραπεί σε μονολιθικό κόμμα; Κι εμένα και άλλους συντρόφους μας κατηγορούν ότι θέλουμε να πάμε στο ΠΑΣΟΚ. Ακόμη κι αν κάποιοι πάνε στο ΠΑΣΟΚ, αναρωτιέμαι τι έβλαψε τελικώς τον ΣΥΝ: Το ότι κάποιοι θα πάνε στο ΠΑΣΟΚ ή μήπως το γεγονός ότι ο ΣΥΝ επί δύο χρόνια παρουσιαζόταν ως χώρος πρόσφορος στο διεμβολισμό;<p>
EP.: Διατυπώνετε ριζική διαφωνία με τη γραμμή. Σας κάλεσε ο κ. Κωνσταντόπουλος να συζητήσετε εκ βαθέων και πρόσωπο με πρόσωπο;<p>
AΠ.: Δεν έχω συζητήσει με τον πρόεδρο του ΣΥΝ εδώ και πάρα πολύ καιρό...


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
