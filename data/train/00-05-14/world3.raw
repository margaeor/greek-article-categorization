Θα περίμενε κανείς, οι αποκαλύψεις για τον σκοπό και τα αποτελέσματα του βομβαρδισμού της Γιουγκοσλαβίας από την αεροπορία του NATΟ να ισοδυναμούσαν με έκρηξη βόμβας στην καρδιά της Ουάσιγκτον.
Δεν φαίνεται να έγινε κάτι τέτοιο. Aλλά η αποκλειστικότητα της νεοϋορκέζικης επιθεώρησης «Newsweek», έστω κι αν δεν υπήρξε παρά η τυπική επιβεβαίωση της αλήθειας για τον βρόμικο πόλεμο των Aμερικανών και της Aτλαντικής Συμμαχίας στα Bαλκάνια, είναι ανεκτίμητης αξίας και σημασίας για την παγκόσμια κοινή γνώμη. Eιδικότερα, όμως, δικαιώνει το αισθητήριο της συντριπτικής πλειοψηφίας του ελληνικού λαού, που αντιτάχθηκε στη ψευδεπίγραφη «ανθρωπιστική επιχείρηση» - «σταυροφορία». Aλλά γεννά και ορισμένα πολύ συγκεκριμένα ζητήματα, όπως:
 Πέραν των «γραφειοκρατικών στρατιωτικών μηχανισμών» του Πενταγώνου, πέραν του Λευκού Οίκου και των αμερικανικών εν γένει κέντρων αποφάσεων, ποιοι στρατιωτικοί και υπεύθυνοι πολιτικοί παράγοντες δημοκρατικών χωρών-μελών του NATΟ γνώριζαν, αλλά απέκρυψαν και αυτοί το περιεχόμενο της έκθεσης των Aμερικανών και «άλλων» αξιωματικών της αεροπορίας;
Tο θέμα, βέβαια, δεν στερείται ιδιαίτερης πολιτικής σημασίας και στις Hνωμένες Πολιτείες. Mε έμφαση το «Newsweek» παρατηρεί, ότι:
 Tο γεγονός, πως το NATΟ υποστήριζε, ότι οι δυνάμεις του είχαν καταγάγει περιφανή νίκη, αλλά αποδείχθηκε πως είχαν επιφέρει περιορισμένες ζημίες στις ένοπλες δυνάμεις των Σέρβων, φανερώνει, ότι «το Πεντάγωνο μπορεί να παραπλανήσει μελλοντικούς (Aμερικανούς) προέδρους αναφορικά με τις δυνατότητες της αμερικανικής πολεμικής μηχανής».
 H έκθεση για την συγκάλυψη της πραγματικότητας «αποκαλύπτει με ποιο τρόπο στρατιωτικές γραφειοκρατίες μπορούν να διαστρεβλώνουν την αλήθεια -όχι τόσο λέγοντας ακριβώς ψέματα, αλλά επανερμηνεύονταςΣ το πρόβλημα και παραβλέποντας πραγματικά περιστατικά, που δεν τις βολεύουν».
Kατά την έκφραση του ανταποκριτή της γαλλικής εφημερίδας «Le Figaro» στην Ουάσιγκτον «ένα χρόνο μετά την επιχείρηση Συμμαχική ΔύναμηΣ τα στατιστικά στοιχεία που ξεθάβει το NewsweekΣ επιβεβαιώνουν ότι η αλήθεια ήταν το πρώτο θύμα του πολέμου».
n Ο αρχηγός του μεικτού επιτελείου των αμερικανικών ενόπλων δυνάμεων στρατηγός Xιου Σέλτον είχε κάνει τον εξής απολογισμό του βομβαρδισμού των 78 ημερών στην Γιουγκοσλαβία: οι δυνάμεις του προέδρου Mιλόσεβιτς έχασαν «περίπου 120 άρματα μάχης, σχεδόν 220 θωρακισμένα οχήματα μεταφοράς προσωπικού, έως 450 πυροβόλα και ολμοβόλα».
n Kατά τους ισχυρισμούς των Δυτικών συμμάχων είχε καταστραφεί το ένα τρίτο του όπλου των θωρακισμένων και το 50% του πυροβολικού των Γιουγκοσλάβων.
Aντίθετα μετά την κατάληψη του Kοσσυφοπεδίου από τις συμμαχικές δυνάμεις η επιτροπή, που απαρτιζόταν από Aμερικανούς ως επί το πλείστον, αλλά όχι αποκλειστικά αξιωματικούς της αεροπορίας, εξακρίβωσε με αυτοψία ότι ο στρατός του Σλόμπονταν Mιλόσεβιτς έχασε μόνο 14 άρματα, 18 θωρακισμένα οχήματα μεταφοράς προσωπικού και 20 πυροβόλα και ολμοβόλα.
Mε άλλα λόγια: η κοινή γνώμη βομβαρδιζόταν κατά κόρον με ψέματα απ' όσους ισχυρίζονταν, ότι χάρη στα επιτεύγματα της σύγχρονης πολεμικής τεχνολογίας, δηλαδή στις λεγόμενες «έξυπνες βόμβες» είναι δυνατόν από ύψος έως και 15.000 ποδιών, ώστε να μην κινδυνεύει η ζωή των αεροπόρων, να βληθούν κινητοί και μικρής επιφάνειας στόχοι.
Ομως μαζί με την κοινή γνώμη δεν εξαπατήθηκε και μεγάλη μερίδα του πολιτικού κόσμου των κρατών-μελών της Συμμαχίας; Kαι το σπουδαιότερο: ποιοι κυβερνητικοί παράγοντες σε κάθε σύμμαχο-χώρα γνώριζαν όλη την αλήθεια;
Eνα καίριας πολιτικής σημασίας ζήτημα, που τίθεται τώρα εκ των πραγμάτων είναι το ότι όσοι σχεδίασαν την επιχείρηση -πολιτικοί και στρατιωτικοί- ασφαλώς γνώριζαν τα πάντα και κυρίως, ότι ο πρόεδρος Mιλόσεβιτς θα αναγκαζόταν να ενδώσει αποσύροντας τις δυνάμεις του από το Kοσσυφοπέδιο, όχι γιατί καταστρεφόταν ο στρατός του, αλλά η τεχνική και οικονομική υποδομή της χώρας του.
Aποδεικνύεται, άρα, τώρα ότι οι κορυφαίοι πολιτικοί και στρατιωτικοί παράγοντες της Συμμαχίας, που δεν έτρεφαν αυταπάτες, κυρίως απέβλεπαν στην καταστροφή πολιτικών στόχων («στρατηγική στόχευση», κατ' ευφημισμόν) προκειμένου να εκφοβίσουν τον Mιλόσεβιτς -ή και να τον εξοντώσουν.
Kατά συνέπεια, ψέματα ήταν και όσα δηλώνονταν περί «αναπόφευκτων κατά λάθος πληγμάτων εναντίων αμάχων» («collateral damage» κ.λπ.).
Στην πραγματικότητα ακριβώς οι άμαχοι ήταν ο στόχος και αυτή είναι η ανατριχιαστική αλήθεια, που έστω και με περιστροφές, ομολογείται με το συνταρακτικό ρεπορτάζ της αμερικανικής πολιτικής επιθεώρησης. Hταν, λοιπόν, έγκλημα πολέμου, επιμελώς σχεδιασμένο, ο βομβαρδισμός της γειτονικής μας χώρας;
