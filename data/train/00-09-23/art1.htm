<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 23/09/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Το 13ο Πανόραμα Ευρωπαϊκού Κινηματογράφου της «Ελευθεροτυπίας» ξεκινά σήμερα, στις 4.30 μ.μ., στο «Παλλάς». Ή μάλλον απογειώνεται κυριολεκτικά, για ένα ταξίδι 16 ημερών στο σύμπαν της 7ης Τέχνης. Κι επειδή μία απογείωση χρειάζεται πέρα από κατάλληλα καύσιμα, έμπειρο προσωπικό στο πιλοτήριο, σκέφτεστε τίποτε καλύτερο από μερικούς ηλικιωμένους κοσμοναύτες, από τους πιο έμπειρους στον κινηματογραφικό πλανήτη και επιπλέον από τους γοητευτικότερους στο Χόλιγουντ; <p>
 Μάλιστα. Περί των κατά Κλιντ Ιστγουντ «Καουμπόιδων του Διαστήματος» ο λόγος που, σε πρώτη προβολή, θα εγκαινιάσουν απόψε στις 10 μ.μ. επισήμως το «Πανόραμα» και, παρεμπιπτόντως, θα σώσουν και έναν ρωσικό διαστημικό σταθμό! <p>
 Οι «Καουμπόιδες του Διαστήματος», η περίφημη ταινία του Κλιντ Ιστγουντ, για την οποία ήδη στο εξωτερικό έχουν ειπωθεί πολλά και έχουν γραφεί περισσότερα, είναι συνολικά 4: Ο ίδιος ο Κλιντ Ιστγουντ δηλαδή κι ακόμα, ο Τζέιμς Γκάρνερ, ο Ντόναλντ Σάδερλαντ και ο μικρότερος της παρέας, Τόμι Λι Τζόουνς. Οι τέσσερις, ώριμοι «δαίδαλοι» και γνώστες της παλιάς τεχνολογίας, επιστρατεύονται από τη ΝΑΣΑ για να βοηθήσουν τους συναδέλφους τους, Ρώσους αστροναύτες, που κινδυνεύουν στο διαστημικό σταθμό «Λικον». Μια θαυμάσια περιπέτεια επιστημονικής φαντασίας, σε πρώτη προβολή, με χιούμορ και ρυθμό, με την οποία έγινε και η έναρξη του φετινού Φεστιβάλ της Βενετίας.<p>
 Το σημερινό πρόγραμμα του «Πανοράματος» ξεκινά βεβαίως πολύ νωρίτερα, στις 4.30 μ.μ., με τον αριστοκράτη του αγγλικού σινεμά Ντερκ Μπόγκαρντ, σκοτεινό κι αδίστακτο όσο ποτέ, στο «Μυστικό της Μαύρης Σκιάς». Παρών στην οθόνη του «Παλλάς» θα είναι ο Μπόγκαρντ και στις 7.45 μ.μ. με το «Μόντεστι Μπλέιζ». Στις 6 μ.μ. θα έχει παρεμβληθεί μία βουτιά στο μπουνιουελικό σύμπαν με την «Εγκληματική ζωή του Αρτσιμπάλντο Ντε Λα Κρουζ». Αλλά ας πάρουμε τα πράγματα με τη σειρά, ξεκινώντας από τις λεπτομέρειες για το «Μυστικό της Μαύρης Σκιάς».<p>
 Με τη συμμετοχή δύο πολύ αξιόλογων ηθοποιών, όπως του Ντερκ Μπόγκαρντ και της Μάργκαρετ Λόκγουντ, ο Aγγλος σκηνοθέτης Λούις Γκίλμπερτ, γνωστός από τις ταινίες του Τζέιμς Μποντ («Η κατάσκοπος που με αγάπησε», «Μουνρέικερ», «Ζεις μονάχα δυο φορές»), κινηματογραφεί ένα ασπρόμαυρο, περιπετειώδες μελόδραμα στην ατμόσφαιρα του ερωτικού θρίλερ. Ο τυχοδιώκτης Ντερκ Μπόγκαρντ έχει βάλει στόχο τα χρήματα της ερωτευμένης Μάργκαρετ Λόκγουντ, μιας πρώην γυναίκας, της νύχτας και των μπαρ, που αναζητά μια καινούργια και ήσυχη ζωή μαζί του.<p>
 Από τις πιο επιτυχημένες ταινίες της μεξικανικής περιόδου του πάπα της πρωτοπορίας Λουίς Μπουνιουέλ είναι και «Η εγκληματική ζωή του Αρτσιμπάλντο Ντε Λα Κρουζ» (1955). Με την κάμερα σε πρώτο ρόλο, ο Ισπανός δημιουργός μας συστήνει το νεαρό Αρτσιμπάλντο, που έχει όνειρο ζωής να γίνει ένας διάσημος serial killer γυναικών. Επιδέξιες πνευματικές ασκήσεις, καυστική σάτιρα, αξεπέραστη αισθητική, ακόμη και στην ανθρώπινη διαστροφή, διά χειρός Μπουνιουέλ.<p>
 Η συνεργασία του, εξόριστου στην Αγγλία, Aμερικανού σκηνοθέτη Τζόζεφ Λόουζι με τον ηθοποιό Ντερκ Μπόγκαρντ χαρακτηρίστηκε απ' όλους «ο τέλειος συνδυασμός». Η ναζιάρα «Μόντεστι Μπλέιζ» (Μόνικα Βίτι), ως θηλυκή Τζέιμς Μποντ, έρχεται στη μεγάλη οθόνης, από το φουτουριστικό πλανήτη των κόμικς, για ν' αντιμετωπίσει το σαδιστή και πανούργο Γκάμπριελ (Ντερκ Μπόγκαρντ).<p>
 ΚΥΡΙΑΚΗ<p>
 Ο δεξιοτέχνης του κινηματογραφικού μελοδράματος, Ντάγκλας Σερκ, που διέπρεψε στην Αμερική, ξεκινά το ταξίδι του στο 13ο Πανόραμα με το «Πρωταπριλιάτικο Αστείο» του 1935. Μια ταινία που του έδωσε τη δυνατότητα να μετρήσει τις δυνάμεις του στο χώρο της 7ης Τέχνης, καθώς είναι η πρώτη της καριέρας του, πριν ακόμη εγκαταλείψει, λόγω διαφωνιών, τη ναζιστική Γερμανία. Είναι 35 χρόνων και τον διαβάζουμε στους τίτλους της ασπρόμαυρης ταινίας του ως Ντάντλερ Ζιρκ. <p>
 Ο βραβευμένος Ελληνας συγγραφέας και σκηνοθέτης Ντίνος Δημόπουλος με τα καταπληκτικά «Δελφινάκια του Αμβρακικού» συνομιλεί με τους θεατές μέσα από τον υπέροχο κόσμο των παιδιών. Στην παλέτα του φωτογράφου Γουόλτερ Λασάλι όλη η ομορφιά και το μεγαλείο της ελληνικής φύσης. Στους πρωταγωνιστικούς ρόλους οι Σταύρος Δογιάκος, Κωνσταντίνα Αλευρά, Σπύρος Πανταζής και Ντίνα Ανδρεοπούλου. Ντερκ Μπόγκαρντ, Ανούκ Εμέ, Φιλίπ Νουαρέ και Μάικλ Γιορκ στην «Τζουστίν», απ' το ομότιτλο μυθιστόρημα της τετραλογίας του Λόρενς Ντάρελ με το γενικό τίτλο «Αλεξανδρινό Kουαρτέτο». Πίσω από την κάμερα, ο σκηνοθέτης των γυναικών Τζορτζ Κιούκορ, που στρέφει τους φακούς του στην όμορφη Ανούκ Εμέ, καθώς αφήνει ανδρικά ράκη στο πέρασμά της.<p>
 Ο κινηματογράφος των αισθήσεων του Ιταλού Βαλέριο Ζουρλίνι, με το απελπισμένο όραμα της ζωής, είναι αποτυπωμένος στο απόσπασμα του Γκέτε «La prima notte di quiete». Ο Υπαινιγμός του θανάτου, ό,τι καλύτερο, δηλαδή, να το χρησιμοποιήσει στον τίτλο της ταινίας του «Πάθος για ζωή». Η δεύτερη ημέρα του «Πανοράματος» κλείνει, με ένα πολύχρωμο μαγικό χαλί, σε πρώτη προβολή, πλεγμένο στα φτωχά χωριά της Κεντρικής Ασίας, που ακούει στο όνομα «Luna Papa». Μας «πετάει» στη Σαμαρκάνδη του σήμερα, για να μας διηγηθεί την ιστορία της 15χρονης Μαμλακάτ, που ψάχνει τον πατέρα του παιδιού της. Ενα ονειρικό παραμύθι του Μπαχτιάρ Χουντοζναζάροφ, γεννημένο ακριβώς στο σταυροδρόμι της παράδοσης με το σύγχρονο χάος. <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
