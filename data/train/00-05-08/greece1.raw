Στον ένατο μήνα της κυοφορίας εισέρχεται οσονούπω η διερεύνηση του τραγικού δυστυχήματος με το προεδρικό αεροσκάφος Φάλκον και όλα δείχνουν ότι τα δύο πορίσματα για τα αίτια θα δημοσιοποιηθούν μέσα στις ερχόμενες μέρες επιφυλάσσοντας έναν καταμερισμό ευθυνών που θα ανοίγει τον ασκό του Αιόλου σε πολλά μέτωπα.
 H ελληνική πλευρά εμφανίζεται τώρα αποφασισμένη να απαιτεί την ολοκλήρωση του πορίσματος που ετοιμάζει επιτροπή εμπειρογνωμόνων υπό τον έλεγχο της ρουμανικής Υπηρεσίας Πολιτικής Αεροπορίας (πρόεδρος Β. Τόκου). Η επιτροπή αυτή 
 (συμμετέχουν και εκπρόσωποι της ελληνικής ΥΠΑ) προβλέπεται από τους διεθνείς κανονισμούς δεδομένου ότι το ατύχημα συνέβη κοντά στο Βουκουρέστι. Στο πόρισμα 
της παραπάνω επιτροπής αναμένεται να «αντιπαρατεθεί» το πόρισμα των εμπειρογνωμόνων που έχουν οριστεί από την Εισαγγελία Αθηνών (εισαγγελέας Ι. Ντογιάκος).
 Συγκλίνουσες πληροφορίες αναφέρουν ότι και τα δύο πορίσματα θα «μοιράζουν» ευθύνες ουσιαστικά σε όλους τους παράγοντες οι οποίοι συμβάλλουν σε ένα αεροπορικό ατύχημα. Το πιθανότερο είναι μάλιστα ότι θα διαπιστώνουν αδυναμία καταλογισμού λόγω έλλειψης επαρκών στοιχείων -γεγονός το οποίο θα ανεβάσει * τους τόνους στις συζητήσεις και θα συμβάλει καθοριστικά στις κρίσιμες εξελίξεις της ελληνικής αεροπορικής αγοράς.
 Οι λανθασμένοι χειρισμοί των δύο πιλότων του Φάλκον εντοπίζονται λίγο πριν από 
τη στιγμή που ξεκίνησε η ανώμαλη πτήση, όταν δηλαδή το κήτος του αεροσκάφους μετετράπη σε γιγαντιαίο «σέικερ» και τα απότομα σκαμπανεβάσματα προκάλεσαν το θάνατο επτά εκ των επιβατών του. Εικάζεται ότι οι πιλότοι δεν έδωσαν την απαραίτητη σημασία στην αλλαγή της πορείας του αεροσκάφους, δεν μείωσαν την ταχύτητά του και δεν πέτυχαν συντονισμένες κινήσεις στα χειριστήρια προκειμένου να αντιμετωπίσουν το φαινόμενο.
 Ολα τα παραπάνω προκύπτουν από ενδείξεις στον καταγραφέα των στοιχείων της πτήσης, αλλά δεν μπορούν να επαληθευθούν λόγω της μη λειτουργίας του καταγραφέα των συνομιλιών ανάμεσα στους πιλότους. Υπάρχει επίσης και η διαπίστωση για την προβληματική λειτουργία του συστήματος «Αρθούρος», το οποίο 
παρακολουθεί τα πηδάλια και τους δίνει κλίσεις ανάλογα με την ταχύτητα του αεροσκάφους. Η δυσλειτουργία του συστήματος είχε εντοπιστεί καιρό πριν το ατύχημα και αυτό είναι πιθανόν να φέρει ενώπιον των ευθυνών της την εταιρεία Ντασό που κατασκευάζει το Φάλκον, η οποία θα έπρεπε τουλάχιστον να είχε εκδώσει συγκεκριμένες οδηγίες προς τους πιλότους.
 Ευθύνες αναμένεται ότι θα επιμερίζονται επίσης στη διοίκηση της Ολυμπιακής Αεροπορίας που ήταν υπεύθυνη για την επιλογή, εκπαίδευση και στελέχωση του Φαλκον, στην Υπηρεσία Πολιτικής Αεροπορίας που παρακολουθεί την τήρηση και ανανέωση των εγχειριδίων πτήσης και των πιστοποιητικών πλοϊμότητας, αλλά και την επισκευαστική βάση της Ολυμπιακής Αεροπορίας.
 Το τελικό περιεχόμενο του ρουμανικού πορίσματος και οι αποφάσεις του εισαγγελέα για την άσκηση διώξεων συμπίπτουν με μια περίοδο κατά την οποία πρέπει να ληφθούν κρίσιμες αποφάσεις για το μέλλον της Ολυμπιακής και της αεροπορικής αγοράς γενικότερα. Προσφάτως, ο νέος υπουργός Μεταφορών Χρίστος Βερελής, αμέσως μετά την ανάληψη των καθηκόντων του, έστειλε μήνυμα προς τις διοικήσεις Ο.Α. και ΥΠΑ. 
 Για τους Βρετανούς μάνατζερ της Ο.Α. άσκησε κριτική με αφετηρία την οικονομική 
κατάσταση της εταιρείας, έχοντας όμως κατά νου και τα προβλήματα με την προετοιμασία του νέου αεροδρομίου Σπάτων. Τα έργα για τη μετεγκατάσταση βρίσκονται εκτός χρονοδιαγράμματος και απειλούνται γενικότερες καθυστερήσεις στην έναρξη λειτουργίας (βάσει του προγράμματος 1/3/2001). Ιδιαίτερη εντύπωση προκάλεσε επίσης και η κίνηση του κ. Βερελή να επιστήσει, σε αυστηρό τόνο, την 
προσοχή της διοίκησης της ΥΠΑ στην τήρηση των διαδικασιών για την ασφάλεια των 
