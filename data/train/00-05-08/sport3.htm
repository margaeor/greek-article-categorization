<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 08/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΝΙΚ.ΠΑΠΑΔΟΓΙΑΝΝΗ<p>
 «Μπορούμε και χωρίς τον Μποντιρόγκα», κραύγαζαν οι παίκτες του Παναθηναϊκού στα πρώτα 15 λεπτά του αγώνα με την ΑΕΚ. Τη συνέχεια, αφήστε να την περιγράψει ο Ζέλικο Ρέμπρατσα. «Από κει που παίζαμε σαν τους Σικάγο Μπουλς, μετά γίναμε Σπόρτιγκ. Ακόμη και ο Σπόρτιγκ, βέβαια, θα την κρατούσε τη διαφορά των 19 πόντων...»<p>
 Σωστά διαβάσατε, 19 πόντων αβαντάζ πέταξε στα σκουπίδια ο πρωταθλητής Ευρώπης. Κέρδιζε 35-16 στο 14ο λεπτό, έχασε 77-67 και είναι υποχρεωμένος να τα παίξει όλα για όλα στο καθοριστικό ραντεβού της Τρίτης. Οι οπαδοί του θα πρέπει να μούδιασαν με το θέαμα που αντίκρισαν προχθές από την τηλεόραση. Πώς να εμπιστευτείς μία ομάδα που δέχεται 61 πόντους και στο ίδιο διάστημα βάζει μόνο 32; Τέτοια ανατροπή σπάνια έχουν δει τα μάτια μας σ' αυτό το επίπεδο.<p>
 Στο πρώτο 15λεπτο, ο Παναθηναϊκός έπαιζε σαν ομάδα (πολύ περισσότερο απ' όσο παίζει όταν έχει τον Μποντιρόγκα στο τιμόνι του) και έδινε ρεσιτάλ: 5/6 τρίποντα, αιφνιδιασμοί, αλλεπάλληλα καρφώματα.<p>
 «Επειδή έλειπε ο Μποντιρόγκα, έπαιξαν οι άλλοι με περισσότερη αυτοσυγκέντρωση και προσοχή», εξήγησε το παράδοξο ο Ντούσαν Ιβκοβιτς.<p>
 Το σύνθημα είχε δώσει στα πρώτα λεπτά ο Ρότζερς και ακολούθησαν με ενθουσιασμό οι υπόλοιποι: Φώτσης, Αλβέρτης, Ρέμπρατσα. Η ΑΕΚ, ακυβέρνητη αφού ο τραυματισμένος Κορωνιός παρέπαιε, έμοιαζε διαλυμένη. <p>
 Ωσπου...<p>
 Ωσπου γύρισε το φεγγάρι ανάποδα, χωρίς κανείς να καταλάβει πώς και γιατί. Ο Ντικούδης έφερε μαζί του από τον πάγκο ένα σωρό μούσκουλα, ο Χατζής ενθουσιασμό και τρίποντα, ο Χάνσελ μυαλό και δύναμη. Μέσα σε τριάμισι λεπτά (στο 17'), η διαφορά είχε πέσει σε μονοψήφιο αριθμό: 27-35. Το τρίποντο του Χάνσελ με το «καλημέρα» του β' ημιχρόνου (όταν ο Ομπράντοβιτς έστειλε στο γήπεδο μια πεντάδα χωρίς Ρέμπρατσα-Κάτας), την έριξε στους πέντε, 36-41. Και οι εύστοχες βολές του Τσακαλίδη στο 25ο έμοιαζαν με νέο τζάμπολ: 46-46. Η εξέδρα είχε μπει για τα καλά στο κόλπο, ο Παναθηναϊκός έμοιαζε χαμένος χωρίς τον ηγέτη του (ασθενής προχθές, θα παίξει κανονικά αύριο), ο αγώνας είχε ουσιαστικά τελειώσει, μολονότι η μοιρασιά των φάουλ ευνοούσε το φιλοξενούμενο: 2 έναντι 8. <p>
 Τα... όργια του Μπούι μετά το 60-63, και ειδικά το τρίποντο που έφερε την ΑΕΚ στο απυρόβλητο (71-63 στο 37') δεν ήταν παρά η χαριστική βολή για τους «πράσινους», το θαυμαστικό στο τέλος της φράσης. Ο απελπισμένος Ομπράντοβιτς πήρε μαζεμένα δύο τάιμ άουτ, αλλά ο κύβος είχε ριφθεί, με πάταγο, στα κεφάλια των παικτών του. «Mη με ρωτάτε τι έγινε, είναι αδύνατο να το εξηγήσω», έλεγε μετά. "Προηγηθήκαμε με τόσο μεγάλη διαφορά, αλλά δεν την αξιοποιήσαμε. Πάντως, το χειρότερό μας διάστημα ήταν το τελευταίο πεντάλεπτο". "Στα πλέι-οφ, πρέπει να τις ξεχνάς αμέσως κάτι τέτοιες ήττες", έλεγε την ίδια ώρα έξω από τα αποδυτήρια του Παναθηναϊκού ο Ρέμπρατσα». Εύκολο είναι; <p>
 Στο στρατόπεδο της ΑΕΚ, το κλίμα ήταν πανηγυρικό. «Τώρα πια όλοι κατάλαβαν τι σόι ομάδα είμαστε», καμάρωνε ο Αντονι Μπούι. «Αυτή ήταν η ανατροπή της χρονιάς» συμφώνησε ο Μάρτιν Μιούρσεπ. Μόνο ο Ιβκοβιτς επέμεινε στους χαμηλούς τόνους: «Χάσαμε το πρώτο ματς με 10 πόντους, κερδίσαμε το δεύτερο με 10. Στο τρίτο, θα φανεί ποια από τις δύο ομάδες είναι ανώτερη. Οφείλω πάντως να συγχαρώ τους παίκτες μου για το χαρακτήρα και τη θέληση που έδειξαν. Στην αρχή ήμασταν ανύπαρκτοι, αλλά εν τέλει κερδίσαμε δίκαια».<p>
 Ο Κορωνιός ξεκίνησε κανονικά το παιχνίδι, αλλά δεν μπορούσε να βοηθήσει. Μετά το πρώτο ημίχρονο, ο Ιβκοβιτς αναγκάστηκε να τον αποσύρει από το παιχνίδι, ώστε να τον έχει ετοιμοπόλεμο αύριο. «Στην προθέρμανση δεν πονούσα, αλλά μετά είδατε τι έγινε. Ηταν αδύνατο να τρέξω στο συνηθισμένο μου ρυθμό», έλεγε ο Αγγελος μετά το ματς. Και πρόσθεσε ότι ο αυριανός αγώνας (στον οποίο ο ίδιος θα δοκιμάσει να παίξει κανονικά) αποτελεί για την ΑΕΚ τη μεγάλη ευκαιρία: «Με νίκη, εξασφαλίζουμε νωρίς νωρίς την πρόκριση στη Σουπρολίγκα. Αλλιώς, μπαίνουμε σε περιπέτειες». Αυτός είναι άλλωστε ο μεγάλος στόχος της φετινής ΑΕΚ, περισσότερο κι από τα δύο τρόπαια που ώς τώρα κατέκτησε.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
