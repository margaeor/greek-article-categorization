Στο πιο καθοριστικό δίμηνο για τη μετέπειτα πορεία της έχει ήδη εισέλθει η Σοφοκλέους, με καλές όπως φαίνεται προοπτικές, αλλά και με «γκρίζες ζώνες» που 
 Πολύ πριν από τους μεγάλους κλυδωνισμούς του Φεβρουαρίου και του Μαρτίου και ίσως νωρίτερα από τις αρχές του χρόνου, διακεκριμένοι τραπεζίτες και άλλοι οικονομικοί παράγοντες είχαν -περιέργως- προβλέψει ότι «ο κύκλος της χρηματιστηριακής διόρθωσης θα ολοκληρωθεί εντός του Μαΐου, οπότε και θα έχουν δημιουργηθεί ουσιαστικές προϋποθέσεις για μια σοβαρή ανάκαμψη της αγοράς».
 Οι ίδιοι παράγοντες είχαν διαβλέψει ακόμη ότι η έντονα καθοδική κίνηση των τιμών, ιδιαίτερα στους τίτλους των μικρών εταιρειών, θα ανάγκαζε πάρα πολλούς μικροεπενδυτές να πουλήσουν όσο όσο τις μετοχές τους, αφήνοντας ζωτικό χώρο στις ισχυρές δυνάμεις της αγοράς, ώστε να πάρουν το παιχνίδι στα χέρια τους. Δεν είχαν υπολογίσει, ωστόσο, ότι από την πολλές φορές κατευθυνόμενη πτώση της 
Σοφοκλέους θα έβγαιναν «τραυματισμένοι» και οι περισσότεροι θεσμικοί επενδυτές 
που, για να αντισταθμίσουν ένα μέρος των απωλειών τους, κατευθύνθηκαν προς την 
αγορά παραγώγων, η οποία και τους προσέφερε θεαματικές αποδόσεις.
 Σήμερα λοιπόν, η Σοφοκλέους φαίνεται να ολοκληρώνει έναν κύκλο, βίαιης είναι η 
αλήθεια, «ορθολογικοποίησης» τόσο σε επίπεδο τιμών όσο και σε επίπεδο ελέγχου κατεύθυνσης της αγοράς, και ήδη εμφανίζει ενδείξεις απαλλαγής, λίγο-πολύ από σύνδρομα τους παρελθόντος, αλλά και αντικειμενικών συνθηκών ενίσχυσης. * Σε τρεις βασικούς άξονες αναμένεται να στηριχθεί αυτή η διαφαινόμενη ομαλή και 
 Στην επιτάχυνση των διαρθρωτικών αλλαγών που επιτάσσει η ολοκλήρωση της ενταξιακής διαδικασίας και στην περαιτέρω αποκλιμάκωση των επιτοκίων μέχρι το τέλος του έτους. Οι δεσμεύσεις που έχει αναλάβει η κυβέρνηση για να προωθήσει τάχιστα τις 15 μετοχοποιήσεις-αποκρατικοποιήσεις δημοσίων επιχειρήσεων και οργανισμών, μηδέ εξαιρουμένου και του ίδιου του Χρηματιστηρίου Αξιών Αθηνών, εκτιμάται ότι θα αναθερμάνουν το επενδυτικό ενδιαφέρον, συμπαρασύροντας σε αντίστοιχες κινήσεις και μεγάλες επιχειρήσεις του ιδιωτικού τομέα.
 Η κυβερνητική στήριξη, που είχε παρασχεθεί προεκλογικά στο Xρηματιστηρίο με καθημερινές «τονωτικές ενέσεις» και η οποία ορθώς εγκαταλείφθηκε, μεταλλάσσεται τώρα και επανέρχεται ως υγιής ενίσχυση της κεφαλαιαγοράς με εκτεταμένες παρεμβάσεις θεσμικού περιεχομένου, αλλά και με την (εκ νέου) ανάδειξη του χρηματιστηρίου ως μοχλού υλοποίησης των διαρθρωτικών αλλαγών. 
 Οι έντονες διεργασίες που συντελούνται σε ευρωπαϊκό επίπεδο για τη συνένωση των μεγαλύτερων χρηματιστηριακών αγορών της γηραιάς ηπείρου αγγίζουν άμεσα και 
το ελληνικό χρηματιστήριο, που έχει δηλώσει από καιρού τη βούληση να ενταχθεί κάτω από αυτήν τη μεγάλη χρηματιστηριακή «ομπρέλα», αναμένοντας μάλιστα και την επίσημη ανακήρυξή του σε ώριμη αγορά.
 Η ενοποίηση των χρηματιστηρίων, ασφαλώς θα λειτουργήσει τονωτικά για τη Σοφοκλέους, από την άποψη περαιτέρω ενίσχυσης κάποιων ισχυρών μετοχών που θα ενταχθούν στους διαπραγματεύσιμους δείκτες τής υπό διαμόρφωση ενιαίας πλατφόρμας. Μέσα από αυτήν τη διαδικασία αναμένεται να αναπηδήσουν νέα επενδυτικά προϊόντα προσανατολισμένα στο Χρηματιστήριο, ενισχύοντας έτσι και το επενδυτικό ενδιαφέρον. 
 Ο καθημερινός πλέον συγχρωτισμός των ελληνικών αγορών κεφαλαίου με τα ευρωπαϊκά τεκταινόμενα υποχρεώνει το σύνολο των εισηγμένων επιχειρήσεων να αναδιατάξουν τις δυνάμεις τους και να αναζητήσουν ευρύτερες συμμαχίες σε πολύ πιο στέρεες βάσεις.
 Οσες εξακολουθήσουν να «ομφαλοσκοπούνται» και να επιδεικνύουν τακτική στρουθοκαμήλου, όχι μόνο θα χάσουν το τρένο της ανάπτυξης, που θα τους προσπεράσει, αλλά και θα τιμωρηθούν σκληρά από μια αγορά που θα λειτουργεί με βάση τα ποιοτικά στοιχεία και όχι τους ανόητους «ζογκλερισμούς» της αρπαχτής! ...
