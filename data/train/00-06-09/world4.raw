 Λεπτομέρειες που θα αποσαφηνίζουν τις προτάσεις Πούτιν για τη δημιουργία ενός αμυντικού αντιπυραυλικού συστήματος στην Ευρώπη θα ζητήσουν σήμερα από το Ρώσο 
υπουργό Aμυνας οι Αμερικανοί, οι οποίοι τις αντιμετωπίζουν με καχυποψία. 
 Το Μόνιμο Μικτό Συμβούλιο ΝΑΤΟ-Ρωσίας έχει σήμερα συνάντηση στις Βρυξέλλες, όπου θα παραστεί και ο Ρώσος υπουργός Aμυνας Ιγκόρ Σεργκέγεφ. Ο Αμερικανός ομόλογός του Ουίλιαμ Κοέν δήλωσε προχθές το βράδυ πηγαίνοντας προς τη βελγική πρωτεύουσα ότι η πρόταση Πούτιν «είναι πολύ αόριστη... και θα πρέπει να ξεκαθαριστεί». Και πρόσθεσε: «Θα μπορούσε να είναι μια δημιουργική πρόταση, αλλά και τακτική κίνηση που αποσκοπεί να απομακρύνει τα ευρωπαϊκά κράτη-μέλη του ΝΑΤΟ από τις ΗΠΑ». Ο Κοέν είπε μάλιστα ότι τα τελευταία δύο χρόνια «έγινε μια προσπάθεια να διχαστούν οι Ευρωπαίοι από το ΝΑΤΟ».
 Για μία ακόμη φορά ο Αμερικανός υπουργός Aμυνας αναφέρθηκε στα σχέδια της Ουάσιγκτον για τη δημιουργία εθνικού αντιπυραυλικού συστήματος, τα οποία βρίσκουν αντίθετους τη Ρωσία, την Κίνα και Ευρωπαίους συμμάχους των Αμερικανών. Ο Κοέν παραδέχτηκε ότι αρχικά οι σύμμαχοι ήταν επιφυλακτικοί, αλλά 
σήμερα έχει γίνει πρόοδος και πολλοί «έχουν αλλάξει γνώμη».
 Οι Ρώσοι δεν είναι μεταξύ αυτών. Ο γραμματέας του Συμβουλίου Ασφαλείας της Ρωσίας Σεργκέι Ιβάνοφ άφησε χθες να εννοηθεί ότι η χώρα του θα μπορούσε να απαντήσει στα σχέδια των Αμερικανών καταφεύγοντας εκ νέου στους πυραύλους μέσου βεληνεκούς. «Ενα από τα ενδεδειγμένα αντίμετρα θα μπορούσε να είναι η χρήση πυραύλων μέσου βεληνεκούς» είπε αόριστα ο Ιβάνοφ, αλλά ερμηνεύοντάς τον, 
ο Γιούρι Γκλάντγκεβιτς, ειδικός της υπηρεσίας πληροφοριών περί τα στρατιωτικά, 
είπε ότι ίσως οι Ρώσοι ξαναφτιάξουν τέτοιους πυραύλους αυξάνοντας την ακτίνα δράσης τους. Ο Ιβάνοφ δεν απέκλεισε το ενδεχόμενο να γίνει η Ρωσία στο μέλλον μέλος του ΝΑΤΟ, αν αυτό επιτάσσουν «τα ρωσικά οικονομικά συμφέροντα», τα οποία 
 Προχθές στο Ταλίν, οι ΗΠΑ υπέγραψαν διακήρυξη συνεργασίας με τις χώρες της Βαλτικής, δίνοντας την υπόσχεση να στηρίξουν την ενσωμάτωση Εσθονίας, Λετονίας 
 Χθες, ο Ρώσος πρόεδρος Βλαντιμίρ Πούτιν είχε τηλεφωνική συνομιλία με τον Κινέζο ομόλογό του Τζιανγκ Ζεμίν, κατά την οποία ο Πούτιν εξέφρασε την επιθυμία για ενίσχυση της σινορωσικής στρατιωτικής συνεργασίας σε θέματα διεθνούς ασφάλειας. 
