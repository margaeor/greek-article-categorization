<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 5 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της <b>ΛΙΑΝΑΣ ΣΠΥΡΟΠΟΥΛΟΥ<p>
 Η</b>
 Τρίαινα, η Καιτούλα και το Μαράκι έχασαν το χρώμα τους. Βαρκούλες. Η άμμος πότισε και έγινε ένα με τα βράχια. Το νερό δεν είναι πια νερό και η θαλασσινή αύρα, αέρας που σε πνίγει. Δεκαπέντε χιλιόμετρα απέραντο μαύρο... Σίγουρα δεν είχε αυτό στο μυαλό του ο Μπεσόν όταν γύριζε στην Ελλάδα το «Βig Blue».<p>
 Στο Χαλκούτσι και το Δήλεσι, τις περιοχές που πληγώθηκαν περισσότερο από τους εκατοντάδες τόνους καυσίμων και λιπαντελαίων του πλοίου «Γιουρομπάλκερ 10», χάθηκαν τα χρώματα. Τα χρώματα της φύσης που προσέλκυαν κάθε καλοκαίρι περισσότερους από 35.000 επισκέπτες είναι πλέον μόνο οι αποχρώσεις του μαύρου.

Μαύρες και οι ψυχές των κατοίκων, που το φεύγα του καλοκαιριού τούς έκανε να ξεχάσουν την ομορφιά που μέχρι τώρα ζούσαν.<p>
 Τρέχουν όλοι να βοηθήσουν, όσο και όπως μπορούν. Μεταφέροντας τα απορροφητικά υλικά, δίνοντας λίγο νερό στους δόκιμους του Λιμενικού Σώματος που επιστρατεύθηκαν να καθαρίσουν την ακτή. Φορώντας πλαστικές γαλότσες και γάντια, περισσότεροι από 200 δόκιμοι ρίχνουν στη θάλασσα τα «λουκάνικα», τις «πετσέτες» και τις «περούκες», όλα φτιαγμένα από ειδικό απορροφητικό υλικό που

συγκεντρώνει το πετρέλαιο και όχι το νερό. Μαζί τους, βουτηγμένοι και αυτοί στο μαύρο πηχτό υγρό μέχρι το λαιμό, δεκάδες εργάτες του δήμου και ιδιωτικών εταιρειών.<p>
 «Πρέπει να σταματήσει η διαρροή. Αν αυτό δεν γίνει, ό,τι και να κάνουμε εμείς δεν θα καθαρίσει η ακτή», είπε στην «Ε» ο πλωτάρχης Κοντόπουλος, επικεφαλής της επιχείρησης στο Χαλκούτσι. «Είναι δύσκολη η επιχείρηση. Ριζική λύση θα δοθεί μόνο με κατάλληλα τεχνικά μέσα στην πηγή του κακού».<p>
 Με τα χέρια στη μέση, κοιτάζει τη θάλασσα που πια δεν αναγνωρίζει και τη μια δακρύζει, την άλλη θυμώνει. Το πρόσωπο του κ. Γεωργίου Ιωαννίδη, σκληραίνει. Το Χαλκούτσι είναι το σπίτι του. «Εχουν κάνει τον Ευβοϊκό λιμάνι. Η πλωτή αποθήκη από την οποία φόρτωσε το πλοίο τσιμέντο, όπως και εκατοντάδες άλλα, είναι ο ηθικός αυτουργός της καταστροφής. Αυτό το μόνιμο καράβι-αποθήκη φταίει. Να κάνουν επίγειο σιλό, έτσι ώστε και τα πλοία να φορτώνουν και εμείς να έχουμε το κεφάλι μας ήσυχο. Αφήστε τη μόλυνση που υπάρχει από τη συνεχή φόρτωση του τσιμέντου. Αφήστε τα. Ο, τι δεν πάθαμε από τη φωτιά, το πάθαμε από το καράβι...».<p>
 Υπάρχουν και κάποιοι άλλοι, όμως, εκτός από τους παραθεριστές. Κάποιοι που ζουν μέσα στη θάλασσα. Που ζουν από τη θάλασσα. Οι ψαράδες, που κάθε μέρα αρμένιζαν στον Ευβοϊκό με τις βάρκες τους και προμήθευαν τις παραλιακές ταβέρνες με φρέσκο ψάρι, είναι απελπισμένοι. Ο Βαγγέλης, καθισμένος στην προκυμαία έχει καρφώσει τα μάτια στο ψαράδικο καΐκι του. Το μαύρο πηχτό υγρό φτάνει μέχρι τη μέση της «Χαρούλας». «Ακόμα και αν καθαρίσουμε τις βάρκες μας,

η ζημιά που πάθαμε είναι πολύ μεγάλη. Τι να ψαρέψουμε; Ψαριά με σάλτσα μαζούτ;

Πώς θα βγει το μεροκάματο; Σε αυτή την εποχή βασιζόμασταν για να ζήσουμε και το χειμώνα. Τώρα μπαίνουν τα ψάρια στον Ευβοϊκό».<p>
 Ο θόρυβος του εκσκαφέα πνίγει τις φωνές των εργατών που μαζεύουν από την ακτή τις ποτισμένες από μαζούτ «πετσέτες». Τις φορτώνουν στη σιδερένια χούφτα. Ο, τι

ακουμπάει η θάλασσα γίνεται μαύρο. Στο Δήλεσι, το ίδιο σκηνικό. Στην παραλία στην περιοχή του Ναυτικού Ομίλου, το μόνο που έχει παραμείνει ίδιο είναι οι ομπρέλες του δήμου. Πριν από λίγες μέρες κάθονταν στη σκιά τους οι λουόμενοι. Τώρα ξεκουράζονται οι εργάτες που προσπαθούν να βρουν το χρώμα της άμμου κάτω από το μαύρο χαλί.<p>
 <b>Πώς να καθαρίσει; <p></b>
 «Δέκα πόντους πάχος είχε το μαζούτ». Ο κ. Απόστολος Πούσιας, χειριστής μπουλντόζας, εδώ και δύο μέρες, έπειτα από συνεννόηση με τη Νομαρχία Βοιωτίας,

βοηθάει στην επιχείριση: «Το τι έβγαλε η μπουλντόζα δεν λέγεται. Θέλω να είμαι

αισιόδοξος, αλλά πώς να καθαρίσει αυτό το πράγμα... Εχει ποτίσει η άμμος. Η μόνη λύση είναι να την πάρουμε και να φέρουμε άλλη...».<p>
 Ο δήμαρχος Σχηματαρίου (στο δήμο του οποίου υπάγεται το Δήλεσι), κ. Ευάγγελος Γεωργίου, αισιοδοξεί και πιστεύει ότι η κατάσταση είναι αναστρέψιμη. «Δεν ξέρω

τι έγινε και τι δεν έγινε, ποιος ευθύνεται και ποιος όχι, που βγήκε έξω το πετρέλαιο. Αυτό που ξέρω είναι ότι υπάρχουν δυο μόνιμες πηγές μόλυνσης στον Ευβοϊκό. Η μόνιμη πλατφόρμα, από την οποία φορτώνουν τα πλοία και ο Ασωπος που

δέχεται τα λύμματα από τα εργοστάσια των Οινόφυτων και τα βγάζει στον κόλπο».<p>

Σε κάποια κομμάτια θάλασσας, που είχαν λιγάκι καθαριστεί, όταν το φως πέφτει πάνω σχηματίζει κάτι σαν ουράνιο τόξο. Λίγο χρώμα, μέσα στη μαυρίλα. Δεν είναι

το τόξο του ουρανού. Είναι τα χρώματα που άφησε πίσω του το λάδι που διέρρευσε

από το κουφάρι του «Γιουρομπάλκερ 10».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
