<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 5 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Του απεσταλμένου μας<p>
<b> ΝΙΝΟΥ ΦΕΝΕΚ ΜΙΚΕΛΙΔΗ<p>
 Ε</b>νώ ο Ρίτσαρντ Γκιρ και ο Χάρισον Φορντ έχουν ήδη φύγει από το Λίντο, στη Βενετία έφτασε ξαφνικά ο Τζορτζ Λούκας για να δει, όπως ανέφερε, το φίλο του Ρόμπερτ Ζεμέκις, σκηνοθέτη της ταινίας «What Lies Beneath», που προβλήθηκε προχθές σ' ένα από τα παράλληλα προγράμματα της φετινής 57ης Μόστρας του Κινηματογράφου. Καλή εντύπωση προκάλεσε η προχθεσινή στάση του Ρόμπερτ Ολτμαν ο οποίος, όταν έμαθε ότι οι πέντε Iταλοί δημοσιογράφοι που είχαν ετοιμαστεί να

του πάρουν μια από κοινού συνέντευξη, δεν είχαν δει την ταινία του. Πολύ ευγενικά, ο Ολτμαν τους ζήτησε συγγνώμη, σηκώθηκε κι έφυγε! <p>
 Ενας νεαρός Iταλός, που πήρε μέρος στην Αντίσταση ενάντια στους Γερμανούς, στην ιταλική ταινία «Ο παρτιζάνος Τζόνι», του Γκουίντο Κιέζα κι ένας Kουβανός επαναστάτης συγγραφέας, στην αμερικανική ταινία «Πριν πέσει η νύχτα», του Τζούλιαν Σνάμπελ, ήταν οι πρωταγωνιστές των δυο ταινιών που προβλήθηκαν στο χθεσινό διαγωνιστικό πρόγραμμα του φεστιβάλ. Ο B  Παγκόσμιος Πόλεμος ήταν και το θέμα της αμερικανικής περιπέτειας «U-571» του Τζόναθαν Μόστοου.<p>
 <b>Οι ταινίες<p></b>
 - «Ο παρτιζάνος Τζόνι» του Γκουίντο Kιέζα, τρίτη ιταλική συμμετοχή στη φετινή Μόστρα, έδειξε για μια ακόμη φορά τις αδυναμίες του σύγχρονου ιταλικού κινηματογράφου που ενώ έχει να προσφέρει ενδιαφέροντα θέματα (παράδειγμα, η μαφία στην ταινία «Τα εκατό βήματα» που ήδη προβλήθηκε στο διαγωνιστικό τμήμα ή η αντίσταση και ο B  Παγκόσμιος Πόλεμος στη σημερινή ταινία), δεν μας έχει αποκαλύψει σκηνοθέτες στο εύρος και τη δύναμη ενός Φελίνι, ενός Αντονιόνι ή ενός Φραντσέσκο Ρόζι. Ο Τζόνι της ταινίας είναι ένας Iταλός φοιτητής της αγγλικής φιλολογίας σε πανεπιστήμιο της Βόρειας Ιταλίας, που, προς το τέλος του πολέμου, αποφασίζει να γίνει μέλος της Αντίστασης. Η ταινία παρουσιάζει τις εμπειρίες του τόσο στην Αντίσταση όσο κι εκείνες στη διάρκεια της Απελευθέρωσης και του εμφύλιου. Μόνο που ο σκηνοθέτης Κιέζα ακολουθεί ένα νεορεαλιστικό στιλ στο πνεύμα των ταινιών της δεκαετίας του '50, χωρίς όμως τη

φρεσκάδα και την έμπνευση των ταινιών εκείνων.<p>
 - Πιο ενδιαφέρουσα ήταν η ταινία «Πριν τελειώσει η νύχτα» του Τζούλιαν Σνάμπελ, του γνωστού Aμερικανού ζωγράφου που πριν από μερικά χρόνια μας είχε παρουσιάσει και πάλι στη Βενετία την ταινία του «Μπάσκια», γύρω από το γνωστό Aμερικανό ζωγράφο των γκραφίτι. Τη φορά αυτή ο Σνάμπελ στρέφεται στην ιστορία του Kουβανού, ομοφυλόφιλου συγγραφέα Ρεϊνάλντο Αρένας που πέθανε το 1990 στη Νέα Υόρκη, από AIDS, σε ηλικία μόλις 47 χρόνων. Ο Σνάμπελ σκιαγραφεί με ειλικρίνεια το πορτρέτο του ήρωά του, ξεκινώντας από τα παιδικά του χρόνια και

φτάνοντας ως τη φυγή του στην Αμερική. Το μεγαλύτερο μέρος της ταινίας αναφέρεται στα χρόνια όπου ο Αρένας φτάνει στην Αβάνα κι αρχίζει να έρχεται σ'

επαφή με την κοινότητα των ομοφυλοφίλων της Κούβας καθώς και τα προβλήματα που

αυτός αντιμετωπίζει με το καθεστώς του Κάστρο, φτάνοντας ως την απαγόρευση δημοσίευσης του έργου του και τη διετή φυλάκισή του. Ο Σνάμπελ αφηγείται σωστά

και με ρυθμό την ιστορία του, αποσπώντας καλές ερμηνείες από τους ηθοποιούς του.<p>
 - Η ταινία «U-571» του Τζόναθαν Μόστοου φέρνει στο νου το πρόσφατο επεισόδιο του ρωσικού υποβρυχίου, Κουρσκ. Εδώ πρόκειται για ένα γερμανικό υποβρύχιο που «κλέβουν» οι Αμερικανοί από τους Γερμανούς στη διάρκεια του B  Παγκόσμιου Πολέμου, για να μπορέσουν να πάρουν στα χέρια τους το περιβόητο «Αίνιγμα», το μυστικό κώδικα με τον οποίο οι Γερμανοί κατάφερναν να βυθίζουν τα συμμαχικά πλοία στον Ατλαντικό. Η ταινία παρουσιάζει τη σύλληψη του γερμανικού υποβρυχίου από μια ομάδα Aμερικανών πεζοναυτών και τα διάφορα, αναπάντεχα (και

ιδιαίτερα επικίνδυνα) προβλήματα που αυτοί αντιμετωπίζουν στην κλειστοφοβική ατμόσφαιρα του υποβρυχίου. Η αυθεντικότητα στην ανάπλαση ενός φανταστικού (βασισμένου όμως σε διάφορα αληθινά γεγονότα) επεισοδίου, το σασπένς και οι καλές ερμηνείες (των Μάθιου Μακ, Κόνοχι, Χάρβεϊ Καϊτέλ, Μπιλ Πάξτον και του γνωστού ροκ σταρ Τζον Μπον Τζόβι), είναι τα θετικά στοιχεία της καλογυρισμένης

αυτής περιπέτειας.<p>
 - Στην ταινία της «Ο άνθρωπος που έκλαιγε» η Aγγλίδα σκηνοθέτρια Σάλι Πότερ αφηγείται τον έρωτα ανάμεσα σε μια Pωσοεβραία κι έναν Tσιγγάνο στη διάρκεια της γερμανικής κατοχής. Πρόκειται για ένα μελόδραμα που η Πότερ αφηγείται με έναν παραδοσιακό, χωρίς εκπλήξεις ή ιδιαίτερη φαντασία, τρόπο -κάτι που δεν περιμέναμε από τη δημιουργό του «Ορλάντο». Στα θετικά πάντως της ταινίας αξίζει ν' αναφέρω τις ερμηνείες των Κριστίνα Ρίτσι-Τζόνι Ντεπ (το τραγικό ζευγάρι) και Κέιτ Μπλάνσετ και Τζον Τορτούρο.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
