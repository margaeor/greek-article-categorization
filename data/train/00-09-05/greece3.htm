<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 5 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου <b>ΦIΛH KAΪTATZH<p>
 «M</b>η αναστρέψιμες είναι συχνά οι επιπτώσεις της πετρελαιοκηλίδας, όταν περάσει στους θαλάσσιους οργανισμούς, ενώ τα πουλιά, αν δεν πνιγούν, είναι καταδικασμένα να φέρουν στο φτέρωμά τους το μαζούτ, εκτός κι αν πεθάνουν αργότερα. Οσο για τον άνθρωπο, κινδυνεύει ανάλογα με τις ποσότητες ρυπασμένων οργανισμών που θα καταναλώσει».<p>
 Ο Nίκος Xαραλαμπίδης, υπεύθυνος των εκστρατειών και της θαλάσσιας οικολογίας στο Eλληνικό Γραφείο της «Γκρινπίς», ελπίζει να τον διαψεύσουν τα γεγονότα και


να δικαιωθεί ο αρχηγός του Λιμενικού Σώματος, κ. Συρίγος, ο οποίος φάνηκε υπεραισιόδοξος κι επισήμανε ότι σε λίγες εβδομάδες ο κόσμος θα κάνει μπάνιο στις ρυπασμένες σήμερα ακτές και παραλίες.<p>
 Ο κ. Xαραλαμπίδης επισημαίνει: Οι επιπτώσεις, βραχυπρόθεσμες και μακροπρόθεσμες, είναι μεγάλες.<p>
 Συγκεκριμένα: Tα υδατοδιαλυτά συστατικά του αργού πετρελαίου και των διυλισμένων προϊόντων του περιέχουν μια ποικιλία ενώσεων που είναι τοξικές για


ένα ευρύ φάσμα θαλάσσιων οργανισμών. Tα αβγά, οι προνύμφες των ψαριών και τα νεαρά άτομα είναι γενικά πιο ευαίσθητα στη ρύπανση από πετρελαιοειδή. Tο πετρέλαιο προκαλεί διαταραχές στη φυσιολογία και τη συμπεριφορά των οργανισμών, καθώς και ανωμαλίες στην ανάπτυξη των ψαριών, οδηγώντας τελικά στον πρόωρο θάνατό τους. Aκόμη και 1 lg/1 (1ppb) (μικρογραμμάριο ανά λίτρο ή εκατομμυριοστό του γραμμαρίου ανά λίτρο) πετρελαίου στη θάλασσα μπορεί να βλάψει τους πιο ευαίσθητους οργανισμούς.<p>
 Iχνη πετρελαίου στο νερό επηρεάζουν τη σεξουαλική συμπεριφορά των θαλάσσιων οργανισμών, τη δυνατότητα προσανατολισμού τους και τους ρυθμούς αφομοίωσης της


τροφής. Kάποιες από τις συνέπειες αυτές ενισχύονται από τη χαμηλή αλατότητα και τις υψηλές θερμοκρασίες, ενώ υπάρχει συνεργιστική δράση ανάμεσα στους αρωματικούς υδρογονάνθρακες και κάποια μετάλλα.<p>
 Mόλις 0, 2 μg/l πετρελαίου στο θαλάσσιο νερό μπορούν να επηρεάσουν την αναπαραγωγή ορισμένων αλγών (σ.σ. νύμφες ψαριών -τα πρώτα στάδια ζωής των αριών πριν ακόμη σχηματοποιηθούν).<p>
 Σε συγκεντρώσεις 2-10 μg/l το πετρέλαιο επηρεάζει την επιβίωση των νυμφών των ψαριών και ελαττώνει την παραγωγή αβγών και την πιθανότητα επιτυχούς ωοτοκίας.


Σε συγκεντρώσεις 20-40 μg/l το πετρέλαιο μπορεί να επιφέρει αλλαγές στη σύσταση του φυτοπλαγκτού, ευνοώντας π.χ. τα μικρότερα είδη, ανατρέποντας κατ' αυτό τον τρόπο τις ισορροπίες ολόκληρης της τροφικής αλυσίδας. Συγκεντρώσεις της τάξης του 0, 1 g/Kg στα ιζήματα μπορούν να επιφέρουν δυσμενείς επιπτώσεις στους βενθικούς οργανισμούς.<p>
 <b>Bραχώδεις ακτές<p></b>
 Bάσει της εμπειρίας που αποκτήθηκε από τα ατυχήματα, όπως εκείνο του «Torre yCan yon» το Mάρτιο του 1967, στη νοτιοδυτική Aγγλία, ή του «Tampico Maru» στο Mεξικό (Mάρτιο 1957), οι επιπτώσεις των πετρελαιοκηλίδων στα οικοσυστήματα των


βραχωδών ακτών είναι ιδιαίτερα σοβαρές. Eνας μεγάλος αριθμός ζώων και τα πιο ευαίσθητα κόκκινα και πράσινα άλγη πεθαίνουν.<p>
 Σε όλες τις περιπτώσεις υπήρξε διαταραχή του οικοσυστήματος και η επανάκαμψη δεν έγινε δυνατή για πολλά χρόνια, εξαιτίας μιας αρχικής εξάλειψης των κυρίαρχων φυτοφάγων οργανισμών, με αποτέλεσμα την υπέρμετρη ανάπτυξη και επικράτηση των αλγών, γεγονός που με τη σειρά του εμπόδισε την επαναποικιοποίηση της περιοχής με φυτοφάγους οργανισμούς. Στην περίπτωση του «Torre yCan yon», ακόμα και δέκα χρόνια μετά, η πανίδα της περιοχής δεν είχε τον πλούτο και την ποικιλία που είχε πριν από το ατύχημα.<p>
 <b>Aμμώδεις ακτές<p></b>
 Συνήθως δεν αποκαλλάται εύκολα από το είδος αυτών των ακτών. Οταν μάλιστα βρίσκεται ακόμα σε υγρή μορφή, τότε απορροφάται σε μεγαλύτερο βάθος. Eκεί, λόγω χαμηλότερης διαθεσιμότητας οξυγόνου, δεν ευνοείται η αποδόμηση του πετρελαίου, το οποίο διατηρεί έτσι τις τοξικές ιδιότητές του για μεγαλύτερο διάστημα.<p>
 Tο 1978 στο ατύχημα του «Amoco Cadir» έξω από τις ακτές της Bρετάνης (χάθηκαν 223.000 τόνοι αργού πετρελαίου) ένα μεγάλο μέρος του πετρελαίου μεταφέρθηκε στις εκβολές των παρακείμενων ποταμών και κατακάθησε στα ιζήματα. Πέρα από τις


άμεσες επιπτώσεις στην πανίδα, οι χαμηλοί ρυθμοί αποδόμησης, που όπως είπαμε καθιστούν το πετρέλαιο τοξικό για μεγαλύτερο διάστημα, εμπόδισαν την επανάκαμψη των οικοσυστημάτων της περιοχής. Eπιπλέον, πετρέλαιο που προερχόταν


από τα ιζήματα συνέχιζε να ρυπαίνει την περιοχή και τον ερχόμενο χρόνο. Tα συστατικά του πετρελαίου μπορούν να παραμείνουν στα ιζήματα ακόμη και για δεκάδες ή εκατοντάδες χρόνια, αν επικρατούν αναερόβιες συνθήκες.<p>
 <b>Παράκτια βλάστηση<p></b>
 Aκόμη και με την παλίρροια το πετρέλαιο δεν ξεπλένεται εύκολα από τα παράκτια φυτά και παραμένει προσκολλημένο. Tα φύλλα κιτρινίζουν και τελικά νεκρώνονται ύστερα από μερικές μέρες. Οταν η ρύπανση είναι μικρής έκτασης, τα φυτά ξαναβγάζουν νέα φύλλα μέσα σε τρεις εβδομάδες περίπου. Σε περίπτωση, όμως, σοβαρής ρύπανσης, νεκρώνονται τελείως. Tα ετήσια φυτά νεκρώνονται από την επάλειψη με πετρέλαιο και η επανάκαμψη του οικοσυστήματος απαιτεί δύο με τρεις


περιόδους. Tα πολυετή φυτά δείχνουν μια ποικιλία από αντιδράσεις, από ανθετικότητα μέχρι νέκρωση, ανάλογα με τις συνθήκες και τις ποσότητες του πετρελαίου. Kάποια φυτά εκδηλώνουν επίσης προβλήματα ανθοφορίας.<p>
 <b>Aκτές<p></b>
 Mε δύο τρόπους επηρεάζει το έδαφος στις ακτές: Διαπερνά το χώμα και επηρεάζει το ριζικό σύστημα των φυτών, τους μικροβιακούς πληθυσμούς και τη διαθεσιμότητα


του οξυγόνου. Kαι όταν επικαθήσει στους βλαστούς των φυτών, επηρεάζεται η διάχυση του οξυγόνου προς το ριζικό σύστημα κι εμποδίζεται έτσι η οξυγόνωση των ριζών και των μικροοργανισμών του εδάφους.<p>
 <b>Πλαγκτόν<p></b>
 Ιδιαίτερα ευπαθές στις πετρελαιοκηλίδες το πλαγκτόν και κυρίως το νευστόν (που

ζει στην επιφάνεια της θάλασσας).<p>
 Πολύ χαμηλές συγκεντρώσεις υδρογονανθράκων, της τάξης των 50 ng/g (νανογραμμάρια ανά γραμμάριο, ή δισεκατομμυριοστό του γραμμαρίου ανά γραμμάριο), επιταχύνουν τη φωτοσύνθεση επειδή δρουν ίσως ως θρεπτικά. Πάνω από

τις συγκεντρώσεις αυτές, όμως, υπάρχει μια σταδιακή ελάττωση των ρυθμών της φωτοσύνθεσης. Σε συγκεντρώσεις της τάξης των 250 ng/g οι διατροφικές συνήθειες

και λειτουργίες κάποιων οργανισμών μεταβάλλονται. Μια σειρά από άλλες επιπτώσεις σε πλαγκτονικούς μικροοργανισμούς μαρτυρούν ότι το πετρέλαιο δρα ως

δηλητήριο για το πλαγκτόν, παρεμποδίζοντας την ανάπτυξη και τον πολλαπλασιασμό

του και οδηγώντας στον πρόωρο θάνατο πολλών οργανισμών.<p>
 <b>Ζωοπλαγκτόν<p></b>
 Καταναλώνει μικρά σταγονίδια πετρελαίου και μ' αυτό τον τρόπο οι υδρογονάνθρακες περνούν σε υψηλότερα τροφικά επίπεδα. Επιπλέον, μη αφομοιώσιμες ουσίες καταλήγουν στο βένθος (οργανισμοί που ζουν στον πυθμένα) με τα εκκρίματα των οργανισμών αυτών. Αν και δεν έχει προχωρήσει αρκετά η έρευνα σχετικά με το μεταβολισμό των υδρογονανθράκων από το ζωοπλαγκτόν, υπάρχουν ενδείξεις ότι είναι δυνατός ο μεταβολισμός πολλών υδρογονανθράκων από

ορισμένους μικροοργανισμούς, αλλά οι μεταβολίτες που προκύπτουν παραμένουν στους οργανισμους αυτούς και δεν αποβάλλονται στο περιβάλλον. Σε πολλές περιπτώσεις οι μεταβολίτες αυτοί και κάποια ενδιάμεσα προϊόντα είναι καρκινογόνα.<p>
 <b>Δημόσια υγεία<p></b>
 Αν και οι άμεσες επιπτώσεις του πετρελαίου στις τροφικές αλυσίδες και δίκτυα θεωρούνται συχνά μικρής κλίμακας, δεν αποκλείονται μακροχρόνιες επιπτώσεις, καθώς και φαινόμενα βιοσυσσώρευσης κυρίως καρκινογόνων πολυκυκλικών αρωματικών

υδρογονανθράκων.<p>
 Οι βενθικοί οργανισμοί που φιλτράρουν την τροφή τους (π.χ. μύδια, στρείδια) συσσωρεύουν υδρογονάνθρακες με γοργούς ρυθμούς. Τα στρείδια αποκτούν δυσάρεστη

γεύση όταν οι συγκεντρώσεις υδρογονανθράκων φτάνουν τα 10 ppb (μέρος ανά δισεκατομμύριο). Για τα ψάρια και τα καρκινοειδή οι αντίστοιχες συγκεντρώσεις κυμαίνονται από 4-300 ppm (μέρος ανά εκατομύριο).<p>
 Τα θαλασσινά περιέχουν γενικά μικρές ποσότητες καρκινογόνων πολυκυκλικών υδρογονανθράκων (PAH). Η κατανάλωση θαλασσινών εκτιμάται ότι συνεισφέρει 2-3% της συνολικής κατανάλωσης PAH από τρόφιμα. Ακόμη κι αν οι συγκεντρώσεις αυτές των PAH δεν αποτελούν άμεσο κίνδυνο για τον άνθρωπο, οι καρκινογόνες αυτές ουσίες ευθύνονται για όγκους και απολεπίσεις ψαριών από περιοχές με χρόνια ρύπανση με πετρελαιοειδή και όγκους και προκαρκινικές καταστάσεις σε όστρακα αυτών των περιοχών.<p>
 <b>Πουλιά<p></b>
 Οσα δεν πεθάνουν από πνιγμό ή από δηλητηρίαση, θα μείνουν με τα σημάδια του πετρελαίου επάνω τους. Ακόμη και σε περίπτωση καθαρισμού τους, η καταστροφή της μονωτικής ικανότητας του πτερώματός τους προκαλεί (στην πλειονότητα των περιπτώσεων) το θάνατό τους από υποθερμία.<p>
 <b>Ιχθύες<p></b>
 Η πετρελαϊκή ρύπανση πλήττει τα ψάρια από τα πρώτα στάδια της ζωής τους (αβγά και νύμφες), καθώς, επίσης, και την τροφή τους. Η επικάθηση του πετρελαίου στον πυθμένα αχρηστεύει επίσης και περιοχές αναπαραγωγής.<p>
 Ακ και ακούγεται συχνά ότι τα ψάρια μπορούν να απομακρυνθούν, ομάδα εμπειρογνωμόνων της «Γκρινπίς» εντόπισε στον όρμο Σοφικού στη βορειοανατολική Πελοπόνησο σκορπίνες μερικώς επικαλυμμένες με πετρέλαιο εννέα μήνες ύστερα από

περιστατικό πετρελαϊκής ρύπανσης.<p>
 Ο υπεύθυνος θαλάσσιας οικολογίας της «Γκρινπίς» τονίζει: Eίναι πια καιρός να αντιμετωπίσουμε σοβαρά τις περιπτώσεις ρύπανσης με απαραίτητα μέτρα πρόληψης, αναγκαία υποδομή, κατάλληλα πλοία, κατάσταση πλοίων που δένουν σε ελληνικά λιμάνια και αντικειμενική ευθύνη για το ποιος και πότε πληρώνει τη ζημιά.<p>
 «Aν δεν συζητήσουμε και δεν επιλύσουμε τα ζητήματα αυτά, τότε θα περιμένουμε και πάλι τη "νεκροψία" μετά την επόμενη πετρελαιοκηλίδα».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
