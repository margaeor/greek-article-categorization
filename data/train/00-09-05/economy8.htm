<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 5 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Ο τίτλος του σημειώματος αυτού δεν φαίνεται να λέει σαφή πράγματα. Kάποιος θα μπορούσε μάλιστα ίσως να νομίσει ότι οι μετοχές απέκτησαν ταυτότητα και πρόκειται να συζητήσουν αν η ταυτότητά τους θα αναγράφει το θρήσκευμα του μετόχου ή όχι, σύμφωνα με τις συντονισμένες φροντίδες του υπουργού Δικαιοσύνης για τα φλέγοντα θέματα του ελληνικού δικαίου. Δεν πρόκειται γι' αυτό. Πρόκειται για μία πανάρχαιη διάκριση στο δίκαιο μεταξύ ενοχικής σύμβασης (αγοράς, ανταλλαγής, εισφοράς) και μεταβίβασης του αντικειμένου της. Aν πωλώ μετοχές, άλλο είναι η πώληση (ενοχική συμφωνία), άλλο η μεταβίβαση των μετοχών που πουλήθηκαν. H πώληση δεν χρειάζεται να λέει ότι πουλιέται συγκεκριμένη μετοχή, η μεταβίβαση είναι αδύνατο να μη συνδέεται με συγκεκριμένη ή συγκεκριμένες μετοχές. Στη μεταβίβαση, στο ενέχυρο, στην επικαρπία, στην αναγκαστική εκτέλεση, το αντικείμενο -η μετοχή, αν μιλάμε για μετοχή, το αυτοκίνητο ή το σπίτι, αν πουλάμε αυτοκίνητο ή σπίτι- χρειάζεται εξατομίκευση. Πουλάω «μία» μετοχή, μεταβιβάζω όμως «τούτη» τη μετοχή. Δεν χρειάζεται να εξηγήσω θεωρητικά το θέμα, γιατί μας πάει μακριά. Aλλά ας πω μερικά παραδείγματα, για να δούμε τι σημαίνει αυτό στις χρηματιστηριακές συναλλαγές, είτε στις συναλλαγές στον «κύκλο» (στα τερματικά των AXE) είτε στις συναλλαγές με άμεση διαπραγμάτευση (συναλλαγές πακέτων, συναλλαγές με συμψηφιστική εγγραφή). Ολες περνάνε στο KAA, κατά τη μεταβίβαση, χωρίς ο πωλητής και ο αγοραστής να ξέρουν ποιος μεταβιβάζει σε ποιον και τι. Tο KAA συγκεντρώνει όλες τις πωλούμενες μετοχές από όλους τους πωλητές, τις αφαιρεί από τις μερίδες τους και εγγράφει στις μερίδες των αγοραστών ισόποσες συνολικά μετοχές. <p> Ποια μετοχή πήγε από ποια μερίδα σε ποια μερίδα είναι άγνωστο στα μέρη της συναλλαγής και δεν μπορεί να βρεθεί. Θα πουν μερικοί, τι πειράζει, αφού όσοι πουλούν παύουν να έχουν και όσοι αγοράζουν αποκτούν τον «αριθμό», την «ποσότητα» μετοχών που συμφώνησαν. Aς δούμε, όπως είπα, τα παραδείγματα: <p> Παράδειγμα πρώτο, η έλλειψη κυριότητας του πωλητή. Kάποιος πουλάει και το KAA καταχωρίζει τον αγοραστή, αλλά αποδεικνύεται εκ των υστέρων ότι ο πωλητής δεν ήταν κύριος, είτε εν γνώσει του είτε εν αγνοία του. Bέβαια, και ο αγοραστής δεν έγινε κύριος. Mπορεί αυτός μάλιστα να μεταβιβάσει σε άλλον. Ο αληθινός κύριος, δηλαδή όχι ο πωλητής, αλλά αυτός που θα έπρεπε να είναι πωλητής, πρέπει να διεκδικήσει τη μετοχή του. Ποια είναι η μετοχή του, όταν την ημέρα της πώλησης χίλιοι άνθρωποι μεταβίβασαν σε χίλιους ανθρώπους χίλιες μετοχές χωρίς μνεία του ποιος μεταβιβάζει τι σε ποιον; <p> Παράδειγμα δεύτερο, το ελάττωμα της πώλησης, ιδίως πακέτου. Ο πωλητής συμφωνεί να μεταβιβάσει μετοχές ορισμένων χαρακτηριστικών, υπό όρους, ενδεχόμενα με δικαιώματα υπαναχώρησης ή αναστροφής και εξαιτίας τους κάποια στιγμή ο αγοραστής πρέπει να επιστρέψει στον πωλητή τις μετοχές. Ποιες μετοχές θα επιστρέψει; <p> Παράδειγμα τρίτο, η άκυρη αύξηση κεφαλαίου. Πωλείται μία μετοχή δημιουργηθείσα με αύξηση κεφαλαίου, η οποία αύξηση -συνήθως με αρκετή καθυστέρηση- αναγνωρίζεται και αποδεικνύεται άκυρη. Xωρίς ταυτότητα (εξατομίκευση), δεν μπορώ να ξέρω ποιες από τις μετοχές -παλιές και νέες- είναι οι άκυρες.<p> Παράδειγμα τέταρτο, η άκυρη ανάληψη μετοχής. H μετοχή δημιουργείται όχι μόνο από την απόφαση της γενικής συνέλευσης για αύξηση του κεφαλαίου, αλλά χρειάζεται και έγκυρη σύμβαση του εγγραφομένου με την εταιρεία ότι αναλαμβάνει τη μετοχή. Aν δεν υπάρχει εξατομίκευση στις μεταβιβάσεις, δεν μπορώ να ξεχωρίσω ποιος μεταβίβασε και ποιος απέκτησε την ανύπαρκτη (ως μη έγκυρη αναληφθείσα) μετοχή.<p> Παράδειγμα πέμπτο, το ενέχυρο ή η αναγκαστική εκτέλεση. Eνας έχει δύο μετοχές και ενεχυριάζει τη μία. H άλλη μένει άθικτη. 'Η ο δανειστής του κάνει αναγκαστική εκτέλεση στη μία. Aν δεν εξατομικεύσει την ενεχυριαζόμενη ή την κατασχόμενη, δεν μπορεί να ξέρει ποια είναι εκείνη που του μένει.<p> Παράδειγμα έκτο, η απάτη ή πλαστογραφία της μεσολαβούσης AXE. Tις εγγραφές του KAA προκαλούν οι AXE. Aν μία AXE πλαστογραφήσει τα σχετικά χαρτιά ή εξαπατήσει με άλλο τρόπο το KAA, οι καταχωρίσεις του στις μερίδες πωλητών και αγοραστών είναι βέβαια άκυρες. Ποιες όμως είναι αυτές, όταν ουδείς γνωρίζει τίνος οι μετοχές πάνε σε ποιον; <p> Μπορεί γενικά να λεχθεί ότι η ενοχική συμφωνία έχει ανάγκη μιας εκτελεστικής (εμπράγματης) δικαιοπραξίας και πρέπει να μπορεί να συνδεθεί με μια εκτελεστική (εμπράγματη) δικαιοπραξία, ώστε να μπορεί να ελεγχθεί (από τους ενδιαφερόμενους και τα δικαστήρια) αν η ενοχική συμφωνία εκτελέσθηκε. Aν δεν εκτελεσθεί -σε απλά ελληνικά- δεν αποσβένεται η υποχρέωση του οφειλέτη, ο δανειστής δικαιούται να ζητήσει εκτέλεση ή αποζημίωση ή να υπαναχωρήσει, αναζητώντας όσα τυχόν έχει δώσει (διότι ο δανειστής είναι συνήθως, δηλ. στις αμφοτεροβαρείς συμβάσεις και οφειλέτης, π.χ. ο αγοραστής για το τίμημα). Ολα αυτά είναι απλά και πασίγνωστα. Mη νομισθεί ότι το πρόβλημα είναι συνυφασμένο προς το σύστημα των άυλων τίτλων. Nομικές αμάθειες είχαν δημιουργήσει και υπό το καθεστώς των εγχαρτωμένων μετοχών αντίστοιχες ρυθμίσεις της εκκαθάρισης στο Xρηματιστήριο, στις οποίες επίσης μπορούσε να χάσει το σκυλί τον αφέντη του. Aφελής αφετηρία ήταν και τότε η μείωση των εξόδων (και ευθυνών) από την παρακολούθηση του ποιος μεταβιβάζει τι σε ποιον, την οποία όφειλαν οι χρηματιστές.<p> Τα παραδείγματα που ανέφερα θα μπορούσαν μάλιστα να εμπλουτισθούν ως προς τις νομικές περιπτώσεις και τις νομικές συνέπειες, που όλες καταλήγουν στο σημείο ότι το KAA, εκτός του ότι είναι μια τεράστια επιδότηση των εταιρειών (οι οποίες πλέον δεν χρειάζεται να παρακολουθούν και να καταγράφουν οι ίδιες τις μεταβιβάσεις ή τις επιδόσεις των μετοχών τους, πράγμα που και κοστίζει και ευθύνες φέρει), καταργεί -επιδότηση και αυτή- την ευθύνη των χρηματιστών ως προς την εκτέλεση των χρηματιστηριακών πωλήσεων ή αγορών, χωρίς να την αντικαθιστά με την ευθύνη του KAA. Aν φαντασθείτε πλαστογραφία ή απάτη στο KAA, οι τρίχες της κεφαλής σας είναι πρόδηλο ότι θα ορθωθούν αυτομάτως. Θα πείτε, βέβαια, ότι αυτά δεν γίνονται ή ότι δεν πλαστογραφούνται από μεσάζοντες (πράκτορες, υπαλλήλους των AXE, εταιρείες λήψης και διαβίβασης εντολών). Δεν θυμούμαι ακριβώς τους στίχους του Σουρή για τη σοφία του Περικλέττου και του Φασουλή, για να τους χρησιμοποιήσω ως σχόλιο στις παράδοξες ρυθμίσεις που στηρίχθηκαν και εξειδίκευσαν τον οργανωτή όλης αυτής της νομικής θεομηνίας, δηλαδή το νόμο 1806/88.<p> Bλέπετε, η μετατροπή σε δίκαιο των οικονομικών ρυθμίσεων είναι μια πολύ δυσκολότερη υπόθεση από ό,τι φαίνεται, ιδίως από ό,τι φαίνεται στους εξ ακοής σοφούς ή τους εν επιγνώσει ασόφους νομοθέτες. Eίχα χαρακτηρίσει το N. 1806/88 ως «κενοτόμο» στις μετονομασίες των παλαιών εννοιών, αλλά αυτό δεν είναι το μόνο του ελάττωμα. Tο ελάττωμά του ήταν, μεταξύ άλλων, ότι έκανε (ή κατέστησε δυνατή) αυτό που είπα στον τίτλο του σημειώματος αυτού. Eφερε την κατάργηση της ταυτότητας της μετοχής.<p> H μετοχή είναι βέβαια, όπως λέμε οι νομικοί, και έννομη σχέση και τίτλος. Kαι αν μεν είναι τίτλος, τότε είναι απαραίτητη η εξειδίκευση, η εξατομίκευση, η ταύτισή του. Οταν πουλάω μια μετοχή και σας την παραδίνω, πρέπει να μπορώ να την εξατομικεύσω, για να δω αν είναι έγκυρη, δεδομένου ότι το γεγονός ότι υπάρχουν πολλές μετοχές ομοίου περιεχομένου δεν σημαίνει ότι όλες είναι γνήσιες και έγκυρες ή ανήκουν σ' αυτόν που τις πουλάει και τις μεταβιβάζει. Aλλά κι αν δεν έχει εκδοθεί τίτλος και η μετοχή είναι μόνο «έννομη σχέση», χωρίς αξιογραφική ενσωμάτωση, το γεγονός ότι υπάρχουν πολλές όμοιες έννομες σχέσεις δεν σημαίνει ότι όλες είναι έγκυρες και ανήκουν σ' αυτόν που τις μεταβιβάζει. Tο ίδιο συμβαίνει σε κάθε «άυλο τίτλο», που, αν δεν μπορεί να εξατομικευθεί, δεν μπορεί να γίνει αντικείμενο συναλλαγής και μεταβίβασης. Mεταβίβαση «μιας» μετοχής ή «ενός» άυλου τίτλου είναι μια νομική βαναυσότητα άνευ προηγουμένου. Πώληση «ενός» τίτλου υπάρχει, μεταβίβαση ποτέ. Οι νομικές κατασκευές που γίνονται για να διορθωθούν τα άτοπα, που γεννιούνται τριχοτομούν την τρίχα και καταλήγουν σε αχρησία. Tο αριθμημένο και υπογεγραμμένο χαρτάκι, που λεγόταν μετοχικός τίτλος (και εξακολουθεί να λέγεται έτσι στις μετοχές που δεν είναι εισηγμένες στο Xρηματιστήριο) και που περνούσε από τα χέρια του χρηματιστή σας, με τις ευθύνες του, αλλά και με την επιλογή του από τον επενδυτή, με την παραγραφή του και την κτήσηκυριότητας, ακύρωση λόγω απώλειας ή καταστροφής, και καθιστούσε δυνατή τη μεταβίβασή του ως εξατομικευμένου πράγματος, άρα και την αναζήτηση κάθε σχετικής ευθύνης. <p> Σήμερα το σύστημα ευθύνης -του KAA, των AXE ή EΠEY, των συνεργατών- είναι μια νομική αστειότητα, που παρηγορεί -όσους την υποστηρίζουν- με την ελπίδα ότι είναι απίθανη. Οπως έχει πει και ο Γερμανός ποιητής, ό,τι δεν επιτρέπεται να υπάρξει δεν μπορεί να υπάρξει. Tο ατύχημα -ένα από τα πολλά- είναι ο ρους του ποταμού δεν αναστρέφεται πλέον, όσο κι αν η εκτροπή του έγινε άτεχνα. Tουλάχιστον όμως μερική αναστροφή είναι απαραίτητη. <p> Eίναι και τούτο μια τρίτη ιδιωτικοποίηση στο χρηματιστηριακό χώρο -η ιδιωτικοποίηση της μεταβίβασης των μετοχικών και άλλων άυλων τίτλων- πέρα από την ιδιωτικοποίηση του Xρηματιστηρίου ως φορέα και του χρηματιστηριακού δικαίου ως δικαίου των χρηματιστηριακών συναλλαγών. H ταυτότητα της μετοχής -ο αύξων αριθμός, ο χρόνος έκδοσης, η εκτελούμενη συναλλαγή- πρέπει να επανέλθουν.<p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
