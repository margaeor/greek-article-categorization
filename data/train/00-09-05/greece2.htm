<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 5 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Ο <b>MHXANIΣMΟΣ ANTIMETΩΠIΣHΣ<p>
 Του ΘANΟY ΛAMΠPΟΠΟYΛΟY<p>
 Ε</b>ξι ειδικά σκάφη συλλογής πετρελαιοκηλίδων, δεκαπέντε χιλιάδες χιλιόμετρα πλωτά

φράγματα, συγκρότημα για απάντληση πετρελαιοειδών κυρίως από τη στεριά, σύστημα παραγωγής ζεστού νερού, δεξαμενές εναποθήκευσης πετρελαιοειδών, συσκευές εκτόξευσης χημικών διασκορπιστικών ουσιών. Αυτά και μεγάλες ποσότητες

χημικών διασκορπιστικών ουσιών, απορροφητικών υλικών, συσκευές και αντλίες περισυλλογής πετρελαίου -SKIMMERS- και βοηθητικά οχήματα, είναι η «προίκα» του

Λιμενικού Σώματος που είναι ο κατ' εξοχήν αρμόδιος φορέας για την αντιμετώπιση

της ρύπανσης, είτε προκαλείται από πλοία είτε από χερσαίες εγκαταστάσεις.<p>
 Επικεφαλής του απορρυπαντικού στόλου είναι από το 1972 η Διεύθυνση Προστασίας Θαλασσίου Περιβάλλοντος -ΔΠΘΠ. Αν και νευραλγική υπηρεσία, στελεχώνεται μόνο από 13 αξιωματικούς -4 τεχνικούς, 2 χημικούς, έναν ηλεκτρολόγο, ένα μηχανολόγο, 5 γενικών υπηρεσιών-, οι οποίοι σε περιπτώσεις σοβαρής ρύπανσης «τρέχουν και δεν φτάνουν».<p>
 Αρμοδιότητα της ΔΠΘΠ, εκτός της επικύρωσης των διεθνών συμβάσεων για την προστασία της θάλασσας, είναι η επιτήρηση των ακτών και των κύριων θαλάσσιων ζωνών ναυσιπλοΐας, η εφαρμογή της νομοθεσίας για την πρόληψη της ρύπανσης, η αίτηση για παροχή βοήθειας από ξένες χώρες, η παρακολούθηση των εργασιών απορρύπανσης, η ενημέρωση και ενεργός συμμετοχή πολιτών, η διερεύνηση κάθε περιστατικού ρύπανσης και τέλος η επιβολή των προβλεπόμενων κυρώσεων σε υπευθύνους και παραβάτες.<p>
 Ομως όσο μεγάλη και να είναι η ετοιμότητα και πολλά τα μέτρα, η διεθνής εμπειρία και πρακτική αποδεικνύουν ότι τα περιστατικά ρύπανσης δεν μπορούν να εξαλειφθούν, αφού ο χρόνος, ο τόπος και οι συνθήκες δεν είναι δυνατόν να προβλεφθούν και τα περισσότερα οφείλονται σε αστάθμητους παράγοντες.<p>
 Είναι, λοιπόν, φανερό ότι για θετικά αποτελέσματα χρειάζονται κατάλληλη προετοιμασία και γρήγορη αποτελεσματική επέμβαση, κάτι που όμως δεν έγινε στην

περίπτωση του ναυαγίου του φορτηγού «Γιουρομπάλκερ», του οποίου, σημειωτέον, στις 19 Απριλίου είχε απαγορευτεί ο απόπλους από το λιμάνι του Πειραιά, αφού σε επιθεώρηση των λιμενικών διαπιστώθηκε ότι είχε σοβαρότατο πρόβλημα αντοχής των τοιχωμάτων του.<p>
 Για άμεση και αποτελεσματική επέμβαση, έχουν συγκροτηθεί περιφερειακοί απορρυπαντικοί σταθμοί στα λιμάνια Πειραιά, Σύρου, Πάτρας, Νεάπολης Βοΐων, Ελευσίνας, Βόλου, Θεσσαλονίκης, Πύλου, Καβάλας, Ισθμίων, Αλεξανδρούπολης, Λήμνου, Χίου και Ρόδου. Οι σταθμοί, που έχουν επανδρωθεί με εκπαιδευτικό προσωπικό και είναι εφοδιασμένοι με τα κατάλληλα μέσα και υλικά, επεμβαίνουν αμέσως σε μικρά περιστατικά, ενώ στα σοβαρότερα τον έλεγχο έχει η ΔΠΘΠ, η οποία μπορεί να επιτρέψει τη χρησιμοποίηση και ιδιωτικών μέσων.<p>
 Το Λιμενικό Σώμα διαθέτει και μέσα επιτήρησης: δεκάδες περιπολικά αυτοκίνητα και σκάφη, αλλά και τέσσερα μικρά αεροσκάφη που περιπολούν σε όλη την ελληνική

θαλάσσια επικράτεια.<p>
 Πώς λειτουργεί, όμως, όλος αυτός ο μηχανισμός σε περίπτωση ρύπανσης; <p>
 Αμέσως, εξηγεί ο Α' υπαρχηγός Νίκος Οικονομάκης, κινητοποιούνται όλα τα μέσα επιτήρησης για συλλογή πληροφοριών και αξιολόγηση της κατάστασης. Στη συνέχεια

ανάλογα με τη σοβαρότητα του περιστατικού, ο τοπικός λιμενάρχης ενεργοποιεί το

Τοπικό Σχέδιο, ενώ αν η ρύπανση είναι σοβαρή επιστρατεύονται ιδιωτικά υλικά και μέσα. Αν η ρύπανση είναι ιδιαίτερα σοβαρή, ζητείται από τη ΔΠΘΠ η ενίσχυση

σε ανθρώπινο δυναμικό και εξοπλισμό, ενώ σε εξαιρετικά σοβαρά περιστατικά ζητείται βοήθεια από άλλες ευρωπαϊκές χώρες, μέσω του Περιφερειακού Κέντρου Καταπολέμησης Ρύπανσης της Μεσογείου Θαλάσσης -REMPEC. Οσον αφορά τις κυρώσεις

σε βάρος των πάσης φύσεως ρυπαντών, αυτές είναι αυστηρότατες και προβλέπονται από τη διεθνή αλλά και την εθνική νομοθεσία. Συγκεκριμένα οι υπαίτιοι θαλάσσιας ρύπανσης και των ακτών τιμωρούνται ποινικά και διοικητικά, ενώ οι Ελληνες ναυτικοί τιμωρούνται επιπρόσθετα και πειθαρχικά.<p>
 Για την οικονομική στήριξη των μέτρων πρόληψης και καταπολέμησης της ρύπανσης της θάλασσας και την εξεύρεση των αναγκαίων πόρων, το 1994 ιδρύθηκε το «Γαλάζιο Ταμείο», τα έσοδα του οποίου προέρχονται από τα προαναγραφέντα χρηματικά πρόστιμα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
