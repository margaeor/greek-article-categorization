<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 08/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>




Tου ΠANAΓIΩTH APΓYPΟY<p>
 Ψήφο εμπιστοσύνης στην Ολυμπιάδα του 2004 δίνει ο κ. Alain Sebah, διευθύνων σύμβουλος της McDonald's Hellas, αποκλειστικής χορηγού της Διεθνούς Ολυμπιακής 
Επιτροπής στους χώρους εστίασης, στις Ολυμπιάδες μέχρι και το 2004.<p>
 Σε συνέντευξή του στην «Ε» δηλώνει ότι πιστεύει στην ικανότητα των Ελλήνων να φέρουν σε πέρας ό,τι αναλαμβάνουν. <p>

– Θα ήθελα την άποψή σας για τη μέχρι τώρα πορεία της προετοιμασίας της διοργάνωσης των Ολυμπιακών Aγώνων από τη χώρα μας. Πιστεύετε ότι θα καταφέρουμε να ξεπεράσουμε τις διαφαίνομενες δυσκολίες; <p>
 « Δεν θα αναλαμβάναμε τη χορηγία των Aγώνων αν δεν πιστεύαμε στην επιτυχία τους. Γνωρίζοντας τους Ελληνες είμαι σίγουρος ότι θα πετύχουν. Πάντως σημείο-κλειδί για την επιτυχία των Aγώνων είναι να προστρέξετε στην εμπειρία των χωρών που διοργάνωσαν Aγώνες στο παρελθόν, όπως η Βαρκελώνη, το ίδιο εξάλλου κάνουμε και εμείς ως εταιρεία. Το γεγονός ότι οι Ολυμπιακοί Aγώνες επιστρέφουν στη γενέτειρα τους αποτελεί για την Ελλάδα τη μεγαλύτερη πρόκληση, 

πρόκληση ικανή να κινητοποιήσει το πάθος των Ελλήνων».<p>

– Ανακοινώσατε την ανανέωση της σύμβασης με τη Διεθνή Ολυμπιακή Επιτροπή ως προς το χορηγικό πρόγραμμα TΟP V που καλύπτει και τους Ολυμπιακούς Αγώνες Αθήνα 2004. Τι ακριβώς περιλαμβάνει το πρόγραμμα και ποιες είναι οι πρωτοβουλίες της McDonald's Hellas στο πλαίσιο αυτής της χορηγίας; <p>
 «Η McDonald's είναι μία από τις έντεκα κορυφαίες χορηγούς της ΔΟΕ. Σύμφωνα με το συμβόλαιο, έχουμε τα αποκλειστικά παγκόσμια δικαίωματα σε όλους τους χώρους 

εστίασης των Aγώνων. Στο Σίδνεϊ θα έχουμε εστιατόρια στο Ολυμπιακό Xωριό, στο χωριό των δημοσιογράφων, καθώς και όλες τις αθλητικές εγκαταστάσεις. Κάτι αντίστοιχο θα συμβεί και στην Ελλάδα. Επίσης η χορηγία μάς δίνει το δικαίωμα της χρησιμοποίησης του ολυμπιακού σήματος και της χορηγίας των ολυμπιακών ομάδων. <p>
 Οσον αφορά τις πρωτοβουλίες θα δοθούν χορηγίες κάλυψης σπουδών σε Ελληνες αθλητές που πιστεύουμε ότι μπορούν να διακριθούν στους Aγώνες του 2004. Επίσης, σε συνεργασία με τους φοιτητές της Aρχιτεκτονικής, θα μετατρέψουμε το εστιατόριο της Ομόνοιας σε θεματικό ολυμπιακό εστιατόριο, ενώ σε συνεργασία με 

την Εθνική Ολυμπιακή Επιτροπή, θα επιλεγούν δύο αγόρια και δύο κορίτσια 16-18 ετών, τα οποία αριστεύουν στο σχολείο και στις αθλητικές εκδηλώσεις και θα ενταχθούν στα 400 παιδιά από όλο τον κόσμο που θα σταλούν στην κατασκήνωση νέων στο Σίδνεϊ, για να παρακολουθήσουν τους Aγώνες. Ηδη 6 υπάλληλοι των εστιατορίων μας στην Ελλάδα έχουν επιλεγεί μέσα από διαγωνισμό και θα στελεχώσουν την αλυσίδα μας στο Σίδνεϊ».<p>
 – Yστερα από μία περίπου 8ετία στην Ελλάδα πώς θα περιγράφατε το προφίλ της McDonald's στη χώρα μας; <p>
 «Η McDonald's Hellas έχει δημιουργήσει 42 εστιατόρια, απασχολεί 1.500 υπαλλήλους και προγραμματίζει να λειτουργεί 100 εστιατόρια μέχρι το 2004».<p>
 – Ποια η άποψή σας για ένα θέμα που αποσχολεί όλο και περισσότερο τόσο τις επιχειρήσεις τροφίμων όσο και τους καταναλωτές, τα γενετικά τροποποιημένα προϊόντα; <p>
 « Βασική και ξεκάθαρη θέση της εταιρείας είναι ότι ζητούμε από τους προμηθευτές να μας διαβεβαιώσουν ότι τα προϊόντα τους δεν είναι γενετικά τροποποιημένα».<p>



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
