<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 08/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Των ΝΙΚΟΥ ΣΤΑΣΙΝΟΥ-ΣΟΦΙΑΣ ΝΕΤΑ<p>
 
<font size=4><b>Σ</b></font>την καθαίρεση των διοικήσεων δύο νοσοκομείων οδήγησε η αποκάλυψη σοβαρών σκανδάλων από τις υπηρεσίες ελέγχου του υπουργείου Υγείας. <p>
 Οπως ανακοίνωσε χθες ο υπουργός Υγείας Αλέκος Παπαδόπουλος, ο έλεγχος σε νοσοκομείο της Β. Ελλάδας αποκάλυψε ότι γινόταν παράνομη εισαγωγή ασθενών από την Αλβανία. Απ' ό,τι φαίνεται, σημαντικό ρόλο για τη μεταφορά και εισαγωγή των ασθενών από τη γείτονα χώρα έπαιζε μία Αλβανίδα, η οποία δούλευε στο νοσοκομείο τις ημέρες εφημερίας του, χωρίς βέβαια να ανήκει στο προσωπικό! Η Αλβανίδα είχε δηλώσει ότι ήταν γιατρός.<p>
 Αμέσως μετά την αποκάλυψη του σκανδάλου ξηλώθηκε το διοικητικό συμβούλιο και ο 

διοικητικός διευθυντής. Στο θέμα παρενέβη και η Δικαιοσύνη, η οποία εξετάζει την υπόθεση σε βάθος. <p>
 Με αφορμή αυτό το γεγονός ο κ. Παπαδόπουλος έκανε γνωστό ότι το υπουργείο θα προσπαθήσει να αντιμετωπίσει το πρόβλημα με τα πλαστά βιβλιάρια υγείας που κατέχουν Αλβανοί. <p>
 Στην καθαίρεση μιας ακόμη διοίκησης νοσοκομείου της Αθήνας προχώρησε το υπουργείο, καθώς διαπιστώθηκε ότι τα μέλη της δεν λάμβαναν υπόψη τους τις εγκυκλίους του υπουργείου Υγείας για διάφορα θέματα. <p>
 Ο υπουργός δεν αποκάλυψε ποια είναι αυτά τα δύο νοσοκομεία. Χθες το βράδυ, ακούστηκαν επίμονα τα ονόματα δύο νοσοκομείων, αλλά επειδή δεν επιβεβαιώνονταν 

από πουθενά η «Ε» δεν μπορεί να τα αναφέρει. Αλλωστε, όπως ανακοίνωσε ο κ. Παπαδόπουλος, στην παρούσα φάση συνεχίζεται η έρευνα και όταν γίνουν γνωστά όλα τα στοιχεία θα δοθούν, μαζί με τα ονόματα των νοσοκομείων, στη δημοσιότητα. <p>
 Εκείνο που έχει πάντως σημασία είναι ότι οι έλεγχοι από τους επιθεωρητές του υπουργείου συνεχίζονται σε όλους τους τομείς της Υγείας-Πρόνοιας και εξετάζεται όχι μόνο η λειτουργία των νοσοκομειακών μονάδων, αλλά και η συμπεριφορά του ανθρώπινου δυναμικού. Κάθε σοβαρή καταγγελία, είπε ο υπουργός, 

εξετάζεται αμέσως. <p>
 Στο πλαίσιο αυτών των ελέγχων, οι αρμόδιες υπηρεσίες έφτασαν και στις κεντρικές αποθήκες του υπουργείου στον Ταύρο.<p>
 Η κατάσταση που επικρατούσε εκεί ήταν απελπιστική, υπογράμμισε ο κ. Παπαδόπουλος. Μεταξύ των άλλων, βρέθηκαν μέσα στην αποθήκη και υλικά τα οποία έπρεπε να είχαν καταστραφεί εδώ και 40 χρόνια. Αμέσως απομακρύνθηκε από τη θέση του ο διευθυντής της αποθήκης, ενώ έχει ξεκινήσει Ενορκη Διοικητική Εξέταση. <p>
 Στόχος μας, συμπλήρωσε ο υπουργός, είναι να αρχίσουν αμέσως οι διαδικασίες, για να μπει επιτέλους μια τάξη στο χώρο της αποθήκης. <p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
