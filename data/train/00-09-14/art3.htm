<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 14 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Τ</b>έχνη εφήμερη και φευγαλέα, τέχνη της στιγμής αλλά και της ανάμνησης, ο χορός, μας προσφέρεται συνήθως χωρίς ν' αφήνει πίσω ίχνη του περάσματός του -πέραν βέβαια αυτών στην ψυχή μας... <p>
 Η Eλληνοϊταλίδα, ωστόσο, χορεύτρια και χορογράφος Αλεξάνδρα Μαϊολέτι, που πριν

από λίγα χρόνια κέρδισε το κοινό του Ηρωδείου με την ερμηνεία της ως Κλυταιμνήστρα στην «Ηλέκτρα» (σε μουσική Θεοδωράκη και σκηνοθεσία Κούνδουρου),

ένιωσε την ανάγκη ν' αφήσει πίσω της πιο απτά σημεία της χορευτικής ερμηνείας της. Ετσι, δημιούργησε τη «χρωμοκίνηση», την πειραματική δηλαδή χρήση της ζωγραφικής από τον ίδιο το χορευτή τη στιγμή του χορού του μπροστά στο κοινό... «Με τον ταυτόχρονο και αυτοσχεδιαστικό συνδυασμό των δύο τεχνών επιτυγχάνεται η "αποτυπώση" της χορογραφίας μου στο σκηνικό, που μ' αυτόν τον τρόπον μένει τρόπο τινά ζωντανή και μετά την παράσταση...», μας λέει.<p>
 <b>Το αποτέλεσμα; Aκρως εικαστικό.<p></b>
 Η γοητευτική καλλιτέχνιδα και καθηγήτρια χορού με θητεία και στα οπτικοακουστικά (καλλιτεχνική διευθύντρια σε ταινίες, ντοκιμαντέρ και διαφημιστικά) έχει ν' αναδείξει άλλη μια πρωτιά: είναι η πρώτη χορεύτρια διεθνώς που σε λίγες μέρες θα χορέψει, πάνω σε δική της χορογραφία εμπνευσμένη

από ελληνικά θέματα, σε τρεις ιστορικούς για τους Ιταλούς χώρους της αρχαίας Ρώμης: στο Palazzo Altemps του Εθνικού Ρωμαϊκού Μουσείου (κοντά στην πιάτσα Ναβόνα), όπου στις 17-18 Σεπτεμβρίου θα ερμηνεύσει τη «Γέννηση της Αφροδίτης»,

στο Circo di Massenzio (αρχαίο Ρωμαϊκό Στάδιο), στις 22 Σεπτεμβρίου θα χορέψει

τους «Αργοναύτες» της, ενώ στο Μνημείο της Cecilia Metella (το Μουσείο του Τάφου της Cecilia), στις 24 Σεπτεμβρίου θα παρουσιάσει τη δουλειά της «Ορφέας και Ευρυδίκη». <p>
 Η εμφάνισή της, στο πλαίσιο πολιτιστικών ανταλλαγών μεταξύ Ελλάδας και Ιταλίας, γίνεται έπειτα από πρόσκληση που της απηύθυνε το ιταλικό υπουργείο Πολιτισμού, η Ελληνική Κοινότητα Ρώμης και Λατίου, και το Italia Nostra (εθνικός φορέας για την προστασία της ιστορικής, καλλιτεχνικής και φυσικής κληρονομιάς), υπό την αιγίδα της ελληνικής πρεσβείας.<p>
 <b>Σε μουσική
 Eλλήνων<p></b>
 Στο πρόγραμμα, που μετά τη χορευτική παράσταση της Μαϊολέτι συνεχίζεται με ζωντανή μουσική από τους «Σολίστ της Ρώμης», συμμετέχει ακόμα ο Ντίνο Ρουτζέρο

 (απαγγελία στους «Αργοναύτες» και στο «Ορφέας και Ευρυδίκη»), ενώ ακούγεται, μεταξύ άλλων, μουσική των Eλλήνων συνθετών Ηλία Πιεράκου και Χάρη Βρόντου. Η «Γέννηση της Αφροδίτης», που είχε παρουσιαστεί και πέρυσι στη Ρώμη με μεγάλη επιτυχία, συνοδεύεται από ζωντανή μουσική των Μάσιμο και Γκαμπριέλε Κοέν (βιολί και σαξόφωνο) των «Σολίστ της Ρώμης». Ο Μάσιμο Κοέν εξάλλου είχε εμπνευστεί παλιότερα τη μουσική της «Αφροδίτης» από την ίδια τη χορεύτρια, η οποία αποφάσισε να την ερμηνεύσει στο πανέμορφο Palazzo Altemps. Χώρο όπου παλιότερα είχε εμφανιστεί ο Βιτόριο Γκάσμαν απαγγέλλοντας Γκέτε...<p>
 Η Μαϊολέτι, που επιμελήθηκε εξολοκλήρου το πρόγραμμα, επέλεξε τους «Αργοναύτες» για την εμφάνισή της στο Circo di Massenzio, καθώς οι εκεί εκδηλώσεις είναι αφιερωμένες στην επικοινωνία μεταξύ Δύσης και Ανατολής κατά την αρχαιότητα («Οι δρόμοι του νερού και της γης»), ενώ ο ίδιος ο τάφος της Cecilia Metella, όπου θα εμφανιστεί στη συνέχεια ήταν που την οδήγησε στην έμπνευση της συμβολικής χορογραφίας της «Ορφέας και Ευρυδίκη». «Ηθελα να παρουσιάσω κάτι που να σέβεται το χώρο. Το θέμα της ζωής και του θανάτου μ' απασχολούσε από μικρή...».<p>
 Η χρωμοκίνηση, η πρωτότυπη επινόηση της χορογράφου (που πρωτοεφάρμοσε πριν από

χρόνια στα «Ιχνη» της στο Μύλο Θεσσαλονίκης), βρίσκει ιδανική έκφραση στους «Αργοναύτες», όπου «κατά τη διάρκεια της ερμηνείας μου ως άντρα, θα προκύψει πάνω σε καραβόπανο μια τριήρης...». Στη «Γέννηση της Αφροδίτης» θα αυτοσχεδιάσει εικαστικά με μπογιά πάνω στον ουρανό και τη θάλασσα... «Φεύγοντας απ' τη σκηνή, τα "ίχνη" του χορού μένουν στην επιφάνεια των σκηνικών για να "ξαναδιαβαστούν" από το κοινό. Από παλιά σκεφτόμουν πως χάρη στο χρώμα η κίνηση μπορεί να αποκτήσει τη διάσταση της ανάγνωσης, επιτρέποντας

την παρακολούθηση του ίχνους της διαδοχής των κινήσεων μέσα στο χώρο και το χρόνο»...<p>
 <b>ΕΥΑΝΝΑ ΒΕΝΑΡΔΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
