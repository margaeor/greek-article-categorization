<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 14 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Του <b>ΓΙΩΡΓΟΥ ΚΑΡΟΥΖΑΚΗ<p>
 Τ</b>ο «Καταφύγιο» είναι η σπάνια ταινία του Κλάιβ Ρις που αποκαλύπτει ότι ο Πίτερ Σέλερς ήταν επίσης ένας μεγάλος δραματικός ηθοποιός. Η ταινία που δεν βρήκε ποτέ διανομή, πρωτοπροβλήθηκε στο Φεστιβάλ Bερολίνου το 1973, στο 6ο Διεθνές Φεστιβάλ Κινηματογράφου («Νύχτες Πρεμιέρας»).<p>
 Πρόκειται για ένα σκοτεινό πολεμικό δράμα του B  Παγκοσμίου Πολέμου, που διαδραματίζεται εξ ολοκλήρου σ' ένα καταφύγιο, στο οποίο βρίσκονται εγκλωβισμένοι επί τέσσερα χρόνια έξι αιχμάλωτοι πολέμου.<p>
 Η ταινία θεωρείται πλέον μια σπάνια κινηματογραφική στιγμή. Αξίζει να μάθει κανείς τις λεπτομέρειες από τον ίδιο τον Ριβς... <p>
 - Πόσο δύσκολο ήταν να γυρίσετε μια ταινία κλειστού χώρου; <p>
 «Θεώρησα συναρπαστικό το θέμα της. Μοιάζει με θεατρικό έργο. Παρακολουθούμε εφτά πρόσωπα, που βρίσκονται σε μια διαρκή ένταση να κινούνται μέσα σ' έναν πολύ περιορισμένο χώρο. Πολλοί με αποκαλούσαν τότε τρελό που δεν γύρισα την ταινία μέσα στο στούντιο και επέμενα να πάω σ' αυτό το νησί, που βρίσκεται μεταξύ Γαλλίας και Αγγλίας για τα γυρίσματα. Ηθελα να νιώσουν όλοι αυτήν την ιδιαίτερη αίσθηση του τόπου, την ένταση του αποκλεισμού, να γνωρίζουν οι ηθοποιοί ότι βρίσκονται στο μέρος που διαδραματίστηκε το αληθινό περιστατικό. Εκεί που πέθαναν οι αληθινοί ήρωες εκτός από δύο που επέζησαν, ζώντας τέσσερα χρόνια σε απόλυτο σκοτάδι. Ο ένας από αυτούς πέθανε δέκα λεπτά μετά τη διάσωσή

του και ο άλλος που είχε τυφλωθεί, τριάντα έξι ώρες μετά». <p>
 - Μοιραία υπάρχει και ένα είδος μαύρου χιούμορ στην ιστορία, αφού οι εγκλωβισμένοι έχουν άφθονες ποσότητες φαγητού, κρασιών και κεριών...<p>
 «Πιστεύω ότι ένα μεγάλο μέρος του φιλμ είναι αστείο. Αγαπώ ιδιαίτερα τη σκηνή που αποφασίζεται η διοργάνωση ενός πάρτι και ο ένας εγκλωβισμένος ρωτάει τον άλλον: "Θα είμαι προσκαλεσμένος; ". Ολη η σημασία του φιλμ συμπυκνώνεται στα πρόσωπα των ηρώων. Κάθε αλλαγή αποτυπώνεται στο βλέμμα τους. Αυτό για μένα είναι ένα είδος ποίησης. Κάποιοι βέβαια δεν κατάλαβαν την ταινία και τη θεώρησαν ακατανόητη και βαρετή». <p>
 - Τι δεν τους άρεσε; <p>
 «Οι διανομείς στην Αμερική και την Αγγλία περίμεναν να δουν μια πολεμική ταινία με τον Πίτερ Σέλερς, που θα τους χάριζε λεφτά. Οταν είδαν ότι το φιλμ δεν ήταν ό,τι περίμεναν, έχασαν κάθε εμπιστοσύνη σε μένα και στον παραγωγό μου. Μας αντιμετώπισαν ως ηλίθιους. Θέλησαν βέβαια να πετάξουν έξω βασικές σκηνές, να προσθέσουν ένα ευτυχισμένο τέλος. Οταν αρνήθηκα, εξοργίστηκαν». <p>
 - Πώς ήταν η συνεργασία σας με τον Πίτερ Σέλερς; <p>
 «Οχι ιδιαίτερα εύκολη. Ο Πίτερ Σέλερς ήθελε από την αρχή να κάνει το φιλμ, σε αντίθεση με τον ατζέντη του που του έλεγε διαρκώς να μην το κάνει επειδή τα χρήματα που επρόκειτο να πάρει ήταν ελάχιστα. Τότε ο Πίτερ ήταν ο σταρ των μεγάλων επιτυχιών. Αν τον πληρώναμε με όσα ζητούσε ο ατζέντης του, θα έπρεπε να πάρει ένα ποσό ίσο με τον προϋπολογισμό ολόκληρης της ταινίας! <p>
 Ηταν ένας ιδιοφυής και απίστευτα ταλαντούχος ηθοποιός. Τον εκτιμούσα απεριόριστα, αν και η συνεργασία μας δεν ήταν εύκολη. Δεν μπορούσε να δουλέψει

ομαδικά. Eίχε συνηθίσει να του συμπεριφέρονται σαν τον ηθοποιό που είναι πάντα

μπροστά απ'όλους τους άλλους. Θυμάμαι ότι αποφάσισε να φορέσει ένα πόντσο για να δείχνει κομψός στο ρόλο του, ενώ εγώ διαφωνούσα. Με αυτό το ρούχο φαινόταν το λιγότερο γελοίος. Συχνά, ενώ τον καλούσα στο σετ, δούλευα με τους άλλους ηθοποιούς χωρίς να τον κινηματογραφώ. Αυτός έπεφτε για ύπνο. Τον ξυπνούσα και του έλεγα: "Δεν αισθάνομαι έτοιμος σήμερα. Θα δουλέψουμε μαζί αύριο". Με κοιτούσε κι έλεγε "εντάξει". Στις 3 το πρωί με έπαιρνε στο τηλέφωνο για να μου

πει: "Δεν σου αρέσει ο τρόπος που συνεργαζόμαστε; ". Τον καθησύχαζα λέγοντας του ότι δεν υπάρχει κανένα πρόβλημα και συνεχίζαμε. Μεγάλος σταρ ήταν κι ο Αζναβούρ. Συμπεριφερόταν όμως εντελώς διαφορετικά, σαν Ευρωπαίος.<p>
 Δεν νοιαζόταν για την εικόνα του αλλά για το ρόλο του και το φιλμ. Ο Πίτερ Σελερς παρατηρώντας τη συμπεριφορά του επηρεάστηκε. Νομίζω ότι ο Αζναβούρ βοήθησε με τον τρόπο του τον Σέλερς να είναι πιο ανθρώπινος, να συμφιλιωθεί με

την ιδέα του ηθοποιού, που είναι μέρος μιας ομάδας, και όχι ο σταρ».<p>
 - Πιστεύετε ότι δυσκολεύτηκε να παίξει το ρόλο; <p>
 «Ναι, πάρα πολύ. Γιατί έπρεπε να ξεφορτωθεί τις μανιέρες του. Π.χ.είχε μια απίστευτη ικανότητα να μιμείται διάφορες φωνές. Εμεινα όμως απόλυτα ικανοποιημένος από την ερμηνεία του. Ηταν απολαυστικός. Τη στιγμή που χορεύει στο πάρτι έκλαψε πραγματικά. Εκ των υστέρων σκέφτομαι ότι αν μια ταινία δεν είναι καλή την ευθύνη την έχει εξ ολοκλήρου ο σκηνοθέτης».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
