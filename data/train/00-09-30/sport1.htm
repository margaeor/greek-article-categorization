<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 30 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΔΗΜ. ΚΩΝΣΤΑΝΤΙΝΙΔΗ<p></b>
 Μπορεί από προχθές το βράδυ ένα μεγάλο ερώτημα να πλανιέται εδώ στο Σίδνεϊ, κυρίως ανάμεσα στους δημοσιογράφους, αλλά ο Κώστας Κεντέρης τον οποίο αφορούσε η όλη υπόθεση συνέχιζε κανονικά τη... δουλειά του, ήρεμος και χαμογελαστός με το μυαλό στην επόμενη αγωνιστική του υποχρέωση! <p>
 «Ποιος, στο διάβολο είναι αυτός ο Κεντέρης; ...» αναρωτιέται η «Σίντνεϊ Μόρνιγκ Χέραλντ» στον τίτλο ενός άρθρου της και εκφράζει έτσι την κοινή απορία όλων όσοι βρέθηκαν προχθές στο Ολυμπιακό Στάδιο.<p>
 Η δική μας η απορία βέβαια μπορεί να διατυπωθεί λίγο διαφορετικά: «Μα πού...στο διάβολο, ήταν τόσα χρόνια κρυμμένος αυτός ο Κεντέρης; »! <p>
 Ο Κώστας, όταν έκανε στις αρχές της δεκαετίας την εμφάνισή του στα 200 και 400 μ. σαν 17χρονος ήταν μια από τις μεγάλες ελπίδες του ελληνικού στίβου για κάτι καλό εκτός συνόρων. Οταν το 1992 μπήκε στον τελικό του παγκοσμίου εφηβικού πρωταθλήματος στα 200 μ. στη Σεούλ και πήρε την έκτη θέση με 21.09, κάνοντας όμως στα προημιτελικά νέο πανελλήνιο ρεκόρ εφήβων με 21.05, οι προσδοκίες φάνηκαν να δικαιώνονται. Το 1993 τελειώνοντας το σχολείο αποφασίζει να πάει στη Θεσσαλονίκη και να προπονηθεί με τον Πλούταρχο Σαρασλανίδη. Από εκεί και πέρα ήταν που άρχισαν να πηγαίνουν όλα στραβά...<p>
 <b>ATYXIEΣ<p></b>
 Συνεχείς τραυματισμοί πάνω που έδειχνε ότι μπορεί να βγει στον «αφρό» δημιουργούσαν πολλά ερωτηματικά και για τις συνθήκες προετοιμασίας του, αλλά και για τον τρόπο προπόνησης. Είναι αλήθεια ότι ποτέ ο Κώστας δεν γνώρισε ιδανικές συνθήκες προπόνησης και αυτό είναι ένα παράπονο που εκφράζει μέχρι σήμερα. Τα πρώτα του χρόνια στη Μυτιλήνη, ήταν αναγκασμένος να προπονείται στο χώμα και αυτό ίσως έπαιξε ρόλο στα προβλήματα που είχε μετά. Αλλά όταν ακόμα και σήμερα στη Θεσσαλονίκη δεν μπορεί κάποιος να προπονηθεί σωστά, μπορείτε να φανταστείτε τι γινόταν πριν από κάποια χρόνια.<p>
 Πρώτα οι κοιλιακοί, μετά οι προσαγωγοί, η μέση, όλο και κάτι...χαλούσε μέσα σε αυτά τα χρόνια. Μόλις πριν από τρία χρόνια αποκαλύφθηκε πως το ένα του πόδι είναι ελαφρά πιο μακρύ από το άλλο με αποτέλεσμα να υπάρχει επιβάρυνση στο ισχύο που δημιουργούσε προβλήματα, κατ' αρχήν στους προσαγωγούς. Το πρόβλημα αυτό λύθηκε με ένα «πατάκι» στο παπούτσι του, αλλά πιο μπροστά- η πιο λογική εξέλιξη θα ήταν ο Κεντέρης να μην είναι πια αθλητής. Αν υπήρχε κάτι που τον κράτησε μέσα στο στίβο, είναι αυτή η απίστευτη πίστη στον εαυτό του. Ετσι αποφάσισε φέτος να δοκιμάσει πάλι στα 200 μ. και από το Φεβρουάριο συνεργάζεται με τον Χρήστο Τζέκο, κερδίζοντας μέσα σε επτά μήνες και 20.09 δευτερόλεπτα όσα είχε χάσει σε επτά χρόνια! <p>
 Προχθές το βράδυ, όταν τα φώτα στο στάδιο είχαν χαμηλώσει και ο ίδιος ήταν απόλυτα ήρεμος, έχοντας συνειδητοποιήσει ακριβώς τι έχει κάνει έλεγε: «Ο Θεός μού χάρισε κάτι που πιστεύω ότι το άξιζα για όλα αυτά τα χαμένα χρόνια. Ηταν πολλές οι δύσκολες στιγμές, που δεν είχα συμπαράσταση από αυτούς που υποτίθεται ότι πρέπει να προσέχουν τους αθλητές και στις άσχημες στιγμές τους. Αν δεν υπήρχαν δίπλα μου, κάποιοι συγκεκριμένοι άνθρωποι και κυρίως η οικογένειά μου δεν θα τις είχα ξεπεράσει...».<p>
 Ο Κώστας δεν ήθελε να πει περισσότερα πράγματα. Αλλωστε σε εκείνες τις πρώτες στιγμές μετά τη νίκη του, στη μικτή ζώνη, κατέθεσε την ψυχή του και έκανε σαφές σε όλους πως είναι γεννημένος νικητής. Και βέβαια πως την καθοριστική μάχη την κέρδισε πριν έρθει εδώ. Πάντα ψύχραιμος και σοβαρός μίλησε με τους δικούς του μετά τον αγώνα και αν τους συνέστησε κάτι, ήταν σοβαρότητα και...υπομονή στις τηλεοπτικές «επιθέσεις» που θα δεχθούν. Το μόνο που δεν θέλει είναι ο ίδιος και οι δικοί του άνθρωποι να γίνουν «καραγκιόζηδες»! <p>
 Στο μυαλό τους ήταν ήδη η προσπάθεια με τη σκυτάλη για την οποία έλεγε: «Ο ελληνικός αθλητισμός έχει ανεβεί ψηλά. Ειδικά στα σπριντ κάναμε μεγάλες εμφανίσεις εδώ. Μακάρι να καταφέρουμε με τη σκυτάλη να φθάσουμε μέχρι τον τελικό. Νομίζω πως το αξίζουν όλα τα παιδιά να ζήσουν μια μεγάλη χαρά και θα παλέψουμε γι' αυτό». Οσο για την κούραση, ποιος την υπολόγιζε ύστερα από αυτό που έγινε προχθές το βράδυ. <p>
 <b>AΫΠNΟΣ<p></b>
 Bέβαια ο ίδιος με το ζόρι κατάφερε να κοιμηθεί και μόνο επειδή είχε την προσπάθεια με τη σκυτάλη την επόμενη μέρα. Οπως είπε, καθόταν για ώρα στο κρεβάτι του κοιτώντας τη μια το χρυσό μετάλλιο και την άλλη το χαρτί με το αποτέλεσμα του τελικού και απολάμβανε τη μαγεία της στιγμής, ξαναζώντας δευτερόλεπτο προς δευτερόλεπτο τη μεγάλη κούρσα.<p>
 Λίγο πριν αλλά και την επόμενη μέρα μέσα στο χωριό των αθλητών ήταν το πρόσωπο της ημέρας. Ολοι ήθελαν να δώσουν συγχαρητήρια στον άνθρωπο που έριξε από το βάθρο την αυτοκρατορία των Αμερικάνων! Δεν ήταν και μικρό το κατόρθωμα άλλωστε. Σημειώστε...<p>
 Στην ιστορία των Ολυμπιακών Αγώνων, οι ΗΠΑ δεν είχαν αθλητή στο βάθρο μόνο το 1928 στο Αμστερνταμ και βέβαια το 1980 στη Μόσχα που δεν είχαν πάει. Σε όλες τις άλλες διοργανώσεις έχασαν το χρυσό, το 1908 στο Λονδίνο όταν κέρδισε ο Καναδός Ρόμπερτ Κερ, το 1960 στη Ρώμη που ήταν νικητής ο Λίβιο Μπερούτι, το 1972 στο Μόναχο όταν νίκησε ο μεγάλος Βαλερί Μπορζόφ και το 1976 στο Μόντρεαλ που πήρε το χρυσό ο Τζαμαϊκανός Νταν Κουόρι! Στις υπόλοιπες 16 διοργανώσεις (και στις τέσσερις τελευταίες σερί) οι ΗΠΑ έπαιρναν το χρυσό και συνήθως ανέβαζαν πάνω από έναν αθλητή στο βάθρο.<p>
 Η ουσία είναι πως με αυτό που συνέβη προχθές ακόμα και οι υπερεθνικιστές Αυστραλοί που γεμίζουν τις σελίδες τους μόνο με θέματα που αφορούν τους δικούς τους αθλητές και τα μεγάλα στέρια των Αγώνων, αυτή τη φορά υποκλίθηκαν σε έναν Ελληνα αθλητή! <p>
 <b>«THN EΠAΘAN»<p></b>
 «Οι κορυφαίοι σπρίντερ την έπαθαν από τον Κωνσταντίνο τον Ελληνα» είναι ο τίτλος της «Μόρνινγκ Χέραλντ» στο κομμάτι που αφορά την περιγραφή της κούρσας και στον οποίο σκιαγραφείται η μέχρι τώρα πορεία του Κεντέρη, με έμφαση στα πολλά προβλήματα που είχε τόσα χρόνια <p>
 «Ολοι ήξεραν ότι από αυτήν την κούρσα κάτι έλειπε, από τότε που ο Μάικλ Τζόνσον και ο Μόρις Γκριν τραυματίστηκαν στα τράιαλς των ΗΠΑ. Προέκυψαν άλλα φαβορί, ο Ατο Μπόλντον, ο Τζον Κάπελ Τζούνιορ, ο Μπαντέλε Τόμπσον. Οποιοσδήποτε εκτός από τον Κεντέρη» τονίζεται το σχετικό άρθρο, όπου φιλοξενούνται και δηλώσεις του Μπόλντον, ο οποίος είπε: «Ο Κεντέρης δεν έτρεξε κατοστάρια, ενώ εγώ κι ο Ομπαντέλε τρέξαμε από οκτώ αγώνες. Από εκεί και πέρα, παρέμενε ερωτηματικό το αν θα αντέχαμε. Τελικά και οι δύο μείναμε από βενζίνη. Ο Κωνσταντίνος έτρεξε ακριβώς όσο χρειαζόταν και κέρδισε δίκαια» και στο φινάλε η «Μόρνιγνκ Χέραλντ» σημειώνει: «Πριν από λίγο καιρό, Μάικλ Τζόνσον και Μόρις Γκριν υποστήριζαν ότι ο καλύτερος δρομέας του κόσμου θα αναδειχθεί από τη μεταξύ τους αναμέτρηση, στα 200 μέτρα, στο Σίδνεϊ. Τώρα, δεν μπορούν να αποδείξουν τίποτα, παρά μόνο να προσκαλέσουν και τον Κώστα στην κόντρα τους»! <p>
 Ο τίτλος της «Australian» ήταν: «Ο χρυσός Ελληνας έσβησε τα αστέρια» εδώ στο σχετικό άρθρο η νίκη του Κεντέρη χαρακτηρίζεται ως «σοκ» και μια από τις μεγαλύτερες εκπλήξεις των Αγώνων. <p>
 Η «Ντέιλι Τέλεγκραφ» δημοσιεύει μια τεράστια φωτογραφία του Κεντέρη τη στιγμή του τερματισμού και έχει τίτλο «Ελληνική αστραπή», ενώ γράφει για τον Κεντέρη: «Ο 27χρονος Ελληνας με δύο εθνικά ρεκόρ στους προκριματικούς και τον τελικό, μετέτρεψε το προφίλ του και από ένας ταπεινός αθλητής έγινε σούπερσταρ. Είναι μόλις ο τέταρτος αθλητής της χώρας του που καταφέρνει να κερδίσει χρυσό μετάλλιο στο στίβο, ενώ ο πρώτος ήταν ο Σπύρος Λούης».<p>
 Οι Αμερικανοί δημοσιογράφοι αναζητούσαν χθες όλη μέρα από τους Ελληνες συναδέλφους τους, πληροφορίες και στοιχεία για το χρυσό Ολυμπιονίκη. Παντού πλανιόταν η ερώτηση για το ποιος είναι αυτός ο... Konstantinos. Ενώ οι Ευρωπαίοι συνάδελφοι που λίγο πολύ γνώριζαν τον Ελληνα αθλητή έλεγαν ότι «αποτελεί την πιο μεγάλη έκπληξη που έγινε στο στίβο στην Ολυμπιάδα του Σίδνεϊ και μια από τις μεγαλύτερες που έγιναν σε Ολυμπιακούς Αγώνες».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
