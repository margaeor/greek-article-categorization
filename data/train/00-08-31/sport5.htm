<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 31 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου<b> ΑΛ. ΣΠΥΡΟΠΟΥΛΟΥ<p></b>
 Ο Αγγελος Μπασινάς, με ενοχλήσεις στον έσω πλάγιο σύνδεσμο του αριστερού ποδιού, είναι το νέο πρόβλημα του Βασίλη Δανιήλ. Προέκυψε πάνω που ο ομοσπονδιακός τεχνικός ευχόταν να μην έχει η Εθνική άλλες απώλειες (Νταμπίζας, Μαχλάς, Κωνσταντινίδης), μόλις ένα εικοσιτετράωρο πριν από την προγραμματισμένη για σήμερα το πρωί αναχώρηση, με πτήση τσάρτερ, της αποστολής προς Αμβούργο. <p>
 Ο ποδοσφαιριστής του Παναθηναϊκού δεν επρόκειτο, ούτως ή άλλως, να ξεκινήσει στην ενδεκάδα, όμως ο προπονητής τον είχε πρώτη εναλλακτική επιλογή (στο ενδεχόμενο εντεινόμενης, μεθαύριο βράδυ, στη διάρκεια του ματς, πίεσης από τους Γερμανούς) για οποιονδήποτε αμυντικό ρόλο. Τώρα, αυτή η επιλογή είναι εντελώς αμφίβολο αν μπορεί να χρησιμοποιηθεί. Πιο πιθανό τούτη τη στιγμή φαίνεται ο Μπασινάς ν' αποκλειστεί (μαζί με τον Κατεργιαννάκη και τον Κυπαρίσση) από τη δεκαοχτάδα.<p>
 <b>ΟI ΛEΠTΟMEPEIEΣ<p></b>
 Ο εκλέκτορας επέμεινε και χθες, πρωί - απόγευμα στην Καλλιθέα, να δουλεύει επίμονα με τους διεθνείς στις λεπτομέρειες που εκτιμά ως κρίσιμες. Αφιέρωσε πολύ χρόνο σε εξάσκηση (επίθεσης και άμυνας) στις στατικές φάσεις, ενημέρωσε τους παίκτες πώς λειτουργούν οι Γερμανοί σ' αυτές, συμφώνησε μαζί τους ότι τα κόρνερ δεν θα εκτελούνται απευθείας («γιατί βγαίνει γρήγορα στο πρώτο δοκάρι ο Ράμελοβ και τα καθαρίζει όλα εύκολα»), αλλά με κοντινή πάσα («ώστε, με την κίνηση που θα δημιουργηθεί μες στην περιοχή, να βρίσκουμε κενά»). <p>
 Ο κόουτς επέμεινε, επίσης, στο να φεύγουν οι πάσες και οι σέντρες όχι στο βρόντο, μα με το μάξιμουμ της ακρίβειας («στο περίπου και στα τυφλά δίνουν την μπάλα οι ερασιτέχνες, οι επαγγελματίες τη δίνουν τη σωστή στιγμή στο σωστό σημείο»). Επέστησε, ακόμη, την προσοχή στο πώς κινούνται οι αντίπαλοι δίχως την μπάλα, πώς οι στόπερ εξελίσσονται σε μεσοαμυντικούς, ποιοι μένουν πίσω για κάλυψη όταν αυτοί ανεβαίνουν ψηλά, πώς οι τρεις αμυντικοί γίνονται (μες στη ροή του παιχνιδιού) τέσσερις ή οι δύο κυνηγοί τρεις.<p>
 Ενδεικτικό της σημασίας που ο Δανιήλ αποδίδει στη λεπτομέρεια είναι, πέρα από την κατασκοπευτική αποστολή του συνεργάτη του Θωμά Κουρκούνα το Σάββατο στο Ελσίνκι (Φινλανδία-Αλβανία), και το γεγονός ότι έχει ήδη στείλει στο Αμβούργο τον γυμναστή Σάκη Δόκα. Να παρακολουθήσει προπονήσεις της Νατσιοναλμάνσαφτ (μόνο τη χθεσινή την είδαν περίπου 1.000 θεατές!) και να συλλέξει πληροφορίες και υλικό. Μπάινλιχ και Ρέμερ, οι δύο της Χέρτα Βερολίνου, είναι τραυματίες, δεν γυμνάστηκαν χθες, και ο γιατρός της Γερμανίας Γιόζεφ Σμιτ είπε ότι «πρέπει να περιμένουμε τις αμέσως επόμενες ημέρες». <p>
 <b>TA EIΣITHPIA<p></b>
 Στο Αμβούργο -προπομποί της ελληνικής αποστολής, από προχθές- εγκαταστάθηκαν και στελέχη της ΕΠΟ, υπεύθυνοι της λειτουργίας του γραφείου (σε κεντρικό ξενοδοχείο της πόλης) για τη διευκόλυνση των μεταναστών με τα εισιτήρια. «Ελληνες τρίτης και τέταρτης γενιάς, όχι απαραιτήτως ποδοσφαιρόφιλοι, μαθαίνουν πως θα γίνει ποδοσφαιρικός αγώνας Γερμανίας-Ελλάδας κι εκδηλώνουν ενδιαφέρον να έρθουν. Εχουμε και αρκετές περιπτώσεις ζευγαριών που η σύζυγος είναι Γερμανίδα και ο σύζυγος Ελληνας, ή το αντίστροφο, και θέλουν κι αυτοί εισιτήρια. Ολη μέρα υπάρχει κίνηση», μας έλεγε χθες το μεσημέρι ο, άλλοτε συνάδελφος εδώ στο αθλητικό της «Ε» και νυν μέλος του γραφείου Τύπου της ομοσπονδίας, Αλέξης Δέδες.<p>
 Στην Αθήνα εξάλλου χθες, πριν από το ταξίδι της ομάδας, ΕΠΟ και διεθνείς μπήκαν σε διαδικασία συζητήσεων για τα πριμ. Οι παίκτες προτείνουν (να έχει έκαστος λαμβάνειν) 3.500.000 δραχμές για νίκη και 2.000.000 για ισοπαλία με Γερμανία και Αγγλία εκτός έδρας, 2.000.000 για νίκη με Γερμανία και Αγγλία εντός έδρας, 2.000.000 για νίκη και 1.000.000 για ισοπαλία με Φινλανδία και Αλβανία εκτός έδρας, 1.000.000 για νίκη με Φινλανδία και Αλβανία εντός έδρας. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
