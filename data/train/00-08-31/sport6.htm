<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 31 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΜΑΝ. ΔΡΑΚΟΥ<p></b>
 Αν κρίνει κανείς από το θριαμβευτικό ύφος της χθεσινής γραπτής ενημέρωσης του «Αθήνα 2004», ο Χουάν Αντόνιο Σάμαρανκ θα πρέπει να ξεχείλιζε από χαρά στη συνάντησή του με μέλη της Οργανωτικής Επιτροπής, στην EXPΟ 2000 στο Ανόβερο, κατά την επίσκεψή του στο περίπτερο της ελληνικής αποστολής: «Διαβάσαμε με μεγάλη ικανοποίηση, την έκθεση του προέδρου της Συντονιστικής Επιτροπής Ζακ Ρογκ, μετά από την έλευσή του στην Αθήνα. Είμαστε ικανοποιημένοι. Μέχρι πριν από λίγους μήνες, η Αθήνα βρισκόταν στο κίτρινο με κατεύθυνση προς το κόκκινο. Τώρα, οριστικά εγκατέλειψε το κίτρινο και βρίσκεται πολύ κοντά στο πράσινο! » ανέφερε κατά λέξη το δελτίο Τύπου.<p>
 Στην ουσία, ο Σάμαρανκ φέρεται να επιβεβαιώνει, ότι η περιβόητη «κίτρινη κάρτα» και το καθεστώς επιτήρησης, της ΔΟΕ στην ελληνική πλευρά, ανήκουν στο παρελθόν. Η κίνηση του Ισπανού διπλωμάτη ήταν επιβεβλημένη καθώς μετά τη λήξη των Ολυμπιακών Αγώνων του Σίδνεϊ η Αθήνα θα παραλάβει τη σημαία, θα βρίσκεται στο επίκεντρο του ενδιαφέροντος για την επόμενη τετραετία και το γενικότερο περιβάλλον θα πρέπει να οχυρωθεί από την εμπιστοσύνη της ΔΟΕ.<p>
 Το πανηγυρικό ύφος του γραφείου Τύπου της εταιρείας διαδέχονται οι υπαινιγμοί, για την έγκαιρη παράδοση των έργων της αρμοδιότητας του Κώστα Λαλιώτη, για τα οποία έγινε μεγάλη κουβέντα στην επίσκεψη του κλιμακίου της ΔΟΕ, στην Αθήνα: «Ο πρόεδρος της ΔΟΕ πάντως, ανέφερε -τονίζεται στο ίδιο δελτίο- πως πρέπει να συνεχιστούν με γρήγορο ρυθμό οι διαδικασίες για τα έργα και επισήμανε, ότι πρέπει να έχουν ολοκληρωθεί εγκαίρως, για να διαπιστωθεί η λειτουργικότητά τους από τις Διεθνείς Ομοσπονδίες και την Οργανωτική Επιτροπή».<p>
 Η τοποθέτηση του Σάμαρανκ και η αναπαραγωγή της, από το γραφείο Τύπου της Οργανωτικής, σημαίνει ότι όχι μόνο στους κόλπους της ΔΟΕ, αλλά και στο «Αθήνα 2004», πιέζουν και υποδεικνύουν στον υπουργό ΠΕΧΩΔΕ την επίσπευση της διαδικασίας κατασκευής των «ορφανών έργων», ώστε να παραδοθούν προς χρήση για τα test events, δηλαδή πολύ πριν από τον Απρίλιο του 2004, όπως έχει προγραμματιστεί και ανακοινωθεί.<p>
 Κι επειδή οι αλλεπάλληλες συστάσεις προς τον Κώστα Λαλιώτη είναι ώς ένα μεγάλο βαθμό παρεξηγήσιμες, το γραφείο Τύπου του «Αθήνα 2004» φρόντισε να προβάλει την ικανοποίηση του Χουάν Αντόνιο Σάμαρανκ για την προσωπική εμπλοκή του Κώστα Σημίτη στο εγχείρημα: «Είναι -φέρεται να δήλωσε ο Ισπανός πρόεδρος- εξαιρετικά σημαντικό το γεγονός ότι στη διαδικασία μετέχουν πλέον ενεργά ο πρωθυπουργός και η κυβέρνηση της Ελλάδας», ενώ πρόσθεσε παράλληλα ότι «η ΔΟΕ στηρίζει κι εμπιστεύεται απόλυτα την ομάδα που διευθύνει την Οργανωτική Επιτροπή των Ολυμπιακών Αγώνων του 2004».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
