Στα χέρια τους αποφάσισαν να σηκώσουν τα βάρη... που προέκυψαν στην πατρίδα τους από τις καταστροφικές φωτιές, οι Αρκάδες ολυμπιονίκες. 
 Οι πρόσφατες πυρκαγιές, που κατέκαψαν το Μαίναλο και τα ορεινά χωριά του νομού, τους οδήγησαν στην απόφαση να πάρουν την κατάσταση στα χέρια τους και να δημιουργήσουν μια κίνηση για την ενημέρωση των πολιτών και την αποκατάσταση, στο βαθμό που είναι εφικτή, των καταστροφών.
 Για το λόγο αυτό ζητούν τη διατήρηση του δασικού χαρακτήρα του Μαινάλου και την απαγόρευση κάθε ανθρώπινης επέμβασης σε αυτό, την κήρυξή του σε εθνικό δρυμό, την αναδάσωση των τμημάτων που επλήγησαν από την πύρινη λαίλαπα, τη λήψη μέτρων που θα εμποδίσουν μια παρόμοια καταστροφή στο μέλλον. 
 Πρώτο βήμα τους, η συλλογή υπογραφών, με τις οποίες ζητούν να διασφαλιστεί η προστασία του Μαινάλου. Επικεφαλής αυτής της κίνησης, οι ολυμπιονίκες Δημήτρης
Θανόπουλος, Γιώργος Ρουμπάνης, Γιώργος Ζαΐμης, Γιάννης Τσιντσάρης, Νίκος Ηλιάδης, ο βαλκανιονίκης Σταύρος Τσίτουρας, που ήδη υπέγραψαν, ενώ αναμένεται εκτος των άλλων να συστρατευθούν και η Νίκη Μπακογιάννη, ο Στέλιος Μηγιάκης, ο
 «Σταθήκαμε μάρτυρες μιας τραγικής καταστροφής που συντελέστηκε στην καρδιά της
Πελοποννήσου», τονίζει ο Δημήτρης Θανόπουλος, δεύτερος ολυμπιονίκης της ελληνορωμαϊκής πάλης στους Ολυμπιακούς του 1984 στο Λος Αντζελες.
 «Ο Πουσέν έγραφε στην επιτύμβια στήλη του βοσκού, "Εζησα και εγώ στην Αρκαδία,
όμως τα παιδιά μου δεν θα επιστρέψουν εδώ. Ο, τι έζησε αιώνια, χάθηκε μέσα σε λίγες ώρες. Είναι καιρός να πάρουμε την ευθύνη στα χέρια μας. Να θυμηθούμε ότι
με τη δύναμη του πολίτη, καθενός από εμάς και όλων μαζί, μπορούμε να διεκδικήσουμε αυτό που μας ανήκει"».
