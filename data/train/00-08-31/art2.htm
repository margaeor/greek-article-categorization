<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 31 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ο</b>ι συνεντεύξεις όσο δύσκολο είναι να τις πάρεις -και να είναι, βέβαια, καλές- τόσο εύκολο και ευχάριστο είναι να τις διαβάζεις. Τις ξένες, εννοείται. Αυτές που κάποιος άλλος έχει πάρει, που ξέρει καλά τη δουλειά του και έχει πετύχει τον συνομιλητή του σε καλή στιγμή -έχει, δηλαδή, κέφι να ανοίξει την καρδιά του και να επικοινωνήσει.<p>
 Ο Κωνσταντίνος Θέμελης, ηθοποιός και δημοσιογράφος, είναι από εκείνους που στο

άθλημα των συνεντεύξεων έχουν πολύ καλές επιδόσεις. Τα δυο βιβλία που έχει εκδώσει (Υψιλον/βιβλία) βασίζονται σε συνεντεύξεις του με δυο σπουδαίους δημιουργούς, τον ποιητή Νίκο Καρούζο και τον σκηνοθέτη Θόδωρο Αγγελόπουλο. <p>
 Τις τελευταίες μέρες κυκλοφόρησαν δυο ακόμη βιβλιαράκια με συνεντεύξεις του από τις εκδόσεις «Ινδικτος»: «Ο Λόγος του Αρχιμάστορα», μια συνομιλία του με τον Αρη Κωνσταντινίδη και «Πορτρέτο ενός πρίγκιπα», δυο συνομιλίες του με τον Γιώργο Χειμωνά. <p>
 Η συνέντευξη του Αρη Κωνσταντινίδη, ανέκδοτη ώς σήμερα, πάρθηκε στις 12 Απριλίου 1991, δυο χρόνια πριν από τον τραγικό θάνατο του μεγάλου αρχιτέκτονα και διανοητή. Διαβάζοντάς τη σήμερα, με εννιά χρόνια καθυστέρηση, μόνο να νοσταλγήσουμε αφόρητα τον Αρη Κωνσταντινίδη μπορούμε, μόνο να νιώσουμε πόσο σημαντικός υπήρξε κι ας είναι το έργο του γύρω μας αφημένο στην τύχη του.<p>
 «Ο, τι έχω κτίσει στη ζωή μου, σήμερα δεν το αναγνωρίζω, το 'χουν αλλάξει», λέει και ο ίδιος οργισμένος. «Είμαι 78 χρονών, το μυαλό μου δουλεύει ακόμη, θα

μπορούσα να χτίζω. Εδώ και δέκα χρόνια δεν έχω τίποτα. Ξαφνικά, παπ! κόπηκαν όλα με το μαχαίρι. Βέβαια, είχα αρχίσει να γίνομαι κι εγώ λιγάκι δύστροπος. Μόλις τελείωνα κάθε τι που έχτιζα και έφευγα, το αλλάζανε. Μ' αφήναν να το κάνω, διότι είχα και τον τρόπο να επιμένω, αλλά μετά το αλλάζανε. Τα "Ξενία" που έχω χτίσει, αγνώριστα. Τα 'χουν αλλάξει. Στα χρώματα, στα έπιπλα, σε όλα.

Ή τα σπίτια. Αγνώριστα. Κι αρχίζω κι εγώ να λέω τότε "προς τι: "...».<p>
 Διηγείται μια ιστορία για το «μικρό σπιτάκι στην Ανάβυσσο», που «έχει στην καρδιά του», αφού για χάρη του υπέστη μια περιπέτεια. Το έχτισε για τον Τάκη Παπαπαναγιώτου. Οταν τελείωσε το χτίσιμο, ο ιδιοκτήτης έκανε ένα γλέντι να το δείξει στους φίλους του. <p>
 «Κυριακή απόγευμα, καλοκαίρι, χαρά Θεού», θυμάται ο Αρης Κωνσταντινίδης. Οι φίλοι έγιναν έξαλλοι, όλοι. «Ρε Τάκη, εσύ μας έλεγες ότι χτίζεις μια βίλα στη θάλασσα. Ποια βίλα; Αυτό είναι ερείπιο. Γίνεται ένα με το τοπίο» (γελάει). Μεγαλύτερος έπαινος δεν θα μπορούσε να υπάρξει για μενα. Εκείνος συγκλονίστηκε

όμως. Κι όταν φύγανε οι φίλοι του, μου είπε: «Βρε Αρη, δεν το βάφουμε άσπρο να

φαίνεται σαν βίλα; ». Του 'πα: «Αστα αυτά, Τάκη. Δεν θα το βάψουμε άσπρο». Μετά

δυο χρόνια το πουλάει...<p>
 Και σε κάποιο άλλο σημείο της συνέντευξης ο Αρης Κωνσταντινίδης ομολογεί ότι κάποτε, μετά από αλλεπάλληλες ανάλογες άσχημες εμπειρίες, άρχισε να σκέφτεται:

«Αξίζει να σκοτώνεσαι για κάτι που μόλις σηκωθείς και φύγεις οι άλλοι θα σου το αλλάξουν με το πρόσχημα "δικό μου είναι, το κάνω ό,τι θέλω". Βέβαια είναι δικό σου, δε λέω, αλλά δεν μπορείς να το κάνεις ό,τι θέλεις».<p>
 Δεν διηγείται μόνο ιστορίες ο Αρης Κωνσταντινίδης στον Κωνσταντίνο Θέμελη. Εξηγεί απλά και με σαφήνεια τα πιστεύω του. Λίγες φράσεις του μόνο ακόμη αναδημοσιεύουμε γιατί τα λένε όλα και είναι μαγικές: <p>
 «Εγώ νομίζω ότι τα καλά πράγματα, τα όμορφα πράγματα βγαίνουν πάντα μέσα από μια ανάγκη. Η αισθητική για μένα δεν υπάρχει. Μάλιστα, αν θέλετε να πω και μια

κακία, είναι γερμανική εφεύρεση η αισθητική. Baumgarten o ιδρυτής της, τέλος πάντων... αλλά είναι γερμανική εφεύρεση για τον εξής λόγο: οι Γερμανοί έχουν μια τάση να είναι ωραία ντυμένοι, να είναι ωραίοι. Οι Εγγλέζοι, που τους ενδιαφέρει να ντύνονται πρακτικά, ντύνονται όμορφα». <p>
 <b>Εντονες στιγμές μόνο με την τέχνη<p></b>
 Το δεύτερο βιβλιαράκι περιέχει δυο συνομιλίες του Κωνσταντίνου Θέμελη με τον Γιώργο Χειμωνά, που στο μεγαλύτερο μέρος τους έχουν ήδη δημοσιευτεί στο περιοδικό «Μετρό» (μετά το θάνατο του συγγραφέα) και στο περιοδικό «Περιοδικό». <p>
 Σ' αυτές, ο τόσο πρόωρα χαμένος Γιώργος Χειμωνάς μιλάει για την τέχνη και την αλήθεια, για την προσέγγιση στη λογοτεχνία που απαιτεί κόπο και μια ψυχική και

πνευματική ετοιμότητα, για τη σιωπή που είναι λόγος, για τον αγαπημένο του Αμλετ.<p>
 Να κρατήσουμε εδώ σήμερα λίγα αποσπάσματα από τη δέυτερη συνέντευξη του Γιώργου Χειμωνά (Φεβρουάριος 1989). Γιατί μας τον φέρνουν ζωντανό μπροστά μας με έναν σχεδόν σωματικό τρόπο.<p>
 - «Δεν θυμάμαι να έζησα ποτέ μια καθημερινότητα με την έμφαση που δίνουμε στη λέξη "ζω". Κατά κάποιο τρόπο ανέχτηκα πολύ άσχημα και πολύ δυσάρεστα την καθημερινότητα -διότι δεν μπορείς ποτέ να την αποφύγεις (....). Από την άλλη μεριά ζηλεύω τους ανθρώπους που ζουν καθημερινά. Πιστεύω ότι χρειάζεται ένας πάρα πολύ μεγάλος ηρωϊσμός για να ζήσεις καθημερινά. Εγώ δεν έχω αυτό τον ηρωϊσμό, κι αυτό ίσως να φανερώνει μια αδυναμία, να μην είναι καθόλου προσόν».<p>
 - «Δεν μπορείς ποτέ να αισθάνεσαι ωραία. Κάποιες στιγμές, κάποιες ελάχιστες στιγμες, ναι. Ισως αυτό να είναι μια διαστροφή στο κάτω-κάτω: αυτές οι στιγμές

έχουν να κάνουν πάντα με την τέχνη. Δεν θυμάμαι ανθρώπινες στιγμές που να είναι έτσι έντονες όλες, όλες έχουν σχέση με την τέχνη. Είτε γράφοντας, είτε ακούγοντας, είτε βλέποντας. Δεν μπορώ να υπερηφανευθώ για τις ανθρώπινες στιγμές μου. Ισως να είναι η εκδίκηση της καθημερινότητας, που δεν μου δίνει καθημερινές χαρές. Δικαιοσύνη».<p>
 - «Μα δεν ξέρεις ότι είμαστε αθάνατοι; Δεν πεθαίνουμε ποτέ. Ο χρόνος δεν υπάρχει».<p>
 <b>B.ΓEΩPΓ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
