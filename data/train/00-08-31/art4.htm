<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 31 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



«Μάθαμε να διαβάζουμε τη γλώσσα που χρησιμοποίησε ο Θεός για να φτιάξει τη ζωή», ανήγγειλε με το φλουοράιντ χαμόγελό του ο πλανητάρχης στη μετά Μπλερ ανακοίνωσή του για την (παρά λίγο) ολοκλήρωση της Χαρτογράφησης του Ανθρώπινου Γονιδιώματος.<p> Η έμφαση βέβαια ήταν στο «μάθαμε» αλλά με το δεύτερο σκέλος της φράσης φρόντισε να καθησυχάσει τους απανταχού θρησκευόμενους ότι η επιστημονική πρόοδος δεν απειλεί να διασαλεύσει τη θεοκρατική αντίληψη περί δημιουργίας του κόσμου.<p> Εχουν περάσει 140 χρόνια από την έκδοση της «Καταγωγής των Ειδών» του Δαρβίνου, έργο-τομή όχι μόνο για την επιστημονική σκέψη αλλά και για τη συνολική κίνηση των ιδεών, και οι «πόλεμοι του πιθήκου» ακόμα μαίνονται. Το 47% των Αμερικανών σήμερα πιστεύει ότι το ανθρώπινο είδος δεν ήταν προϊόν εξελικτικής διαδικασίας, αλλά δημιουργήθηκε από το Θεό πριν από μερικές χιλιάδες χρόνια (άσχετα αν η επιστήμη «χρονολογεί» τη Γη κάποια εκατομμύρια χρόνια παραπάνω). Η άποψη αυτή δεν είναι προϊόν αγραμματοσύνης, αφού την ενστερνίζεται και το 25% των αποφοίτων κολεγίου.<p> Οι οπαδοί της Δημιουργίας του κόσμου από το Θεό, οι αυτοαποκαλούμενοι Creationists, θα μπορούσαν να αποδοθούν ελεύθερα ως «Γενεσιαρχικοί», καθώς έχουν πάρει την ονομασία τους από το αντίστοιχο κεφάλαιο της Γένεσης στην Παλαιά Διαθήκη.<p> Αν και οι οργανωμένοι οπαδοί της βιβλικής εξήγησης για τη δημιουργία του κόσμου προέρχονται κυρίως από εκκλησιαστικούς κύκλους και αιρέσεις, και διατηρούν στενούς δεσμούς με την άκρα δεξιά, δεν αποτελούν ένα μειοψηφικό ρεύμα φανατικών, καθώς η απήχησή τους διαχέεται στο σύνολο της αμερικανικής (και όχι μόνο) κοινωνίας. Σύμφωνα με αυτούς, ο κόσμος δημιουργήθηκε κυριολεκτικά σε 6 ημέρες, η ηλικία της Γης δεν ξεπερνά τα δέκα χιλιάδες χρόνια, τα απολιθώματα προέρχονται από τον Κατακλυσμό του Νώε, ο οποίος έβαλε στην κιβωτό του μέχρι και δεινόσαυρους.<p> Εβδομήντα πέντε χρόνια έχουν περάσει από την περίφημη «Δίκη της Μαϊμούς», κατά την οποία ένας καθηγητής Φυσικής στο συντηρητικό Τενεσί καταδικάστηκε επειδή θέλησε να διδάξει την εξέλιξη των ειδών. Σήμερα η θεωρία του Δαρβίνου δικάζεται ξανά, με τον εξοβελισμό της από τις σχολικές αίθουσες σε μια σειρά από πολιτείες του θεοφοβούμενου (και ρατσιστικού) Νότου.<p> <b>«Nα εξαλειφθεί  από τα βιβλία»<p></b> Η πρώτη κραυγαλέα νίκη των οπαδών της Δημιουργίας σημειώθηκε τη σχολική χρονιά που μας πέρασε στο Κάνσας. Το εκπαιδευτικό συμβούλιο της πολιτείας, που αποτελείται στη πλειοψηφία του από μέλη εκκλησιαστικών οργανώσεων, αποφάσισε να εξαλειφθεί κάθε αναφορά στην εξέλιξη των ειδών από την εξεταστέα ύλη. Επαφίεται στη βούληση του κάθε καθηγητή να επιλέξει ανάμεσα στη Βίβλο ή τον Δαρβίνο, παραμερίζοντας έμμεσα την επιστήμη για χάρη της θρησκείας. Εννοείται πως έτσι οι καθηγητές ουσιαστικά εκβιάζονται να παραλείψουν κάθε αναφορά στη δαρβινική εξέλιξη, καθώς αν το κάνουν αυτό γίνεται με προσωπικό κόστος και ρίσκο. Η δε βιβλική εξήγηση για τη δημιουργία του κόσμου μπορεί ελεύθερα να διδάσκεται ως επιστημονικό γεγονός και να καταλαμβάνει σεβαστό χώρο στα μαθήματα της Iστορίας και της Bιολογίας. Το αποτέλεσμα είναι οι περισσότεροι καθηγητές στα σχολεία του Νότου, φοβούμενοι την αντίδραση του συντηρητικού περίγυρου, να μη διδάσκουν καν τη θεωρία της εξέλιξης ή, στην καλύτερη περίπτωση, να την αναφέρουν ως μια εκδοχή ισοδύναμη με τη βιβλική.<p> Πίσω από ανάλογες αποφάσεις και πρακτικές βρίσκονται τα πανίσχυρα χριστιανικά και νεο-δεξιά λόμπι της αμερικανικής ενδοχώρας, που έχουν τη δύναμη να ανεβοκατεβάζουν κυβερνήτες και πολιτικούς, με σαφή προτίμηση στους Pεπουμπλικάνους. <p> Είναι τα ίδια λόμπι που υποστηρίζουν τον υποψήφιο για την προεδρία Μπους Τζούνιορ (γνωστό και ως «σφαγέα του Τέξας» για την αγάπη του στη θανατική ποινή), ενώ συνδέονται στενά με το μαζικό κίνημα υπέρ της ιδιωτικής οπλοκατοχής, του οποίου ηγείται ο βαθύτατα θρησκευόμενος και ακροδεξιός Τσάρλτον Iστον. Ο νόμος του Λιντς και οι νόμοι της Παλαιάς Διαθήκης φαίνεται πως συμβαδίζουν σε αυτή τουλάχιστον την εκδοχή του θρησκευτικού σκοταδισμού.<b><p> Aμήχανοι  οι «προοδευτικοί»</b><p> Η λεγόμενη «προοδευτική επιστημονική κοινότητα» νιώθει τουλάχιστον αμήχανα μπροστά σε αυτή τη ραγδαία εξάπλωση των οπαδών της Δημιουργίας, ενώ αρκετοί κρούουν τον κώδωνα του κινδύνου για τις επιπτώσεις της διαγραφής του σημαντικού κεφαλαίου της εξέλιξης από τα σχολικά βιβλία και μιλάνε για αποφάσεις που πηγαίνουν την εκπαίδευση 100 χρόνια πίσω. Οι φονταμενταλιστές οπαδοί της βιβλικής εκδοχής για τη δημιουργία του κόσμου έχουν ακόμα και σήμερα ως ευαγγέλιο ένα σύγγραμα του '61 με τίτλο «Ο κατακλυσμός της Γένεσης», γραμμένο από έναν πρωτεργάτη της «γενεσιαρχικής» αντίληψης, τον Χένρι Μόρις. Στο βιβλίο του ο Μόρις παραθέτει εμπειρικές επιστημονικοφανείς ενδείξεις που υποτίθεται ότι επαληθεύουν στην κυριολεξία το κεφάλαιο της Γένεσης: Σύμφωνα με τα συμπεράσματα του βιβλίου, ο δεύτερος νόμος της θερμοδυναμικής τέθηκε σε εφαρμογή μετά το προπατορικό αμάρτημα, τα σημερινά απολιθώματα, τα βουνά και τα φαράγγια δημιουργήθηκαν όλα σε μία μέρα, ως αποτέλεσμα του Κατακλυσμού, ο Νώε διέσωσε όλο το τότε ζωικό βασίλειο στην Κιβωτό του, το οποίο έφτασε τη σημερινή του μορφή μόλις μέσα σε 4.500 χρόνια. Παραδόξως, το βιβλίο αυτό γνώρισε τεράστια επιτ«Μάθαμε να διαΟι οπαδοί της Δημιουργίας του κόσμου από το Θεό, οι αυτοαποκαλούμενοι Creationists, θα μπορούσαν να αποδοθούΕίναι δύσκολο να δει κανείς με αντικειμενική ουδετερότητα αυτή τη διαμάχη και να ξεχωρίσει τα επιστημονικά επιχειρήματα από τις θρησκόληπτες ιαχές. Το σίγουρο είναι πως, όπως συμβαίνει και με τον άλλο μεγάλο Κάρολο του 19ου αιώνα, το φάντασμα του Δαρβίνου συνεχίζει να πλανιέται πάνω από τα κεφάλια μας, συχνά όμως για λάθος λό<p> Από τότε έχουν αλλάξει πολλά πράγματα, και παρά την πρόοδο της γενετικής και της βιοτεχνολογίας, ή ίσως ως αντίδραση σε αυτές, ο θρησκευτικός και όχι μόνο αντι-δαρβινισμός γνωρίζει νέα άνθηση.<p> Η πεποίθηση ότι είμαστε πλασμένοι από το Θεό, κατ' εικόνα και ομοίωσή του, και όχι αποτέλεσμα φυσικής επιλογής ή μιας τυχαίας εξελικτικής διαδικασίας, δείχνει να προσφέρει ένα ασφαλές απάγκιο σε όλο και περισσότερους ανθρώπους, να δίνει ένα σταθερό νόημα ατομικής ύπαρξης σε μια τρομερά ρευστή και ασταθή κοινωνία. <p> Πλάι στο θρησκευτικό έρχεται να προστεθεί και ο επιστημονικός αντι-δαρβινισμός, καθώς όλο και περισσότεροι επιστήμονες περνάνε σε αυτό που άλλοτε θεωρούνταν «στρατόπεδο της αντίδρασης», εκδίδοντας πραγματείες και μελέτες που αμφισβητούν ή επικρίνουν μερικά τη δαρβινική θεωρία.<p> Είναι δύσκολο να δει κανείς με αντικειμενική ουδετερότητα αυτή τη διαμάχη και να ξεχωρίσει τα επιστημονικά επιχειρήματα από τις θρησκόληπτες ιαχές. Το σίγουρο είναι πως, όπως συμβαίνει και με τον άλλο μεγάλο Κάρολο του 19ου αιώνα, το φάντασμα του Δαρβίνου συνεχίζει να πλανιέται πάνω από τα κεφάλια μας, συχνά όμως για λάθος λόγους.<p><b> AΦPΟΔITH ΠΟΛITH<p></b>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
