<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 31 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Τ</b>ο σχεδιασμό ειδικού αναπτυξιακού προγράμματος για την Ηπειρο, που επλήγη πρόσφατα από τις καταστροφικές πυρκαγιές, ανακοίνωσε χθες το μεσημέρι, μετά το

πέρας της διυπουργικής σύσκεψης, η υπουργός Εσωτερικών Δημόσιας Διοίκησης και Αποκέντρωσης Βάσω Παπανδρέου. Στόχος είναι «όχι μόνο να μην ερημωθεί η περιοχή, αλλά να αναπτυχθεί πολύ πιο συγκροτημένα και αποτελεσματικά από ό,τι ήταν μέχρι σήμερα», τόνισε η κ. Παπανδρέου.<p>
 Στη χθεσινή σύσκεψη, που πραγματοποιήθηκε στο υπουργείο Εσωτερικών, συμμετείχαν οι υπουργοί Εθνικής Οικονομίας και Οικονομικών, Γ. Παπαντωνίου, Ανάπτυξης Ν. Χριστοδουλάκης, Εθνικής Αμυνας Α. Τσοχατζόπουλος, Εργασίας Τ. Γιαννίτσης, Γεωργίας Γ. Ανωμερίτης και ΠΕΧΩΔΕ Κ. Λαλιώτης, καθώς και οι υφυπουργοί, ΠΕΧΩΔΕ Ν. Αλευράς και Γεωργίας Φ. Χατζημηχάλης. <p>
 Το πρόγραμμα περιλαμβάνει τη δημιουργία δύο πρότυπων οικισμών, στους οποίους θα στεγαστούν οι πυρόπληκτοι των κοινοτήτων Αγίας Μαρίνας και Λάβδανης. Την ευθύνη για την κατασκευή θα έχει η Νομαρχία, ενώ φορέας υλοποίησης θα είναι ο Οργανισμός Εργατικής Κατοικίας. Παράλληλα προβλέπεται η ενίσχυση της κτηνοτροφίας και η δημιουργία ελεγχόμενων κυνηγητικών ζωνών με τον εμπλουτισμό

της περιοχής με ζώα και πτηνά.<p>
 Στα άμεσα σχέδια της κυβέρνησης είναι και η ασφαλτόστρωση των οδών Αγίας Μαρίνας και Κάτω Λάβδανης - Ιωαννίνων, ενώ προβλέπεται και η ολοκλήρωση του επαρχιακού δικτύου διασύνδεσης όλων των οικισμών. Φυσικά αναμένεται η απαγόρευση της βοσκής και η αναδάσωση της εν λόγω περιοχής από τις Τοπικές Αυτοδιοικήσεις και τους ίδιους τους κατοίκους με τη δημιουργία κινήτρων απασχόλησης, καθώς οι καμένες δασικές εκτάσεις έχουν ήδη κριθεί αναδασωτέες.<p>
 <b>Kαι ομβροδεξαμενές<p></b>
 Επίσης προβλέπεται η διαμόρφωση δικτύου ομβροδεξαμενών για την αξιοποίηση των φυσικών πηγών, καθώς και η εφαρμογή μέτρων αγροτικής πολιτικής για την ολοκληρωμένη αγροτική ανάπτυξη της περιοχής. Εμφαση θα δοθεί και στην ενίσχυση

της αίσθησης ασφαλείας με μέτρα που περιλαμβάνουν δημιουργία φυλακίων στρατού και την ίδρυση σταθμού συνοριακών φυλάκων στην Αγία Μαρίνα.<p>
 Η κ. Παπανδρέου διαβεβαίωσε ότι όσον αφορά τους νομούς Φθιώτιδας, Σάμου, Αχαΐας και Κορινθίας έχουν δοθεί οι αποζημιώσεις στους δικαιούχους που έχουν υποβάλει σχετική αίτηση, ενώ έχει ξεκινήσει και η αποκατάσταση των έργων υποδομής, στα οποία περιλαμβάνονται και τα αρδευτικά δίκτυα. <p>
 Εχουν ολοκληρωθεί επίσης όλες οι αυτοψίες στα 360 σπίτια που υπέστησαν ζημιά ή

κάηκαν, και οι καταστάσεις των δικαιούχων μέχρι του ποσού των 2.000.000 δρχ. θα σταλούν εντός της εβδομάδας στο Υπουργείο Υγείας προκειμένου να εκδοθούν οι

σχετικές αποφάσεις χορήγησης των αποζημιώσεων. <p>
 Εκείνα που δεν έχουν ξεκινήσει είναι τα αντιπλημμυρικά έργα για την αποτροπή των δυσάρεστων συνεπειών των χειμερινών βροχοπτώσεων, κάτι που αναμένεται να γίνει τον επόμενο μήνα.<p>
 Η Σάμος είναι η μόνη πληγείσα περιοχή που δεν κατάφερε να αναλάβει η ίδια την αποτίμηση της καταστροφής που υπέστη, λόγω της αδυναμίας εξεύρεσης του απαραίτητου στελεχιακού δυναμικού. Για το σκοπό αυτό έχει συγκροτηθεί ειδικό κλιμάκιο που εντός των ημερών θα σταλεί στο πολύπαθο νησί. Παρ' όλα αυτά έχει ήδη ξεκινήσει η αεροφωτογράφηση της Σάμου και ακολουθούν οι αεροφωτογραφήσεις των υπολοίπων πυρόπληκτων περιοχών της χώρας. <p>
 <b>Για αντιπλημμυρικά<p></b>
 Για τους τέσσερις προαναφερθέντες νομούς, με βάση τη συνολική εκτίμηση των ζημιών στις υποδομές και των απαραίτητων αντιπλημμυρικών έργων θα διατεθούν: για την Κορινθία 1, 75 δισ. δρχ., για τη Σάμο 1, 6 δισ. δρχ., για την Αχαΐα 2, 6 δισ. δρχ. και για το νομό Φθιώτιδας 1 δισ. δρχ. Παράλληλα το υπουργείο Εσωτερικών-Δημόσιας Διοίκησης και Αποκέντρωσης διέθεσε έκτακτη οικονομική ενίσχυση ύψους 600 εκ. δρχ. στους δήμους που υπέστησαν ζημιές ή συνέδραμαν με ίδια ή μισθωμένα μέσα και με ανθρώπινο δυναμικό το έργο της πυρόσβεσης και υποστήριξαν τις πυροσβεστικές δυνάμεις.<p>
 Για τις φωτιές της προηγούμενης εβδομάδας στους νομούς Αρκαδίας, Ιωαννίνων και

Κέρκυρας, οι γενικοί γραμματείς των Περιφερειών και οι νομάρχες πήραν τις απαραίτητες οδηγίες και ήδη ξεκίνησαν την καταγραφή των ζημιών και των δικαιούχων.<p>
 Η κ. Παπανδρέου τόνισε ότι τα μέτρα οικονομικής ενίσχυσης των πληγέντων είναι τα ίδια που ισχύουν για κάθε περίπτωση φυσικής καταστροφής, δηλάδή άμεσο βοήθημα 200.000 δρχ., οικοσυσκευή 2.000.000 δρχ., ενώ μέρος του δανείου είναι με τη μορφή επιχορήγησης. «Στην περίπτωση των πυρκαγιών, κυρίαρχο ρόλο παίζουν

τα μέτρα που προβλέπονται για την αποζημίωση των αγροτικών καλλιεργειών», επισήμανε η υπουργός. <p>
 Να σημειωθεί ότι για μια ακόμη φορά επανέλαβε ότι ολόκληρος ο κρατικός μηχανισμός θα βρίσκεται σε επιφυλακή και τον επόμενο μήνα, εξαιτίας των προβλεπόμενων υψηλών θερμοκρασιών. Πάντως, όπως δήλωσαν προχθές στην «Ε» επιστήμονες του Τμήματος Μετεωρολογίας του Πανεπιστημίου Αθηνών, της Εθνικής Μετεωρολογικής Υπηρεσίας και του Εθνικού Αστεροσκοπείου Αθηνών, μακροχρόνια πρόβλεψη δεν μπορεί να υπάρξει για περισσότερο από οχτώ ημέρες.<p>
 <b>BAΣΩ ΔIΟNYΣΟΠΟYΛΟY<p>
 N.Δ.: Mόνο λόγια<p></b>
 Προσφιλής είναι στην κυβέρνηση η πολιτική των εξαγγελιών και όχι των πράξεων, αλλά και των θρήνων μετά την τραγωδία, τονίζει στη δήλωσή του ο εκπρόσωπος της

N.Δ. Θ. Pουσόπουλος.<p>
 Xαρακτήρισε τα μέτρα αποσπασματικά και πρόσθεσε: <p>
 «H Nέα Δημοκρατία ζητεί την άμεση και πλήρη αποκατάσταση των πληγέντων και, για μια ακόμη φορά, καλεί την κυβέρνηση να προχωρήσει στην κατάρτιση ενός ολοκληρωμένου προγράμματος πρόληψης των πυρκαγιών, αποδεχόμενη τις συγκεκριμένες προτάσεις, που από καιρό η N.Δ. έχει καταθέσει, στο πλαίσιο του ομοφώνου πορίσματος της αρμόδιας διακομματικής επιτροπής της Bουλης».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
