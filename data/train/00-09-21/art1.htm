<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tο 13ο Πανόραμα Eυρωπαϊκού Kινηματογράφου της «Eλευθεροτυπίας» ξεκινάει το Σάββατο και θα το τιμήσουν με την παρουσία τους από τον Eτορε Σκόλα και τον Aλφόνσο Aράου έως τον Pότζερ Kόρμαν και την Eιρήνη Παπά<p>
 <b>T</b>o «παιδί» μας σιγά σιγά «ανδρώνεται». Μπαίνει δυναμικά στην εφηβεία, σε μια περίοδο ανήσυχη και αρκούντως δημιουργική. Ψάχνει κι ανακαλύπτει. Κατανοεί τα καινούργια ρεύματα κι αναγνωρίζει τις κλασικές αξίες. <p>
 Το «Πανόραμα Ευρωπαϊκού Κινηματογράφου» της «Ελευθεροτυπίας» έκλεισε τα 13 του

χρόνια και μπορεί να καυχιέται ότι απέκτησε με την αξία του τον τίτλο του θεσμού. Η φετινή 13η διοργάνωση, εμπλουτισμένη με περισσότερα αφιερώματα, διεκδικεί από το Σάββατο 23 Σεπτεμβρίου έως και τις 8 Οκτωβρίου τα βλέμματά μας. «Κι αν ο αριθμός 13 θεωρείται γρουσούζικος, για μας είναι πολύ τυχερός», όπως είπε και ο διευθυντής της «Ε» Σεραφείμ Φυντανίδης στη χθεσινή συνέντευξη Τύπου. <p>
 Περισσότερες από 70 ταινίες θα προβληθούν αυτές τις εννέα μέρες στο «Παλλάς» (με τέσσερις προβολές καθημερινά) ενταγμένες είτε στα αφιερώματα είτε στις αβάν-πρεμιέρ είτε στο διαγωνιστικό τμήμα.<p>
 Προσκεκλημένοι μας φέτος θα είναι ο διάσημος Ιταλός σκηνοθέτης Ετορε Σκόλα, δημιουργός κλασικών σήμερα κωμωδιών, ο οποίος θα φτάσει στην Αθήνα στις 5 Οκτωβρίου. Μια μέρα νωρίτερα θα έρθει ο Aμερικανός σκηνοθέτης ταινιών τρόμου και μπι-μούβι Ρότζερ Κόρμαν, ενώ ο Mεξικανός Αλφόνσο Αράου («Σοκολάτα σε καυτό

νερό»), με τη νέα του ταινία «Ρicking up the pieces» και πρωταγωνιστή τον Γούντι Aλεν, θα «κλείσει» το Πανόραμα στις 7 Οκτωβρίου. Οι Ελληνες τιμώμενοι φέτος είναι η «διεθνής» μας Ειρήνη Παπά και ο σκηνοθέτης Ντίνος Δημόπουλος.<p>
 Kεντρικός κορμός του «Πανοράματος», όπως κάθε χρόνο, είναι ο ευρωπαϊκός κινηματογράφος. «Είναι όμως τα αφιερώματα που έλκουν πολύ το κοινό. Τα τελευταία δύο-τρία χρόνια, πέρυσι με τις ταινίες του Μ. Αντονιόνι ή του Στίβεν

Φρίαρς, διαπιστώσαμε ότι τα αφιερώματα τα ζητεί ο κόσμος», επισήμανε ο Νίνος Φενέκ Μικελίδης, η «ψυχή» του «Πανοράματος». <p>
 «Υπάρχει μια τάση του κοινού για επιστροφή στο παρελθόν», σχολίασε ο Σερ. Φυντανίδης. «Βλέπετε τι συμβαίνει με τον παλιό ελληνικό κινηματογράφο στη μικρή οθόνη ή τις καλές ξένες ταινίες που άρχισε να προβάλλει το τελευταίο διάστημα η τηλεόραση. Τα μέσα επικοινωνούν. Ο κόσμος επιστρέφει σε παλιές ταινίες για να γνωρίσει άλλους κόσμους, άλλες συμπεριφορές. Για παράδειγμα, παλιότερα σε όλες τις ταινίες όλοι κάπνιζαν, σήμερα δεν καπνίζει κανένας. Ετσι

το κοινό επιστρέφει, όχι συναισθηματικά, αλλά από περιέργεια, για να γνωρίσει πώς συμπεριφέρονταν τότε, πώς ντύνονταν. Ο κινηματογράφος, δεν πρέπει να ξεχνάμε, είναι η ζωντανή ιστορία της ανθρωπότητας», κατέληξε. <p>
 «Στον κινηματογράφο συμβαίνει -κατ' αναλογία- αυτό που συμβαίνει στην κλασική μουσική. Κάποια έργα σε συγκινούν και σε αφορούν άμεσα ακόμη και σήμερα. Εχουν

καταφέρει να παραμείνουν νέα», συμπλήρωσε ο πρόεδρος του ΕΚΚ Μάνος Ευστρατιάδης. <p>
 «Κάποιες εποχές "τραβάνε" ορισμένα θέματα. Ο Τσάπλιν ήταν μόδα κάποια στιγμή, τον διαδέχτηκε ο Κίτον ή ο ρωσικός κινηματογράφος με τον Αϊζενστάιν. Ο μόνος που κατάφερε να είναι πάντα ψηλά στις προτιμήσεις κοινού και κριτικών είναι ο Ορσον Γουέλς με τον Πολίτη Κέιν», κατέληξε ο Νίνος Φ. Μικελίδης. <p>
 Για τα αφιερώματα μίλησαν χθες στο ξενοδοχείο «Μ. Βρετανία» οι εκπρόσωποι των φορέων που στηρίζουν κάθε χρόνο το «Πανόραμα». <p>
 Η Κλόντια Τόφολο του Ιταλικού Ινστιτούτου μάς μίλησε για τον Ετορε Σκόλα. Πέρυσι, το ελληνικό κοινό είδε από κοντά τον Μ. Αντονιόνι, φέτος θα γνωρίσει έναν ακόμη μεγάλο δημιουργό της χώρας της. «Συνεργαστήκαμε με τον Τσινετσιτά για να φέρουμε τις κόπιες των οκτώ ταινιών του», εξήγησε και αναφέρθηκε με περηφάνια σε κάθε μία ξεχωριστά. <p>
 Η Σοφία Μιχαηλίδου του Ινστιτούτου «Γκέτε» μας μίλησε για τον Ντάγκλας Σερκ, τον μαέστρο του μελοδράματος, 12 ταινίες του οποίου θα δούμε στο Πανόραμα. «Είναι ένα περίεργο αφιέρωμα», είπε, «που γίνεται με αφορμή τα 100 χρόνια από τη γέννησή του. Είναι όμως πλέον γνωστό ότι έχουν περάσει 103 χρόνια από τότε και ότι δεν είναι Δανός, όπως ο ίδιος διέδιδε, αλλά αυθεντικός Γερμανός, γεννημένος στο Αμβούργο. Οι ταινίες του Ντάγκλας Σερκ επηρέασαν το έργο του Φασμπίντερ και -όπως έλεγε- είναι ταινίες «με φως και λουλούδια, με δάκρυα και

έρωτα»... <p>
 Παρών ήταν και ο νέος (μόλις τον Ιούνιο ήρθε στην Αθήνα) διευθυντής του Βρετανικού Συμβουλίου, Κρις Χίκι. «Δουλειά του Συμβουλίου είναι να δημιουργεί φιλίες και συνδέσμους ανάμεσα στους Βρετανούς και τους Ελληνες», υπογράμμισε. «Το επιτυχημένο και καθιερωμένο Πανόραμα μας δίνει μια καλή ευκαιρία γι' αυτό». Φέτος η Βρετανία «εκπροσωπείται» με το αφιέρωμα στο σημαντικό ηθοποιό Ντερκ Μπόγκαρντ. <p>
 «Το Κέντρο Κινηματογράφου στηρίζει ηθικά και υλικά το Πανόραμα γιατί προβάλλει

τον ελληνικό κινηματογράφο και τιμά τους ανθρώπους του. Ξεκίνησε ολομόναχο, σε

μια εποχή που ο ελληνικός κινηματογράφος ήταν σε κρίση και υποβάθμιση και ήρθε

να μας πει ότι υπάρχει και ένας άλλος κινηματογράφος, που έχει κάτι παραπάνω να μας δώσει», υποστήριξε ο πρόεδρος του Κέντρου Μάνος Ευστρατιάδης. «Στηρίζουμε το Πανόραμα», συνέχισε, «τόσο για τη συνέπεια και τη σταθερότητά του όσο και γιατί αγαπάμε τον Νίνο και φυσικά τη γυναίκα του τη Λέλα, η οποία οργανώνει την ανοργανωσιά του...» (!), κατέληξε και γέλασαν όλοι. <p>
 Το «Πανόραμα» της «Ε» στηρίζουν ακόμη το υπουργείο Πολιτισμού, η Ταινιοθήκη της Ελλάδας, ο ραδιοσταθμός Σκάι, η εταιρεία Στούντιο-Παράλληλο Κύκλωμα, καθώς

και οι περισσότερες ελληνικές εταιρείες διανομής. <p>
<b> Φ. Μπ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
