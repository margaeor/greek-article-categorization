<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Των<b> ΝΙΚΟΥ ΣΤΑΣΙΝΟΥ-ΣΟΦΙΑΣ ΝΕΤΑ<p>
 Μ</b>έσα στον επόμενο μήνα αρχίζει η διαδικασία πρόσληψης χιλιάδων νοσηλευτών, γιατρών καθώς και άλλου παραϊατρικού προσωπικού για τα δημόσια νοσοκομεία και τα προνοιακά ιδρύματα της χώρας. Οπως ανακοίνωσε χθες ο υπουργός Υγείας Αλέκος


Παπαδόπουλος, θα προκηρυχθούν συνολικά 5.250 θέσεις, από τις οποίες οι 250 θα αφορούν γιατρούς όλων των ειδικοτήτων. <p>
 Με το προσωπικό αυτό θα στελεχωθούν κυρίως Μονάδες Εντατικής Θεραπείας, Μονάδες Αυξημένης Φροντίδας και άλλες ειδικές μονάδες -καθώς ορισμένες, λόγω έλλειψης προσωπικού υπολειτουργούν ή δεν λειτουργούν καθόλου-καθώς και χειρουργεία και Kέντρα Yγείας. <p>
 <b>Για το σεισμό<p></b>
 Οσον αφορά την αποκατάσταση των ζημιών σε νοσοκομεία και προνοιακά ιδρύματα, που προκάλεσε ο σεισμός πέρυσι το Σεπτέμβριο, ο υπουργός ανέφερε σε χθεσινή συνέντευξη Tύπου ότι έχουν ήδη δοθεί 2 δισ. και άλλα 10 δισ. για το Δαφνί. Γενικότερα, το υπουργείο Εθνικής Οικονομίας έχει εγκρίνει το ποσό των 38 δισ. για έργα αποκατάστασης νοσηλευτικών και προνοιακών ιδρυμάτων.<p>
 Ειδικότερα γιά το θέμα του νοσοκομείου των Αγίων Αναργύρων, που καταστράφηκε από το σεισμό, ο υπουργός τόνισε ότι μέσα στο φθινόπωρο θα αποφασιστεί το αν θα ανεγερθεί νοσηλευτικό ίδρυμα στο ίδιο πάλι σημείο και το αν αυτό θα είναι γενικό ή πάλι ογκολογικό νοσοκομείο. Πρόσθεσε ότι τα προπολεμικά κτίρια του Ασκληπιείου Βούλας που έχουν κριθεί ακατάλληλα θα κατεδαφιστούν και θα μεταφερθούν οι κλινικές που στεγάζουν. <p>
 <b>Aπάντηση<p></b>
 Παράλληλα, ο κ. Παπαδόπουλος υπογράμμισε ότι μέχρι το τέλος του έτους το σχέδιο της μεταρρύθμισης του ΕΣΥ «Υγεία για τον Πολίτη» θα είναι νόμος του κράτους, ενώ έδωσε στη δημοσιότητα 11σέλιδη απάντησή του στα ερωτήματα που έθεσε πρόσφατα η Ν.Δ. σχετικά με το σχέδιο.<p>
 Το κείμενο της απάντησης προλογίζει σημειώνοντας μεταξύ άλλων ότι «οι παρατηρήσεις έχουν συνταχθεί από άτομα με διαφορετικές απόψεις και έλλειψη ειδικών γνώσεων. Τα άτομα αυτά φαίνεται να αγνοούν τόσο την ελληνική πραγματικότητα, όσο και τις εξελίξεις που συντελούνται τα τελευταία χρόνια στα


περισσότερα ανεπτυγμένα συστήματα υγείας σε ευρωπαϊκό και διεθνές επίπεδο». <p>
 Οσον αφορά τους γιατρούς των ασφαλιστικών ταμείων, επιδίωξη της κυβέρνησης, επισημαίνεται στην απάντηση, είναι η σταδιακή ενσωμάτωσή τους στο σύστημα και αυτό θα γίνει κατόπιν συνεννόησης με τα ασφαλιστικά ταμεία και διάλογο με τους


ίδιους. <p>
 Σχετικά με την πολιτική για τη στοματική υγεία και την οδοντιατρική φροντίδα, το υπουργείο επεξεργάζεται ειδικό πλαίσιο το οποίο θα ανακοινωθεί σύντομα. «Γι' αυτό», σημειώνεται στο κείμενο-απάντηση του υπουργείου προς τη Ν.Δ. «θα είναι χρήσιμη η κατάθεση εκ μέρους σας συγκεκριμένων προτάσεων και θα ήμασταν διατεθειμένοι να τις λάβουμε σοβαρά υπόψη πριν καταλήξουμε στις οριστικές μας αποφάσεις». <p>
 Σημειώνεται ότι στα μέτρα που προτείνει το υπουργείο προβλέπεται συνεργασία με


την Πανελλήνια Οδοντιατρική Ομοσπονδία, όσον αφορά τη συνεχιζόμενη εκπαίδευση των οδοντιάτρων και το γενικότερο πλαίσιο της πολιτικής υγείας στον τομέα αυτό. <p>
 «Μετά από την αναλυτική μας αυτή απάντηση», καταλήγει το κείμενο του υπουργού,


«θεωρώ αυτονόητο ότι θα προσέλθετε στο διάλογο. Η οποιαδήποτε άρνηση συμμετοχής και συνεισφοράς σας στο διάλογο θα είναι προσχηματική και να είστε βέβαιοι ότι θα αξιολογηθεί ανάλογα από την ελληνική κοινωνία». <p>
 Εν τω μεταξύ, σήμερα στις 8 μ..μ, θα πραγματοποιηθεί συγκέντρωση των επιτροπών


ΕΙΝΑΠ των 35 νοσοκομείων και Κέντρων Υγείας της Αθήνας και του Πειραιά και των


επιστημονικών επιτροπών των ίδιων νοσοκομείων, με σκοπό την ανταλλαγή απόψεων αναφορικά με τις προτάσεις του υπουργού Υγείας Αλέκου Παπαδόπουλου.<p>

<p>
 <b>Ο N. Kακλαμάνης<p></b>
 Σε δημόσιο διάλογο προσκάλεσε χθες τον υπουργό Yγείας Aλέκο Παπαδόπουλο ο υπεύθυνος του τομέα Yγείας-Πρόνοιας της N.Δ., βουλευτής Nικήτας Kακλαμάνης, μετά την 11σέλιδη απάντηση που έδωσε ο υπουργός στα ερωτήματα που είχε θέσει η


N.Δ. σχετικά με το σχέδιο για τη μεταρρύθμιση του EΣY.<p>
 Mεταξύ άλλων ο κ. Kακλαμάνης σημείωσε ότι ο υπουργός «απάντησε στις παρατηρήσεις και θέσεις της N.Δ. με μια προσωπική επιστολή προς εμένα και ένα συνοδευτικό κείμενο, το οποίο χαρακτηρίζεται από αγενείς χαρακτηρισμούς, επανάληψη των ασαφειών, των νεοφιλελεύθερων απόψεων, της άγνοιας των σημερινών


και κυρίως των αυριανών ρευμάτων στο χώρο της υγείας, ένα κείμενο που μπορεί να χαρακτηριστεί έκθεση ιδεών χωρίς ιδέες». <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
