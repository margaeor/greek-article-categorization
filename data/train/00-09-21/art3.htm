<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Για τρίτη φορά στη διάρκεια της τελευταίας τετραετίας, υπουργός Πολιτισμού παραδίδει στον Τύπο τα βασικά σημεία του νέου αρχαιολογικού νομοσχεδίου και υπόσχεται την άμεση ψήφισή του από τη Βουλή. Χθες ήταν η σειρά του κ. Πάγκαλου, ο οποίος είχε προβάλει «ως φόρτο εργασίας» την κατάθεση του σημαντικού αυτού νομοσχεδίου στη Βουλή για την ακύρωση του ταξιδιού του στους Ολυμπιακούς Αγώνες του Σίδνεϊ. Γι' αυτό έσπευσε να εξαγγείλει ότι το ν.σ. θα μοιραστεί τα επόμενα εικοσιτετράωρα στα κόμματα, στην Αρχιεπισκοπή, που το έχει ζητήσει γιατί υπάρχουν διατάξεις για την προστασία των ναών και των μονών

που αποτελούν συγχρόνως μνημεία, στην Πανελλήνια Ομοσπονδία Συλλλόγων του ΥΠΠΟ

και στο Σύλλογο Ελλήνων Αρχαιολόγων. <p>
 Υπολογίζει ότι την 1η Οκτωβρίου θα δοθεί στη Νομοπαρασκευαστική Επιτροπή της Βουλής, απ' όπου έχει περάσει ήδη μια φορά, για να εξετάσει τις αλλαγές που έχουν γίνει, και περί τα τέλη Οκτωβρίου ελπίζει ο κ. Πάγκαλος να εισαχθεί στη Διαρκή Κοινοβουλευτική Επιτροπή Μορφωτικών Υποθέσεων της Βουλής.<p>
 Η πρώτη φορά που ολοκληρώθηκε η επεξεργασία αυτού του νομοσχεδίου και το περιεχόμενό του δόθηκε στη δημοσιότητα ήταν το Πάσχα του 1996, από την 40μελή «Επιτροπή Θωμά». Ο Γιώργος Θωμάς, τότε γεν. γραμματέας του ΥΠΠΟ, συνεδρίαζε νυχθημερόν για να καταλήξει στο κείμενο που προώθησε ο τότε υπουργός Πολιτισμού Σταύρος Μπένος στο γραφείο του πρωθυπουργού και στη συνέχεια μοίρασε στους εκπροσώπους των κομμάτων. Ο Ευάγγελος Βενιζέλος επανεξέτασε το κείμενο και το παρέδωσε με τις δικές του αλλαγές στην Ελισάβετ Παπαζώη, η οποία επίσης μετέβαλε το περιεχόμενό του. <p>
 Οι αλλαγές αφορούσαν κυρίως τη χρονολόγηση αυτού που χαρακτηρίζεται ως αρχαίο (δηλαδή απαιτεί αυτόματη κρατική προστασία), νεώτερο και σύγχρονο. Το νέο νομοσχέδιο συμφωνεί σε αυτό το σημείο με την «Επιτροπή Θωμά» και χαρακτηρίζει: <p>
 -- Aρχαία μνημεία αυτά που χρονολογούνται ώς το 1700 (σήμερα αρχαίο θεωρείται μνημείο που χρονολογείται ώς το έτος 1453).<p>
 - Nεώτερα όσα χρονολογούνται από το 1700 και προγενέστερα των τελευταίων 100 χρόνων και <p>
 - Σύγχρονα μνημεία, τα μεταγενέστερα των εκάστοτε 100 τελευταίων χρόνων. <p>
 Το μέγα ζητούμενο του νέου ν.σ. είναι η επιβολή αυστηρότερων ποινών στους αρχαιοκάπηλους και όσους προβαίνουν σε φθορές βεβηλώσεις μνημείων. Ο κ. Πάγκαλος αν και δεν έδωσε στη δημοσιότητα το πλήρες κείμενο του ν.σ. ώσπου να μοιραστεί στους άμεσα ενδιαφερόμενους, ανέφερε ενδεικτικά πως προβλέπεται ποινή κάθειρξης τουλάχιστον 15 χρόνων σε όσους προβαίνουν σε παράνομη αρχαιολογική έρευνα κατά συνήθεια ή κατ' επάγγελμα σε μνημείο ιδιαίτερα μεγάλης αξίας. Η ίδια ποινή προβλέπεται για εκείνον που συμμετέχει σε συμμορία

ή για όποιον κλέψει από αποθήκη, μουσείο ή χώρο ανασκαφής.<p>
 Επίσης, προστατεύονται για πρώτη φορά τα «άυλα πολιτιστικά αγαθά» (συγγραφικές, μουσικές δημιουργίες και πολιτιστικά σύνολα εντός ελληνικής επικράτειας, αλλά και στοιχεία άλλων πολιτισμών). Ενθαρρύνεται η χορηγία (φοροαπαλλαγές) υπέρ της προστασίας μνημείων, θεσπίζονται αυστηρότερες διατάξεις για την απόκτηση της ιδιότητας του συλλέκτη, αρχαιοπώλη και εμπόρου έργων τέχνης. Και συγκεκριμένα, «ενθαρρύνεται το μοντέλο του συλλέκτη που φροντίζει για τη συλλογή κινητών μνημείων, ενώ αποκλείεται το μοντέλο του συλλέκτη που συναλλάσσεται με λαθρανασκαφείς και αρχαιοκάπηλους».<p>
 Τέλος, θεσπίζεται σειρά φορολογικών και οικονομικών κινήτρων «για την αποτελεσματικότερη προστασία και ανάδειξη της πολιτιστικής μας κληρονομιάς». Μαζί με το ν.σ. περνούν διατάξεις που αφορούν στη σύσταση νέων οργανικών θέσεων, αλλά και ρυθμίσεις για την επαγγελματική κατάταξη μερικών κλάδων εργαζομένων του ΥΠΠΟ, όπως των συντηρητών, στα βαρέα και ανθυγιεινά επαγγέλματα, ιδρύεται Ανωτάτη σχολή Μαρμαρογλυπτών στην Τήνο κ.λπ. Ολα αυτά ακούγονται πολύ ωραία. Αρκεί να μη μείνουν και πάλι για επεξεργασία στα συρτάρια των εκπροσώπων των κομμάτων. <p>
<b> Ν. ΚΟΝΤΡΑΡΟΥ-ΡΑΣΣΙΑ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
