<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 8 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>«Μ</b>πορώ να δω τον εαυτό μου να κατευθύνεται προς την αιωνιότητα ή στο τίποτα ή στο οτιδήποτε, με διάφορα σκόρπια κομματάκια με τις σκέψεις μου να κρέμονται από την τσέπη μου. Γιατί δεν είπα ή δεν έκανα αυτό, γιατί δεν συμφιλιώθηκα με κάποιον, γιατί δεν βεβαιώθηκα εάν κάποιος που μου άρεσε ήταν πράγματι εντάξει σε όλα τα επίπεδα...».<p>
 Ο σερ Αλεκ Γκίνες ως γνήσιος Βρετανός είχε φυσικά αυτό το εξαιρετικό λεπτό χιούμορ που του επέτρεψε το 1985 να περιγράφει έτσι στον «Γκάρντιαν» το τελευταίο του ταξίδι. Οσοι πάλι, κατά τη διάρκεια της 60ετούς καριέρας του, τον θαύμασαν στις ταινίες του ή όσοι είχαν το προνόμιο να τον δουν στο φυσικότερο ακόμη χώρο του, τη θεατρική σκηνή, μάλλον δεν θα θέλουν να τον φαντάζονται σ' αυτή την εικόνα της δημοσιοϋπαλληλικής εκκρεμότητας. Διότι σ' αυτό το ύστατο ταξίδι, που ξεκίνησε ο μέγιστος ηθοποιός το βράδυ του Σαββάτου,



όταν έκλεισε τα μάτια του στα 86 του χρόνια (πιθανότατα από καρκίνο του ήπατος), προτιμούμε να τον σκεφτόμαστε να πορεύεται ψηλός, ευθυτενής, να αστειεύεται με τη βαθιά στεντόρεια φωνή του και να κουβαλά κομματάκια και εικόνες από τους ρόλους του. Ολους αυτούς τους τόσο διαφορετικούς ρόλους μίας τεράστιας υποκριτικής γκάμας που εκκινούσε από τον Σέξπιρ και έφτανε μέχρι τον



«Πόλεμο των άστρων».<p>
 Είναι εξαιρετικά δύσκολο άλλωστε -κι αυτή είναι η τεράστια επιτυχία του ως ηθοποιού- να πει κάποιος που δεν τον ήξερε προσωπικά ποιος ήταν ο Γκίνες. Ηταν



ο άκαμπτος συνταγματάρχης Νίκολσον της «Γέφυρας του ποταμού Κβάι»; Ο τυπικός Βρετανός μπάτλερ του «Πρόσκληση σε γεύμα από έναν υποψήφιο δολοφόνο»; Ο Αμλετ;



Ο ευφυής, αλλά άτυχος «Ανθρωπος με το λευκό κοστούμι»; Ο δαιμόνιος Εβραίος Φάγιν στον «Ολιβερ Τουίστ»; Ο Ομπι Γουάν Κενόμπι του «Πολέμου των άστρων»; <p>
 Ενα είναι το βέβαιο. Οτι ο Γκίνες ήταν ένας πολύ μεγάλος ηθοποιός, ο τελευταίος της μεγάλης γενιάς των Βρετανών ηθοποιών θεατρικής καταγωγής, ηθοποιών σαν τους σερ Λόρενς Ολίβιε και Τζον Γκίλγουντ.<p>
 Κι αντίστοιχα, δεν ήταν σταρ με τη σύγχρονη έννοια του όρου. Δεν το επεδίωκε άλλωστε: «Μπορείς», έλεγε, «να είσαι μόνον εσύ. Είμαι ευτυχής που είμαι ηθοποιός. Εάν προσπαθούσα να γίνω σούπερσταρ, θα ήμουν ένα γελοίο πλάσμα».<p>
 Του άρεσε ωστόσο να τον αναγνωρίζουν. Αυτό τουλάχιστον υποστήριζε στην αυτοβιογραφία του «Blessings in Disguise» (1985). Από εκεί και το στιγμιότυπο που περιέγραφε με το μοναδικό του χιούμορ: κάποτε, λοιπόν, σε ένα εστιατόριο ο



Γκίνες παρέδωσε στην γκαρνταρόμπα το καπέλο και το παλτό του, ζητώντας το χαρτάκι με τον αριθμό που θα του επέτρεπε να τα ξαναβρεί μετά. «Εσείς δεν το χρειάζεστε», του είπε χαμογελώντας ο υπάλληλος. Χαρούμενος που τον αναγνώρισαν



ο Γκίνες ζήτησε αργότερα τα υπάρχοντά του, τα οποία πράγματι του παραδόθηκαν αμέσως. Εξετάζοντας όμως τις τσέπες του παλτού του, ανακάλυψε ένα χαρτάκι στο οποίο έγραφε «φαλακρός με γυαλιά»! <p>
 Αν το περιστατικό αληθεύει, τότε η παρατήρηση ήταν αφάνταστα άδικη για τον γοητευτικότατο ηθοποιό. Τον ηθοποιό που, έχοντας δουλέψει με εξαιρετικούς σκηνοθέτες σε εξαιρετικούς ρόλους, έχοντας πρωταγωνιστήσει σε 40 ταινίες και 70 θεατρικά έργα, είχε τη δυνατότητα να ανοίξει ολόκληρη τη βεντάλια του ταλέντου του, αποκτώντας επάξια τον τίτλο του «ανθρώπου με τα χίλια πρόσωπα». Φυσικά είχε λάβει δεκάδες βραβεία: από Οσκαρ Α' Ανδρικού Ρόλου (1957-«Γέφυρα του ποταμού Κβάι»), μέχρι το χρίσμα του ιππότη το 1960.<p>
 Για τελευταία φορά είχε εμφανιστεί στη σκηνή το 1991, σε κάποιο έργο του Κάφκα.<p>
 Τα τελευταία χρόνια ήταν γνωστή η επιδείνωση της υγείας του. Αυτός ήταν και ο λόγος που δεν ανέλαβε τελικώς το ρόλο του Φιρς στο «Βυσσινόκηπο» του Κακογιάννη, παρ' ότι είχε επανειλημμένως πει ότι θα ήθελε ο ρόλος αυτός να είναι το κύκνειο άσμα του.<p>
 Πάσχοντας από χρόνιο γλαύκωμα ο Γκίνες είχε υποβληθεί πρόσφατα και σε εγχείρηση καταρράκτη για τη μερική αποκατάσταση της όρασής του.<p>
 Την περασμένη Πέμπτη μεταφέρθηκε εσπευσμένως από το σπίτι του στο Χαμσάιρ της νότιας Αγγλίας, στο νοσοκομείο «Κινγκ Εντουαρντ ΙΙΙ» του Σάσεξ. «Ο σερ Αλεκ Γκίνες πέθανε ήσυχα χθες το βράδυ», ήταν η σύντομη ιατρική ανακοίνωση την Κυριακή. Τα αίτια του θανάτου του δεν διευκρινίστηκαν παρ' ότι οι βρετανικές εφημερίδες αναφέρθηκαν σε καρκίνο του ήπατος.<p>
 <b>NATAΛI XATZHANTΩNIΟY<p>
 Ο ηθοποιός
 με τα χίλια
 πρόσωπα<p>
 H ζωή του, οι
 θεατρικές και
 κινηματογραφικές
 επιτυχίες του<p>

«Ο </b>
 άνθρωπος με τα χίλια πρόσωπα», έτσι αποκαλούσε ο ατζέντης του το σερ Aλεκ Γκίνες. Ενας χαρακτηρισμός που τον ακολουθούσε πολλά χρόνια κι εκείνος προσπαθούσε μάταια να τον αποβάλει. Ηταν ωστόσο αρκετά μυστικοπαθής και μοναχικός, κάτι που μάλλον οφείλεται στα δύσκολα παιδικά χρόνια του. <p>
 Γεννημένος στις 2 Απριλίου του 1914 ο Γκίνες ήταν νόθο παιδί που ανακάλυψε το πραγματικό επώνυμό του σε ένα πιστοποιητικό γέννησης, όταν έγινε 14 ετών. «Πρέπει να παραδεχτώ ότι ο αγώνας μου να βρω τον πραγματικό μου πατέρα διήρκεσε 50 ολόκληρα χρόνια», έλεγε. <p>
 Ο μυστηριώδης πατέρας, που δεν κατάφερε να γνωρίσει ποτέ, του έστελνε χρήματα για το σχολείο, όχι όμως και για το πανεπιστήμιο, έτσι ο Γκίνες σε ηλικία 6 ετών μπήκε οικότροφος σε ένα ιδιωτικό σχολείο. «Δεν ένιωθα μίζερα -τα παιδιά αποδέχονται ό,τι συμβαίνει- είχα όμως μια μοναχική παιδική ηλικία και υποθέτω πως η ηθοποιία προήλθε από το γεγονός ότι σκαρφιζόμουν πράγματα για τον εαυτό μου». <p>
 Τελειώνοντας το σχολείο ο Γκίνες δούλεψε περιστασιακά σε διαφημιστική εταιρεία, ξοδεύοντας όλα του τα χρήματα αγοράζοντας εισιτήρια για το θέατρο. Κάποια στιγμή μάζεψε όσα απαιτούνταν για να παρακολουθήσει προκαταρκτικά μαθήματα υποκριτικής με την ηθοποιό Μαρτίτα Χαντ, κερδίζοντας έτσι μια θέση στη Σχολή Δραματικής τού Φέι Κόμπτον. Εκεί γνωρίζει τον άλλο σερ της βρετανικής υποκριτικής, τον πρόσφατα χαμένο Τζον Γκίλγουντ, ο οποίος ήταν κριτής του. Ο Γκίλγουντ, βλέποντας πιθανότατα το ταλέντο του, τον επέλεξε ως τον καλύτερο της σχολικής χρονιάς. Και ήταν ο Γκίλγουντ εκείνος που αργότερα θα του πρόσφερε την επιτυχία, δίνοντάς του το ρόλο του Οσρικ στην παραγωγή του

Aμλετ που ανέβασε με μεγάλη επιτυχία το 1934 στο Ολντ Βικ. Οι δυο τους εξάλλου

συμπρωταγωνίστησαν στη θρυλική ταινία «Ο Λόρενς της Αραβίας».<p>
 Στη διάρκεια των προβών τού Aμλετ ο Γκίνες θα γνωρίσει την ηθοποιό Μερούλα Σάλαμαν, την οποία και θα παντρευτεί το 1938. Απέκτησαν ένα γιο, τον Μάθιου, ηθοποιός κι αυτός, κι έζησαν ευτυχισμένοι ώς το τέλος σε μια αγροικία 80 χιλιόμετρα νοτιοδυτικά του Λονδίνου. <p>
 Ο Γκίνες ξεκίνησε την κινηματογραφική καριέρα του από τα περίφημα στούντιο «Ιλινγκ» γυρίζοντας μερικά από τα αριστουργήματα της βρετανικής κωμωδίας. Η αρχή έγινε με το «13ο κληρονόμο» (1949) στο οποίο ο Ντένις Πράις είναι ο κληρονόμος και ο Γκίνες όλα τα μέλη της οικογένειας του κληρονόμου! Συνολικά σ' αυτή την ταινία ενσάρκωσε οχτώ ρόλους, ανάμεσα στους οποίους έναν μουγκό κι

έναν τύπο σε νιτσεράδα! Ακολούθησε «Ο άνθρωπος με το λευκό κοστούμι» (1951), «Η συμμορία του Λάβεντερ Χιλ» (1951), «Η συμμορία των πέντε» (1955) κ.ά. <p>
 Στη μέση της λαμπερής, όπως φαινόταν, σταδιοδρομίας του, το 1942, ο σερ Αλεκ Γκίνες κατατάχτηκε στο Βασιλικό Ναυτικό με το βαθμό του αξιωματικού. Η πρώτη του αποστολή αναβλήθηκε εξαιτίας κάποιων προβλημάτων που εμφανίστηκαν στο πλοίο, έτσι ο Γκίνες άρπαξε την ευκαιρία να παίξει στην πρώτη του θεατρική εμφάνιση στο Μπρόντγουεϊ με το έργο «Flare Path». <p>
 Αμέσως μετά το Β' Παγκόσμιο Πόλεμο, η καριέρα του εκτοξεύθηκε ξανά στα ύψη. Ηταν το 1948 όταν γύρισε τον «Ολιβερ Τουίστ», χωρίς όμως κανένας να μπορεί να αναγνωρίσει το πραγματικό πρόσωπο του ηθοποιού πίσω από το μακιγιάζ και τα κοστούμια. Μέχρι τη «Γέφυρα του ποταμού Κβάι» (1957) ο Γκίνες απολάμβανε την ανωνυμία του. Τότε όμως και στο ρόλο του συνταγματάρχη Νίκολσον που βρίσκεται σε ένα ιαπωνικό στρατόπεδο κρατουμένων κατά τη διάρκεια του Β' Παγκοσμίου Πολέμου ήταν που καθιερώθηκε το σπάνιο ταλέντο του με την απίστευτη προσαρμοστικότητα, χωρίς να παίζει κανένα απολύτως ρόλο η μεταμφίεση. Εξάλλου γι' αυτή του την ερμηνεία κέρδισε το Οσκαρ α' αντρικού ρόλου. Αμέσως μετά και το 1960 χρίστηκε από τη βασιλική οικογένεια ιππότης. <p>
 Τότε έπαιξε και το αντίθετο του Νίκολσον, έναν μεθύστακα αξιωματικό στο «Tunes

of Glor y». Κάποτε ο ίδιος περιέγραψε αυτό το ρόλο ως τον καλύτερο της καριέρας

του. <p>
 Μεγάλο κεφάλαιο στην πορεία του είναι η συνεργασία του με το σκηνοθέτη Ντέιβιντ Λιν, η οποία ξεκίνησε το 1946 με τις «Μεγάλες προσδοκίες», συνεχίστηκε με το «Δρ Ζιβάγκο» (1965) και κατέληξε στο «Πέρασμα στην Ινδία» (1984). <p>
 Το 1977 ο Τζορτζ Λούκας τον επιλέγει για την ταινία «Ο Πόλεμος των αστρων». Η συμμετοχή του αυτή τον έκανε γνωστό στη νέα γενιά των κινηματογραφιστών και τον εξασφάλισε οικονομικά για το υπόλοιπο της ζωής του. Το 1980 εμφανίστηκε και στη συνέχεια «Η αυτοκρατορία αντεπιτίθεται», αν και χωρίς τον Λούκας σκηνοθέτη. Βεβαίως έκλεισε την τριλογία με την «Επιστροφή των Τζεντάι» (1983).

Ηταν τότε που άρχισε να «ξερνάει» το φαινόμενο του «Πολέμου των Aστρων» και τους χιλιάδες φαν που το ακολουθούσαν. Είχε χαρακτηρίσει μια φορά τους διαλόγους των ταινιών αυτών ως «τρομακτικές ανοησίες», ενώ εκμυστηρεύτηκε ότι πέταξε όλα τα γράμματα των θαυμαστών του «Πολέμου των Aστρων» χωρίς καν να τα ανοίξει. <p>
 Αλλες ταινίες του είναι «Ο παράδεισος του καπετάνιου» (1953), «Οι εραστές της νύχτας» (1967), «Σκόνη στον άνεμο» (1988) κ.ά. Συνολικά ο σερ Aλεκ Γκίνες πρωταγωνίστησε σε 40 ταινίες και 70 θεατρικά έργα. <p>
 Μερικές από τις πιο γνωστές θεατρικές ερμηνείες του είναι το «Κοκτέιλ Πάρτι» του Τ.Σ. Ελιοτ, το «Ρος» στο ρόλο του Τ.Ε. Λόρενς, το «Ντίλαν» στον ομώνυμο ρόλο και στο έργο του Τζον Μόρτιμερ «Η ζωή με τον πατέρα μου» στο ρόλο του τυφλού δικηγόρου. <p>
 Εκανε όμως και λίγη τηλεόραση. Ηταν ο ήσυχος κατάσκοπος του Τζον Λε Καρέ στο «Tinker, Tailor, Soldier Sp y» και στο «Smile y's people», το 1979 και το 1981 αντίστοιχα. <p>
 Η φήμη του τον άφηνε παγερά αδιάφορο. «Μπορείς μόνο να είσαι ο εαυτός σου», έλεγε. «Κι εγώ είμαι απλώς ευτυχής που είμαι ηθοποιός. Αν προσπαθήσω να επιδεικνύομαι δεξιά κι αριστερά δεν θα ξέρω πώς να συμπεριφερθώ. Αν πάλι προσπαθήσω να γίνω σούπερ σταρ, θα είμαι σκέτος περίγελος»! <p>
 <b>ΦΩΤΕΙΝΗ ΜΠΑΡΚΑ<p>

Aπό τους τελευταίους των μεγάλων<p>
 ΛΟNΔINΟ<p></b>
 Με πρωτοσέλιδα δημοσιεύματα και εκτενή φωτογραφικά αφιερώματα για την καριέρα του στον κινηματογράφο και το θέατρο, ο βρετανικός Τύπος της Δευτέρας απέτισε φόρο τιμής στον σερ Αλεκ Γκίνες.<p>
 «Εφυγε ένας από τους τελευταίους της γενιάς των μεγάλων Βρετανών ηθοποιών», γράφει η «Γκάρντιαν». «Αυτός που αγαπήθηκε από τους μεγαλύτερους στη "Γέφυρα του Ποταμού Κβάι" και από τους νεότερους στον "Πόλεμο των Αστρων", παίρνει το ρόλο του αθάνατου στο στερέωμα των μεγάλων ηθοποιών», γράφει η «Ντέιλι Μέιλ».<p>
 «Ο Αλεκ ήταν ασυνήθιστος άνθρωπος», δήλωσε ο στενός του φίλος, ηθοποιός σερ Τζον Μιλς. «Ημουν», πρόσθεσε, «τυχερός που τον γνώρισα. Ηταν εξαίρετος ηθοποιός. Ηταν, επίσης, εξαιρετικά ντροπαλός και επιθυμούσε να κρατά την προσωπική του ζωή μακριά από τα φώτα της δημοσιότητας. Μόνο πρόσφατα έμαθα κι εγώ ότι ήταν άρρωστος».<p>
 «Συντετριμμένος από το θάνατο του Αλεκ», δήλωσε ο Ρόναλντ Νίαμ, παραγωγός 6 ταινιών του Γκίνες (συμπεριλαμβανομένων και των «Μεγάλες Προσδοκίες» και «Ολιβερ Τουίστ»). «Ο Αλεκ μου δίδαξε», είπε ακόμη ο Νίαμ, «περισσότερο από κάθε άλλον, τι σημαίνει ηθοποιία και θέατρο. Ηταν άνθρωπος χαμαιλέοντας, βίωνε
το χαρακτήρα που υποδυόταν κάθε φορά και δεν ήξερες πού άρχιζε ο ρόλος και πού
ο Αλεκ».<p>
 «Εναν από τους πιο ταλαντούχους και αξιοσέβαστους ηθοποιούς της γενιάς του» αποχαιρέτησε και ο Τζορτζ Λούκας.<p>
 «Ο Αλεκ ήταν γνωστός ως ο άνθρωπος χωρίς πρόσωπο. Λάθος. Ηταν ο ηθοποιός με τις 1.000 μεταμφιέσεις. Αυτός που θα μπορούσε να κάνει τα πάντα και θα ήθελε να μείνει στη μνήμη μας ως ηθοποιός και όχι ως σταρ», λέει ο στενός του φίλος και κριτικός κινηματογράφου, Ντέρεκ Μάλκολμ. Και συμπληρώνει: «Ο Αλεκ πίστευε ότι ο ρόλος του ηθοποιού στις ταινίες δεν πρέπει να μειώνεται και να αυξάνεται
η παρουσία των ειδικών εφέ. Ο ηθοποιός έχει πάντα τον πρώτο ρόλο -γι' αυτό και
δεν του άρεσαν και τόσο αυτού του είδους οι ταινίες». <p>
 <b>IΩANNA NIAΩTH <p></b>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
