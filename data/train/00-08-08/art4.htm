<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 8 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Πόσο διαφορετική θα είναι η ζωή στην Αθήνα σε τέσσερα καλοκαίρια; Μια εύκολη απάντηση είναι ότι, έτσι κι αλλιώς, η ζωή στην Αθήνα τους θερινούς μήνες είναι

κόλαση και ότι, από το καυτό στο πιο καυτό, η διαφορά είναι μηδαμινή. Θα είναι

η Αθήνα μια σύγχρονη, μοντέρνα και δροσερή πόλη, μια παραδεισένια μητρόπολη; Οι προοπτικές δεν είναι τόσο ρόδινες...<p>
<b> Α</b>πό το 1994, το ίδιο το ΥΠΕΧΩΔΕ διαπίστωνε ότι: «Εδώ και πολλά χρόνια η Αθήνα είναι μια πόλη σε κρίση... Η κίνηση, ο ρυθμός και η λειτουργία της πόλης έχουν

στιγματιστεί από την έλλειψη κάθε σχεδιασμού, κάθε οργάνωσης, κάθε προγραμματισμού και πρόβλεψης... Μια ανοχύρωτη, τσιμενταρισμένη, νεφόπληκτη και υποβαθμισμένη πόλη... Ελλειψη πρασίνου και ελεύθερων χώρων... Οικιστική, τριτοκοσμική αναρχία, με εκτεταμένη αυθαιρεσία... Αιχμαλωσία από τα Ι.Χ., που αποτελεί σύμβολο κυριαρχίας».<p>
 Ανεξαρτήτως αν κάποιος συμφωνεί ή όχι με τη διεξαγωγή των Ολυμπιακών στην Αθήνα, μάλλον οι περισσότεροι εχέφρονες κάτοικοί της θα επιθυμούν, ειδικά εκείνο το καλοκαίρι, να βρίσκονται κάπου αλλού...<p>
 Είναι φυσικό η αφόρητη κατάσταση που ζουν οι Αθηναίοι και ιδιαίτερα οι εργαζόμενοι τις καυτές ημέρες του καλοκαιριού, να επιδεινωθεί ακόμη περισσότερο. Εκατοντάδες χιλιάδες τουρίστες, αθλητές, φροντιστές, παράγοντες κ.λπ. αναμένεται να κατακλύσουν τη χώρα μας. Κάποια μαγαζιά και επιχειρήσεις φυσικά θα κάνουν χρυσές δουλειές, ενώ εκφράζονται φόβοι για αύξηση των τιμών σε μαγαζιά, εστιατόρια και περίπτερα, καθώς, πέραν των άλλων, η επικράτηση του

ευρώ θα προσφέρει το άλλοθι για το στρογγύλεμα των τιμών προς τα πάνω. Συνωστισμός αναμένεται να επικρατήσει στα μέσα μαζικής μεταφοράς, καθώς δεν αποκλείεται εκείνες τις ημέρες να δοθούν κίνητρα στους Αθηναίους ώστε να μη χρησιμοποιούν το Ι.Χ. τους -π.χ., κυκλοφοριακές ρυθμίσεις που θα αποθαρρύνουν τη μετάβαση με Ι.Χ. στο κέντρο της πόλης. Ομως, έως τότε ο αριθμός των Ι.Χ. θα

έχει πάρει εφιαλτικές διαστάσεις και η χαλιναγώγηση της τετράτροχης λαίλαπας θα είναι εξαιρετικά δύσκολη.<p>
 Ειδικά ύστερα από τις διεθνείς πιέσεις για την καταπολέμηση της τρομοκρατίας, αναμένεται να εγκατασταθούν στην Αθήνα παραρτήματα όλων σχεδόν των διεθνών μυστικών υπηρεσιών, από τη CIA και τη Σκότλαντ Γιαρντ μέχρι και την ισραηλιτική Μοσάντ. Πριν ακόμη από το χτύπημα της «17Ν», γινόταν λόγος για μανατζάρισμα του νέου μηχανισμού από κοινοπραξία ξένων εταιρειών, ειδικευμένων

στην αξιοποίηση των σύγχρονων μεθόδων παρακολούθησης. Οσοι νόμιζαν ότι με την περσινή επίσκεψη του πλανητάρχη στην Αθήνα «τα είχαν δει όλα» όσον αφορά τα δρακόντεια μέτρα ασφαλείας, θα αναγκαστούν να αναθεωρήσουν την άποψή τους. Ενας τρελός χορός ραδιοκυμάτων θα συντελείται στον ουρανό της Αθήνας, καθώς θα

εφαρμόζονται όλα τα σύγχρονα μέτρα τηλεπαρακολούθησης. Οσοι μιλούν στο τηλέφωνο, θα πρέπει να αποφεύγουν τη χρήση επικίνδυνων λέξεων ή φράσεων, π.χ. «αυτό το κρασί ήταν δυναμίτης» ή «τώρα θα σκάσει η βόμβα» ή «όχι και να μας τρομοκρατεί η μάνα σου».<p>
 Η πρόσληψη χιλιάδων νέων αστυνομικών για την προστασία των Ολυμπιακών και η μεταφορά μεγάλου μέρους των αστυνομικών δυνάμεων της επαρχίας στην πρωτεύουσα θα μετατρέψουν την Αθήνα σε αστυνομοκρατούμενη πόλη. <p>
 Ο ηλεκτρικός σιδηρόδρομος αναμένεται να έχει εκσυγχρονιστεί πλήρως σε σταθμούς

και βαγόνια και θα τοποθετηθεί -επιτέλους- κλιματισμός. Κλιματισμός αναμένεται

να τοποθετηθεί και στο διευρυμένο Μετρό, οπότε, μετά τους Ολυμπιακούς, μπορεί να υπάρξει κάποια βελτίωση. <p>
 Οσο για τη σκοτεινή πλευρά της Σελήνης -λαθρομετανάστες, ζητιάνους, ανάπηρους,

ναρκομανείς, πλανόδιους μικροπωλητές- ήδη εφαρμόζονται σχέδια για την απομάκρυνσή τους σε περιφερειακούς θύλακες, όπου δεν θα τους αντικρίζει τουρίστα μάτι.<p>
 Ανησυχία επικρατεί για τη μείωση και την τσιμεντοποίηση των λιγοστών ελεύθερων

χώρων που υπάρχουν στην Αττική. Η επέκταση των ανατολικών ορίων της Αθήνας με την κατασκευή της περιφερειακής λεωφόρου, το μεγάλο αεροδρόμιο στον κάμπο των Σπάτων, η δημιουργία μιας νέας πόλης δυναμικότητας 20.000 κατοίκων στην Πεντέλη, πάνω από το Πικέρμι, θα περιορίσουν τις δασικές εκτάσεις. Ακόμη πιο δύσκολο θα είναι για τους Αθηναίους να βρίσκουν παραλίες για να ξεφεύγουν τα Σαββατοκύριακα. <p>
 Στην περιοχή του τελευταίου παρακτίου βιοτόπου της Αττικής, στο Σχοινιά Μαραθώνα, προβλέπεται η κατασκευή ενός κωπηλατοδρομίου μήκους 2.220 μέτρων και

μιας βοηθητικής πίστας, καθώς και άλλες εγκαταστάσεις και αναμένεται υποβάθμιση του οικοσυστήματος της περιοχής. Ηδη έχουν εκδηλωθεί αντιδράσεις από τους κατοίκους της περιοχής, ενώ έχει συσταθεί επιτροπή και για τη διάσωση

της παραλίας του Σαρωνικού.<p>
 Ενάμισι χρόνο πριν από το 2004, θα απαγορευτεί στο κέντρο της Αθήνας και στους

χώρους τέλεσης των αγώνων «η τοποθέτηση εμπορικών και πολιτικών μηνυμάτων σε χειρόγραφη, έντυπη ή άλλη μορφή». Τα πράγματα θα είναι πιο δύσκολα για όσους επιχειρήσουν να ασκήσουν πολιτική ή κινηματική δράση εκείνη την περίοδο. Είναι

αναμενόμενο να υπάρξει κάποιος περιορισμός των πολιτικών και κοινωνικών ελευθεριών των πολιτών (π.χ. θα απαγορεύονται οι διαδηλώσεις), ενώ αναμένεται και αποκλεισμός ορισμένων νευραλγικών περιοχών για λόγους ασφαλείας. Οι απεργίες κατά τις άγιες εκείνες ημέρες θα κηρυχθούν εθνικά ανεπίτρεπτες, ενώ εκπαιδευμένοι απεργοσπαστικοί μηχανισμοί θα είναι πανέτοιμοι να αναλάβουν δράση, αν τυχόν κάποιοι δεν υπακούσουν. Από την άλλη πλευρά, καθώς πρέπει να υπενθυμίσουμε ότι η Αθήνα είναι η κοιτίδα της Δημοκρατίας, δεν αποκλείεται να σχεδιαστούν κάποιες εκδηλώσεις «λαϊκής συμμετοχής», όπως η «Βουλή των Γερόντων», κατά τις οποίες απλά μέλη της αθηναϊκής κοινωνίας θα κληθούν να αποδείξουν ότι είναι γνήσιοι απόγονοι του Περικλή.<p>
 Τα ράντζα θα αποσυρθούν προσωρινά από τα δημόσια νοσοκομεία, όπως και οι επαίτες από τις κεντρικές πλατείες. Επίσης, θερμές συστάσεις θα απευθυνθούν στους θερμόαιμους συμπατριώτες μας, ώστε τα εγκλήματα τιμής να αναβληθούν για μετά την Ολυμπιάδα.<p>
 Με άλλα λόγια, η Ολυμπιάδα του 2004 θα αποτελέσει το κίνητρο για το πιο μεγαλεπήβολο λίφτινγκ στην ιστορία του ελληνικού κράτους. Οπως όμως συμβαίνει με αυτού του είδους τις αισθητικές αναπλάσεις, οι ρυτίδες ύστερα από λίγους μήνες επανεμφανίζονται και το δέρμα φαίνεται ακόμη πιο γερασμένο από πριν.<p>
 <b>ΔΗΜΗΤΡΗΣ ΤΖΙΑΝΤΖΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
