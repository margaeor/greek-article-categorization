Οι μισές από τις ελεγχθείσες επιχειρήσεις σε νησιωτικές και τουριστικές περιοχές της χώρας υπέπεσαν σε τουλάχιστον μια φορολογική παράβαση, κατά το τελευταίο δεκαπενθήμερο. Το Σώμα Δίωξης Οικονομικού Εγκλήματος, πάντως, απειλεί με κλείσιμο τους καταστηματάρχες, που δεν θα συμμορφωθούν.
 Με χθεσινές δηλώσεις του ο διευθυντής του ΣΔΟΕ Ανδρέας Κυρίτσης, στο ραδιοφωνικό σταθμό «Πλάνετ», επισημαίνει ότι το υψηλότερο ποσοστό παραβάσεων, από αυτές που εντόπισαν οι ελεγκτές του ΣΔΟΕ, αφορούσε τη μη έκδοση αποδείξεων
λιανικής πώλησης αγαθών, προσθέτοντας πως «το 45% των ελεγχθεισών επιχειρήσεων
 Από τα αποτελέσματα των ελέγχων προκύπτει επίσης ότι οι περισσότερες φορολογικές παραβάσεις εντοπίστηκαν σε τρία νησιά: τη Μύκονο, τη Σαντορίνη και
την Πάρο, τα οποία παρουσιάζουν και αυξημένη τουριστική κίνηση κατά τον τελευταίο μήνα. Ο κ. Κυρίτσης ανέφερε χαρακτηριστικά μια περίπτωση, στην περιοχή Ξυλόκαστρο όπου από τις πέντε ελεγχθείσες επιχειρήσεις και οι πέντε είχαν υποπέσει σε φορολογική παράβαση.
 Πάντως, ο ειδικός γραμματέας του ΣΔΟΕ Γιώργος Κανελλόπουλος ξεκαθάρισε με χθεσινές δηλώσεις του ότι θα προχωρήσουν άμεσα στο κλείσιμο των καταστημάτων όσων δεν αποφασίσουν να συμμορφωθούν, τονίζοντας χαρακτηριστικά «Αν δεν συμμορφωθούν οι καταστηματάρχες θα προχωρούμε σε κλείσιμο των καταστημάτων τους. Το παιχνίδι πρέπει να είναι έντιμο για να μην υπάρχουν παρατράγουδα».
 Σημειώνεται ότι σύμφωνα με το επιχειρησιακό σχέδιο δράσης του ΣΔΟΕ στους άμεσους στόχους των ελεγκτών μπαίνουν οι τραγουδιστές που περιοδεύουν στην επαρχία και δη όσοι πραγματοποιούν συναυλίες, καθώς και τα νυχτερινά κέντρα. Ενώ μετά το Δεκαπενταύγουστο αναμένεται να δοθεί στη δημοσιότητα νέα λίστα με «επώνυμους» που υπέπεσαν στο αδίκημα της φοροδιαφυγής.
