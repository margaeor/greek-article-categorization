Ο πανζουρλισμός για τα εισιτήρια του αγώνα με τη Λα Κορούνια συνεχίζεται.0 Μέχρι χθες συγκεκριμένα είχαν πουληθεί περίπου 35.000 και η ζήτηση βέβαια εξακολουθεί να είναι μεγάλη. «Απ' όλα τα μέρη της Ελλάδας τηλεφωνούν και ζητούν εισιτήρια. Είχα πολλά χρόνια να δω τέτοια κίνηση», δήλωσε χθες ο Γιάννης Ζαβραδινός, ο επί 23 χρόνια διαχειριστής του Παναθηναϊκού.
 Η διάθεση θα συνεχιστεί και σήμερα από τη θύρα 11 του γηπέδου της Λεωφόρου Αλεξάνδρας και τις μπουτίκ του ΠΑΟ. Υπενθυμίζουμε τις τιμές: 6.000-8.000-10.000-15.000-30.000 (στην εξέδρα των επωνύμων).
 Στον αγωνιστικό τομέα ο Πάολο Σόουζα και ο Γιώργος Καραγκούνης είναι καλά και τέθηκαν στη διάθεση του Αγγελου Αναστασιάδη. Προβλήματα, επομένως, τέλος για τον Παναθηναϊκό.
