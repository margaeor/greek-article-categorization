<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 9 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΛΟΣ ΑΝΤΖΕΛΕΣ<p></b>
 Η Μαρία Κάλλας γέννησε το 1960 το παιδί του Αριστοτέλη Ωνάση, το βρέφος όμως πέθανε από φυσικά αίτια δύο ώρες μετά τον τοκετό. Την αδημοσίευτη μέχρι σήμερα αποκάλυψη κάνει ο Νίκολας Γκέιτζ στην -υπό έκδοση- νέα βιογραφία για την ντίβα της όπερας την οποία συνέγραψε. Αποσπάσματά της δημοσιεύονται στο τεύχος Οκτωβρίου του περιοδικού «Βάνιτι Φέαρ». <p>
 Το μωρό του θρυλικού ζεύγους, σύμφωνα με τον Γκέιτζ, γεννήθηκε το 1960 με καισαρική τομή, αλλά δύο ώρες μετά τον τοκετό έπαψε να αναπνέει, και στο νοσοκομείο όπου διακομίσθηκε διαπιστώθηκε ο θάνατός του. Ο συγγραφέας δεν ξεκαθαρίζει αν η Μαρία Κάλλας γέννησε στο σπίτι, αν και αυτό συνάγεται από τα λεγόμενά του. Επίσης δεν αναφέρει σε ποια πόλη γεννήθηκε. Ωστόσο, πληροφορεί ότι η Κάλλας το έθαψε σε νεκροταφείο του Μιλάνου. Η μεγάλη ντίβα ονόμασε το παιδί Ομέρο (Ομηρο) Λενγκρίνι, δίχως ποτέ να πει σε κανέναν γιατί επέλεξε αυτό το επώνυμο, αναφέρει ο Γκέιτζ. Υποστηρίζει δε ότι ο τοκετός αποδεικνύεται από μια σειρά επίσημων πιστοποιητικών και τη θαμπή φωτογραφία ενός νεογέννητου που βρέθηκαν στα προσωπικά είδη της Κάλλας μετά το θάνατό της. Επίσης, από μαρτυρίες τριών προσώπων του περιβάλλοντός της. Οπως αυτή της πιστής οικονόμου της Μπρούνα Λουπόλι, η οποία επιβεβαιώνει τη γέννηση και το θάνατο του νεογνού διαψεύδοντας παράλληλα τη φήμη που διατηρείται χρόνια ότι η Κάλλας είχε προχωρήσει σε διακοπή κύησης αφού έμεινε έγκυος από τον Ωνάση. <p>
 <b>«Δεν έκανε
 άμβλωση»<p></b>
 «Η κυρία δεν έκανε ποτέ άμβλωση το 1966, το 1967 ή οποιαδήποτε άλλη χρονιά. Εγκυος έμεινε μόνο μία φορά, τότε που το παιδί γεννήθηκε στους οκτώ μήνες και έζησε μόνο μία ημέρα. Eίχε (η Kάλλας) μια ουλή, ψηλά στην κοιλιά της, γιατί το μωρό γεννήθηκε με καισαρική», είπε η Λουπόλι στον Γκέιτζ, ο οποίος με τη σειρά του επιβεβαίωσε την ύπαρξη της ουλής μιλώντας με παθολόγο που εργαζόταν για τον Αριστοτέλη Ωνάση. <p>
 Η Λουπόλι αποκάλυψε ακόμη ότι ο θάνατος του μικρού Ομηρου ήταν ο μεγάλος πόνος της Κάλλας και ταξίδεψε πολλές φορές από το Παρίσι στο Μιλάνο για να προσκυνήσει τον τάφο του μωρού. <p>
 Η Μαρία Κάλλας φέρεται να είχε πει πολλές φορές σε φίλους της ότι ο Ωνάσης την υποχρέωσε να προχωρήσει σε άμβλωση το 1966, μια ιστορία που αναπαράγεται σε πολλές βιογραφίες της μεγάλης ντίβας και στο θεατρικό έργο του Τέρενς Μακνάλι «Μάστερ Κλας». Ο Νίκολας Γκέιτζ όμως υποστηρίζει ότι η έρευνά του, που διήρκεσε τρία χρόνια, απέδειξε πως δεν ίσχυε ποτέ κάτι τέτοιο. <p>
 <b>«Θα μου το
 πληρώσουν»<p></b>
 Ο Αριστοτέλης διατήρησε μια θυελλώδη σχέση με τη Μαρία Κάλλας, για χάρη του οποίου εκείνη διέκοψε τη λαμπρή καριέρα της και εγκατέλειψε το σύζυγό της Τζαν Μπατίστα Μενενγκίνι. Με στόχο βέβαια να παντρευτεί τον Ελληνα μεγιστάνα. Εκείνος όμως διάλεξε την Τζάκι Κένεντι, με αποτέλεσμα η Μαρία Κάλλας να καταρρεύσει. Στις καλές εποχές τους, η ντίβα έγραφε στην αγαπημένη δασκάλα της στο Ωδείο Ελβίρα ντε Ιντάλγκο: «Ο Αρίστος είναι υπέροχος μαζί μου...». Και ένα χρόνο αργότερα, πριν αποκαλυφθεί η σχέση του με την Τζάκι: «Εχω τον Αρίστο, τι άλλο μπορεί να ζητήσει κανείς; ». Κι έπειτα, μετά το γάμο: «Είναι απάνθρωπο, δεν είναι αλήθεια, αλλά θα το πληρώσουν και οι δυο, θα το δεις. Το χειρότερο πράγμα είναι ότι δεν μου είπε τίποτα για το γάμο του. Σκέφτομαι πως είχε την υποχρέωση, ύστερα από 9 χρόνια που ήμουν μαζί του, τουλάχιστον να μου το πει, να μη μ'αφήσει να το μάθω από τις εφημερίδες. Τον θεωρώ τρελό και ως τέτοιον τον διώχνω από το μυαλό μου...». Εντεκα χρόνια αργότερα η Μαρία-Αννα Καλλογεροπούλου λυτρώθηκε από τον πόνο της εγκατάλειψης. Πέθανε στις 16 Σεπτεμβρίου 1977. Δύο χρόνια νωρίτερα είχε «φύγει» ο Αρίστος. <p>
 Τη ζωή της Κάλλας θα ζωντανέψει ο διάσημος σκηνοθέτης Φράνκο Τζεφιρέλι σε μια υπερπαραγωγή με τίτλο «Callas forever» (Κάλλας για πάντα). Τα γυρίσματα της ταινίας θα ξεκινήσουν τον ερχόμενο Φεβρουάριο και τη σπουδαία ντίβα θα υποδυθεί η κορυφαία σοπράνο Τερέζα Στράτας. <p>
 Ο Νίκολας Γκέιτζ (Ν. Γκατζογιάννης) είναι μεταξύ άλλων γνωστός για το βιβλίο του «Ελένη».<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
