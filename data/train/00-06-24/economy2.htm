<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 24/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Kαι ενώ ολόκληρη η αγορά της πληροφορικής βρίσκεται σε κατάσταση αναμονής για το διαβόητο πλέον ζήτημα της δίκης κατά των αντιμονοπωλιακών πρακτικών της Microsoft, o Bill Gates εκπλήσσει ξανά τους πάντες με μια κίνηση που πολλοί μεν περίμεναν, όχι όμως τόσο σύντομα και σε τέτοια χρονική σύμπτωση με την έφεση της αμερικανικής εταιρείας για τη διάσπασή της.<p>
Mε πρόσφατη ανακοίνωση των υψηλόβαθμων στελεχών της Microsoft και του ίδιου του Bill Gates, ο γίγαντας του software αλλάζει ­κι επίσημα πλέον­ προσανατολισμό: όλα τα σημαντικά προϊόντα λογισμικού της Microsoft αποκτούν το πρόσφυμα.Net και... «μετακομίζουν» στο Internet, σηματοδοτώντας τη στροφή της εταιρείας του Redmond στον τομέα των Διαδικτυακών υπηρεσιών.<p>
Ολα όσα γνωρίζαμε μέχρι σήμερα για τα διασημότερα πακέτα λογισμικού και υπηρεσιών της Microsoft, αλλάζουν: το Οffice μετονομάζεται σε Οffice.Net, το MSN.Net, ακόμη και η επόμενη έκδοση των Windows (τα περίφημα Whistler θα ονομάζονται Windows.Net. Ολα τα παραπάνω θα συνδεθούν στενά με τα περίφημα Next Generation Windows Services της Microsoft, ώστε η ­καλώς εχόντων των πραγμάτων ομαλή­ μετάβαση στο δικτυακό τομέα να επιφέρει και την τελική μετονομασία Microsoft.Net στην εταιρεία, στα τέλη του 2002. Aλλωστε, η αναδιοργάνωση αυτή της Microsoft θα της επιτρέψει να απευθυνθεί και σε νέες αγορές, καθώς η νέα δομή της θα επιτρέψει την παροχή υπηρεσιών πρόσβασης και περιεχομένου, όχι μόνο σε υπολογιστές, αλλά και σε κάθε λογής φορητή συσκευή (κινητά τηλέφωνα, PDAs κ.λπ.), μέσα από παρόμοιους μηχανισμούς.<p>
Bεβαίως, η σημαντική αυτή στροφή για τη Microsoft δεν θα συμβεί από τη μια μέρα στην άλλη, όμως ο Gates ως chief software architect πιστεύει πως μπορεί να την επιτύχει. Γι' αυτόν και την εταιρεία του, όπως τόνισε, «η μετάβαση αυτή είναι τόσο σημαντική, όσο αυτή από το DΟS στα Windows»<p>
Πολλοί είναι οι αναλυτές που πιστεύουν ότι η κίνηση αυτή του Gates είναι ουσιαστικά το αποτελεσματικότερο αντίμετρο στην απόφαση του δικαστή Jakson: με όλα τα προϊόντα της Microsoft να έχουν ως κεντρικό σημείο αναφοράς τους το Internet και να μεταμορφώνονται από απλό software ουσιαστικά σε προηγμένες υπηρεσίες, η διάσπαση που επιδιώκει η αμερικανική Δικαιοσύνη δεν... έχει πλέον νόημα! Aπό την άλλη πλευρά, βέβαια, ενδιαφέρον θα έχει και η στάση που το υπουργείο Δικαιοσύνης των HΠA θα κρατήσει απέναντι στη νέα αυτή εξέλιξη: ας μην ξεχνάμε πως η όλη υπόθεση της αντιμονοπωλιακής δίκης είχε σκοπό να μην αφήσει τη Microsoft συνεχώς να συνενώνει και ολοκληρώνει (intergrate) τα προϊόντα της, δημιουργώντας συνθήκες αθέμιτου ανταγωνισμού. H νέα κατεύθυνση στην οποία κινείται ο Gates, όχι μόνο επιδιώκει αυτήν την ολοκλήρωση, αλλά πρακτικά την προϋποθέτει, προκειμένου να επιτύχει το όλο σχέδιο μετάβασης στο Internet. Θέτοντας τον web browser σαν κεντρική πλατφόρμα διανομής και χρήσης των εφαρμογών της, αλλά και σαν κεντρικό «παράθυρο» παροχής των μελλοντικών υπηρεσιών της, η Microsoft διακινδυνεύει ...νέες ιστορίες με το Yπουργείο Δικαιοσύνης. Kαι, υποψιάζομαστε, πολύ μεγαλύτερες αυτήν τη φορά...<p>
Φαίνεται ότι, τελικά, έστω και με καθυστέρηση τεσσάρων χρόνων, η Microsoft συνειδητοποίησε ότι «The Network is the Computer» (φυσικά, ο Gates, για να μην παραλληλιστεί με τους... θανάσιμους εχθρούς του, τον Scott Mc Nealy της Sun και τον Mark Andressen της Netscape, το έθεσε ως «The Nerwork is more important than the Computer»...). Aυτό που απομένει να δούμε είναι αν είναι σε θέση να καλύψει τον χαμένο χρόνο, να ανασυτχθεί αποτελεσματικά και να διατηρήσει την κεντρική θέση της στα τεκταινόμενα της πληροφορικής (τόσο σε επίπεδο προϊόντων όσο και υπηρεσιών πλέον), κάτω από συνθήκες που όντως δεν είναι οι ευνοϊκότερες δυνατές. Tο σίγουρο είναι ένα: Πολύ ενδιαφέροντες καιροί περιμένουν τόσο τις ανταγωνιστικές στο Internet εταιρείες όσο και τους τελικούς χρήστες. Kι αυτό δεν μπορεί να είναι κακό, έτσι δεν είναι;<p>
Kώστας Φάρκωνας<p>
mithrandir@enet.gr<p>
 

	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
