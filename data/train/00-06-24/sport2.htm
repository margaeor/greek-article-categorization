<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 24/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Το κοσμοπολίτικο Αμστερνταμ, με την ελευθεριότητα της κουλτούρας του, 
περιέκλεισε στο μότο «Αθλητικό, Ασφαλές, Γιορταστικό» την υπόσχεση που εκ των προτέρων έδινε σ' όσους επρόκειτο να το επισκεφθούν για να δουν και να χαρούν τους αγώνες του EURΟ 2000.<p>
 Ως και σήμερα, την τήρησε στο ακέραιο. Τα τρία ματς στους ομίλους (της Ολλανδίας με Τσεχία, Γαλλία και το Ισπανία - Σλοβενία) ήταν, και τα τρία, ειρηνικά πάρτι. Η δε έλευση της Τουρκίας, μολονότι λογίζεται ομάδα υψηλού κινδύνου, δεν φαίνεται να αλλάζει το κλίμα.<p>
 Η θεά τύχη έδωσε, στο κάτω κάτω, οι Τούρκοι να μη συναπαντηθούν με Αγγλους κι απέναντι στους Πορτογάλους οι φόβοι είναι κοντά στο μηδέν. <p>
 Αν κάτι αλλάζει, αυτό μπορεί να έχει σχέση με τα πρόσθετα μέτρα των μυστικών υπηρεσιών για την προληπτική αντιμετώπιση διαφορετικής υφής περιστατικών (τρομοκρατικού χτυπήματος, επί παραδείγματι), αλλά τούτο δεν είναι αισθητό στον μέσο πολίτη ή στον μέσο τουρίστα.<p>
 Εκείνο που πράγματι έγινε αισθητό, τη νύχτα της πρόκρισης των Τούρκων στις Βρυξέλλες, ήταν ότι (όπως και στο Αρνεμ) εδώ το Αμστερνταμ έγινε για μερικές ώρες φιλόξενη μικρή Κωνσταντινούπολη. Η Νταμ και η Μέρκατορπλαϊν παραδόθηκαν στον ενθουσιασμό και στους ολονύχτιους πανηγυρισμούς, οι κόρνες των αυτοκινήτων στους δρόμους (αντ) ηχούσαν ώς το ξημέρωμα, τα στέκια τύπου «Εσκίσεχιρ Καφέ» πλημμύρισαν κόσμο.<p>
 Οι μισοί φώναζαν «Ποιος είναι; Ποιος; », οι άλλοι μισοί απαντούσαν «Ο Αλλάχ» κι 

όλοι μαζί κραύγαζαν «Χάιντι Τούρκιγε» (Εμπρός Τουρκία) και άλλες παρόμοιες φράσεις που μονάχα εμείς στα Βαλκάνια, τόσα κοινά λήμματα που έχουμε στα λεξικά μας, τις καταλαβαίνουμε καλά.<p>
 <b>ΠPΟBA</b><p>
 Εμοιαζε, η νύχτα της περασμένης Δευτέρας προς Τρίτη, σαν πρόβα της υποδοχής και της συμπαράστασης που θα έχει σήμερα, όπως την είχε και στο Βέλγιο, η τουρκική ομάδα από τους ομόθρησκους κι ομοεθνείς της.<p>
 Ο κόουτς Μουσταφά Ντενιζλί, εκείνο το βράδυ της νίκης στο «Βασιλιάς Μποντουέν», δήλωσε «τώρα θ' αντιμετωπίσουμε την καλύτερη ομάδα του EURΟ 2000», 

την Πορτογαλία δηλαδή, μα ό,τι και να δήλωνε πλέον, δίκιο θα είχε. Ηταν από πάνω ο 51χρονος Σμυρνιός κι έλεγε ό,τι ήθελε. Είχε παίξει το κεφάλι του κορώνα-γράμματα, ως κι από live τηλεοπτικές συνεντεύξεις σηκωνόταν κι έφευγε όταν δεν του άρεσαν οι ερωτήσεις, κέρδισε τον εμφύλιο πόλεμο με τους Τούρκους δημοσιογράφους, φυσικά έσπευσε να χαρίσει τη νίκη «σ' ολόκληρο τον τουρκικό λαό» κι αργότερα να ευχαριστήσει «τους χιλιάδες ανθρώπους στην πατρίδα που με e-mail και φαξ μου έστειλαν μηνύματα συμπαράστασης».<p>
 Αυτοί είναι η (ή, τουλάχιστον, αυτούς χρησιμοποιεί για) ασπίδα του έναντι όσων 

«νόμιζαν πως είχαμε ήδη τσεκάρει τα εισιτήρια της επιστροφής, αλλά ξέχασαν πως 

τα εισιτήριά μας είναι με ανοιχτή ημερομηνία».<p>
 Το πίστευε ακράδαντα, πάντως. Συνεχώς έλεγε «εδώ ήρθαμε για να προκριθούμε στους "οκτώ"» και «με το καλό ποδόσφαιρο θα εξουδετερώσουμε το αβαντάζ έδρας» των Βέλγων. Και τό 'κανε, κόντρα σ' όλες τις αναποδιές. Με τον Ουμίτ τραυματισμένο στον αστράγαλο και με τον Οκτάι κάποια στιγμή να τον πηγαίνουν σε νοσοκομείο του Μίρλο (κοντά στο Αϊντχόφεν) για πρόβλημα στα νεφρά. Με τα μέσα ενημέρωσης συνεχώς στο σβέρκο του.<p>
 «Θέλουν ν' ανακατεύονται κι αυτό είναι unfair», φώναζε. «Είπαν ότι έκανα λάθος 

στη σύνθεση του ματς με την Ιταλία. Με τη Σουηδία έβαλα αυτή που έλεγαν εκείνοι, και τι καταφέραμε; Την 1η Ιουλίου που θα 'χω φύγει, ας έρθουν ν' αναλάβουν αυτοί, να δούμε τι καλύτερο θα πετύχουν. Εγώ παρουσίασα την ομάδα που άλλαξε τη ροή της ιστορίας του τουρκικού φούτμπολ. Το '96 δεν βάλαμε γκολ, 

δεν πήραμε βαθμό, η Γερμανία κι η Τσεχία έπαιξαν τελικό, η Αγγλία ημιτελικό. Το 2000, κοιτάξτε πού είμαστε εμείς και πού είναι όλοι αυτοί. Εχουμε νικήσει αυτή την τετραετία Ολλανδούς, Γερμανούς, Βέλγους».<p>
 <b>ANENΔΟTΟΣ</b><p>
 Και του 'κάνε και την κουτσουκέλα ο πολύς Τουγκάι, που τον αντικατέστησε πριν τελειώσει το ημίχρονο του παιγνιδιού με το Βέλγιο, ακόμη στο 0-0 δηλαδή, κι εκείνος απάντησε πετώντας ένα μπουκάλι προς τον πάγκο.<p>
 Ο Ντενιζλί, παρά τη μετά ταύτα συgγνώμη, ήταν ανένδοτος και τον έστειλε πίσω με το πρώτο αεροπλάνο. Το σημειώσαμε ήδη, ήταν πια καβάλα στο άλογο. Τις επόμενες μέρες, μάλιστα, έμελλε ν' αποκαλυφθεί πως ο ίδιος Τουγκάι σε μια προπόνηση (γεγονός που τότε αποσιωπήθηκε) είχε πάρει στο κυνήγι να δείρει συμπαίκτη του! <p>
 Ο Μεχμέτ Ντεμιρτσάν της αθλητικής εφημερίδας «Φανατίκ» μάς έλεγε: «Καλός παίκτης, όμως δεν σεβάστηκε τον κόουτς. Με τη συμπεριφορά του, δεν είχε θέση στην ομάδα. Η απόφαση να τον διώξουν ήταν σωστή, την υποστηρίζουν και οι άλλοι 

παίκτες», οι οποίοι παρεμπιπτόντως έγιναν πλουσιότεροι κατά περίπου πενήντα εκατομμύρια δραχμές έκαστος, «και εμείς».<p>
 Ο τουρκικός Τύπος, για πολλές ημέρες πριν από το τρίτο παιγνίδι, ωρυόταν και για τον «αποχαυνωμένο» Χακάν. «Ξύπνα! », ήταν ο πιο χαρακτηριστικός τίτλος, πάνω από κείμενο πρόθυμο να υπενθυμίσει τις πέντε (τρεις το '96 και δύο το 2000) «νεκρές» εμφανίσεις του, αλλά και την προ ετών αποτυχία να παίξει μπάλα στην Ιταλία με τη φανέλα της Τορίνο.<p>
 Ο Χακάν, με τη φοβερή ελαστικότητα στο ίσιο ψηλό κορμί και με τον έμφυτο οπορτουνισμό, απάντησε βάζοντας τα δύο σπουδαιότερα γκολ της καριέρας του (28, 

στο σύνολο, με την Εθνική) κι απέδειξε πως είναι φορ γεννημένο αρπακτικό. Ηταν 

γκολ-σεμινάρια, με τα έξοδα πληρωμένα, για την αίσθηση του χώρου, το τάιμιnγκ, 

την τελειότητα στην εκτέλεση.<p>
 «Δεν είχαμε παίξει καλά στα πρώτα δύο ματς, όμως από δω και πέρα όλος ο δρόμος 

είναι ανοιχτός», είπε. «Πρέπει να σκεφτόμαστε μπροστά. Ως και στον τελικό, γιατί όχι; » Για το σημερινό ματς οι Τούρκοι τον δίνουν τραυματία στο αριστερό πόδι, κι αμφίβολο να παίξει να μη παίξει. Χάνονται, όμως, τέτοιοι αγώνες; <p>
 Ο Μουράτ Αγκτσά, έμπειρος ρεπόρτερ της «Μιλιέτ», μaς είπε πως οι βάσεις του τουρκικού ποδοσφαιρικού θαύματος μπήκαν από την εποχή που δούλεψαν στη χώρα του δύο, τι ειρωνεία για τη σημερινή κατάντια της Μάνσαφτ, Γερμανοί. Ο (πρώην εκλέκτορας της Γερμανίας) Ντέρβαλ στην Γκαλατάσαραϊ κι ο (αντίστοιχος της Δανίας) Πιόντεκ στην Εθνική. «Από αυτούς έμαθαν τα μυστικά της δουλειάς ο Φατίχ Τερίμ κι ο Μουσταφά Ντενιζλί». Οσο για την επόμενη ημέρα; «Είμαστε 62 εκατομμύρια λαός, περίπου το 35% του πληθυσμού κάτω των 14 ετών και το 50%, και πλέον, κάτω των 30 ετών. Εχουμε πολλή νεολαία. Αρα και πολλές πιθανότητες να βγάλουμε νέους Χακάν και Αρίφ».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
