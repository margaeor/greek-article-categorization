<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 24/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Ούτε ροκ ούτε σταρ νιώθει ο πρώην «Τερμίτης» Αντώνης Μιτζέλος. Δηλώνει «άσημος 

συνθέτης» (αν και το σινκγλ του με τον Νταλάρα της Ανατολής, Ακίρα Ινάμπα, έχει πουλήσει σε Ιαπωνία και Ασία 1, 5 εκατομμύριo αντίτυπα σε 20 ημέρες) κι αύριο καλεί φίλους στο Λυκαβηττό για να γιορτάσουν τα 20 χρόνια του στη δισκογραφία. <p>
 Ο συνθέτης θα ανεβεί στη σκηνή «με διάθεση», για να παρουσιάσει για πρώτη φορά 

ζωντανά στην Ελλάδα το υλικό του ορχηστρικού δίσκου του «Βe yond the light». «Ενα έργο ζωής», το οποίο χρειάστηκε έντεκα χρόνια και χιλιάδες ώρες στούντιο, 

εδώ και στην Αμερική, για να ολοκληρωθεί. Μαζί θα παίξει και τα τραγούδια που έγραψε όλα αυτά τα χρόνια. Τραγούδια που θα ερμηνεύσουν οι «φίλοι» του και αυθεντικοί ερμηνευτές τους, οι: Λαυρέντης Μαχαιρίτσας, Ελευθερία Αρβανιτάκη και Γιάννης Κότσιρας. <p>
 *Πόσο κορυφαία στιγμή έκφρασης ήταν για σας η έκδοση του ορχηστρικού «Βe yond the light»; <p>
 «Πραγματικά ήταν η κορυφαία στιγμή για μένα σαν συνθετικό έργο. Είναι μια δουλειά που την ονειρευόμουν από παιδί. Ηθελα, δηλαδή, να κάνω αυτό το ενιαίο έργο, να πω αυτή τη μικρή ιστορία με αρχή, μέση και τέλος». <p>
 *Επιλέξατε ξενόγλωσσο τίτλο τυχαίως; <p>
 «Στόχευα στο εξωτερικό. Ο δίσκος κυκλοφορεί, ήδη, σε 18 χώρες με πολύ καλές δημοσιεύσεις και κριτικές. Κι αυτό είναι κάτι που με τιμά. Βέβαια οι κριτικές ήταν καλές και στην Ελλάδα, εκτός από ένα γνωστό περιοδικό που θεώρησε πως δεν 

είναι άξιος ο δίσκος μου ούτε για να τον θάψουν... Η δουλειά, πάντως, ειδικά στην Ευρώπη, εκτιμήθηκε σε σύντομο χρονικό διάστημα. Την 1η Ιουνίου την παρουσίασα στο Βέλγιο, στο Palais de Beaux Arts, στο πλαίσιο των εκδηλώσεων Βρυξέλλες Πολιτιστική Πρωτεύουσα 2000. Η συναυλία μου, η μοναδική ελληνική μουσική συμμετοχή, είχε ενταχθεί στην κατηγορία "συνθέτες-κιθαρίστες με πρόταση", στην οποία έπαιξαν ο Κάρλος Σαντάνα, ο Πατ Μεθίνι κι εγώ».<p>
 *Σας ενδιαφέρει περισσότερο να δραστηριοποιηθείτε εκτός συνόρων; <p>
 «Με ενδιαφέρει πάνω από όλα να είμαι στην ουσία Ελληνας. Πιστεύω, άλλωστε, πως 

οτιδήποτε είναι για κατανάλωση εντός των συνόρων δεν πρέπει να έχει την τιμή να λέγεται, σε επίπεδο μουσικό, ελληνικό. Είναι δύσκολο με ελληνικό λόγο να απευθύνεσαι σε κάποιον που ζει στην Ταϊβάν, το καταλαβαίνω. Αλλά η μουσική μας 

πρέπει πλέον να μπορεί να ακουστεί παντού από όλους».<p>
 *Εχει αποτυπωθεί στο «Be yond the light» κάποια αγωνία, ή αμφιβολία ίσως, ότι θα ξαναπραγματοποιήσετε κάτι αντίστοιχο; <p>
 «Οχι, δεν υπάρχει αυτό το στοιχείο. Είμαι ένας άνθρωπος που όταν το θέλω είμαι 

τυχερός. Δες τα τελευταία δέκα χρόνια. Eίχα αποφασίσει ότι δεν θέλω να έχω καμιά σχέση μ' αυτό που λέγεται "πρώτη γραμμή". Δεν εξέδιδα δίσκους. Εγραφα τραγούδια που δεν τα έδινα παρά μόνο σε φίλους κολλητούς, σκόρπια, όπως το "Μακό". Κι ενώ είχα αποφασίσει ότι δεν με ενδιαφέρει ούτε να υπογράφω δίσκους ούτε να φαίνεται το όνομά μου κάθε φορά που αποφάσιζα να κάνω μία παραγωγή με τραγούδια άλλων το λιγότερο που κατάφερα ήταν να γίνει ο δίσκος χρυσός. Θα αναφέρω τους: "Η νύχτα κατεβαίνει, ζωντανά στους Βράχους" της Ελευθερίας, "Στου αιώνα την παράγκα" των Θ. Μικρούτσικου-Δ.Μητροπάνου, "Το παυσίλυπον" του 

Λαυρέντη. Στο εξωτερικό, πάλι, έχω παίξει μαζί με πολύ κόσμο. Από τον Ροντ Στιούαρτ μέχρι τον Τζον Μακάφλιν. Απλώς δεν έστελνα δελτίο Tύπου».<p>
 *Τι σημασία, τότε, έχει για σας μια επετειακή συναυλία; <p>
 «Τελικά, αποφάσισα ότι με κούρασε το σέσιον (σαν σέσιον μουσικός έχει παίξει σε περισσότερους από 100 δίσκους). Πέρασα καλά, αλλά, κάποια στιγμή, αισθάνθηκα ότι είχα ξεκεντράρει από το πεπρωμένο μου κι έπρεπε να το ξαναναζητήσω. Ενιωσα την ανάγκη να επικοινωνήσω με τον κόσμο με το δικό μου υλικό πια και να καταθέσω ό,τι είχα. Οταν γράφεις τραγούδια και τα κρατάς μέσα 

σου σε καίνε. Είναι σαν φωτιά μες τα στήθια σου. Δεν μπορούσα πια να γράψω, να 

προχωρήσω... Ξεκίνησα, λοιπόν, να εκδίδω πράγματα. Θέλω τώρα να μαζέψω το υλικό όλων αυτών των ετών. Θα έχει μεγάλο ενδιαφέρον για μένα να ακούσω μαζεμένες τις ιδιαίτερες στιγμές αυτής της πορείας». <p>
 ΜΑΡΙΑ ΒΛΑΧΟΠΟΥΛΟΥ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
