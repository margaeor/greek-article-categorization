<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 2 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Τις εισηγήσεις της Επιτροπής Συντήρησης Μνημείων Ακροπόλεως, για τον προγραμματισμό των εργασιών συντήρησης και αναστήλωσης των μνημείων της Ακρόπολης, ενέκρινε κατά πλειοψηφία στη χθεσινή του συνεδρίαση το Κεντρικό Αρχαιολογικό Συμβούλιο.<p>
 Τα συναισθήματα που διείπαν τα μέλη του ΚΑΣ σε ό,τι αφορά την πιστή τήρηση του

χρονοδιαγράμματος για την ολοκλήρωση των περισσότερων εργασιών ώς το 2004 δεν διέφεραν από αυτά που θα διέπουν τα επόμενα τέσσερα χρόνια σχεδόν ολόκληρη την

Ελλάδα: Aρκετή αισιοδοξία δηλαδή, αλλά και μεγάλη αγωνία για το χρόνο που τρέχει.<p>
 Για το χρόνο, που θέτει ως ένα πρώτο όριο τερματισμού τα τέλη του 2003, όταν θα πρέπει να έχουν ολοκληρωθεί αρκετά προγράμματα συντήρησης και αναστήλωσης, έτσι ώστε, ενταγμένα στο Γ' Κοινοτικό Πλαίσιο Στήριξης, να έχουν καταστήσει «ευπρόσωπη» την Ακρόπολη όταν θα γίνει η κρίσιμη και λεπτομερής εξέταση όλων των προ Ολυμπιακών Αγώνων έργων.<p>
 Καλώς εχόντων των πραγμάτων μέχρι τότε, και πολύ περισσότερο μέχρι την έναρξη των Αγώνων, θα πρέπει να υπάρχει η ελάχιστη δυνατή αισθητική επιβάρυνση του αρχαιολογικού χώρου. Θα πρέπει, δηλαδή, να έχουν ολοκληρωθεί τα εξής: 1) Συντήρηση και αναστήλωση του Παρθενώνα: Στον Πρόναο, στον Οπισθόναο, στους μακρούς τοίχους και στην βόρεια πλευρά. Ειδικά για αυτή την τελευταία, η ΕΣΜΑ,

λαμβάνοντας υπόψιν την κρισιμότητα της κατάστασης αυτής της περιοχής, αποφάσισε την άμεση έναρξη των εργασιών. 2) Συντήρηση και αναστήλωση των Προπυλαίων. Για την αποκατάσταση των οροφών του κεντρικού κτιρίου των Προπυλαίων, η σχετική μελέτη είναι ήδη έτοιμη. Μέρος των εργασιών της ανατολικής πλευράς, καθώς και της βόρειας πλευράς γύψων και μετοπών εξαιρούνται από το χρονοδιάγραμμα και θα συζητηθούν μεταξύ άλλων το πρώτο δεκαπενθήμερο του Δεκεμβρίου. 3) Απογραφή, τεκμηρίωση και ταξινόμηση διάσπαρτων μελών. 4) Στερέωση και συντήρηση περιμετρικών τειχών της Ακρόπολης.

5) Συντήρηση επιφάνειας μνημείων στον Παρθενώνα, στα Προπύλαια, στο Ναό της Αθηνάς Νίκης, στο Ερέχθειο και στο εργαστήριο και το μουσείο. 6) Υποστήριξη έργων (παραγωγή αντιγράφων, εκπαιδευτικά προγράμματα, κ.λπ.).<p>
 Στα προγράμματα εντάσσεται βεβαίως και η συντήρηση και αναστήλωση του Ναού της

Αθηνάς Νίκης. Ας σημειωθεί εδώ ότι οι εργασίες αυτές βρίσκονται κατά επτά μήνες πίσω από το χρονοδιάγραμμα, γεγονός που ενισχύει κατά μία έννοια το χθεσινό προβληματισμό του προέδρου του ΤΑΠ. Ο Γιάννης Σαβαλάνος, αν και μίλησε

για αισιοδοξία που εκπηγάζει από το θετικό πλαίσιο, την ύπαρξη χρημάτων και μελέτης, υπενθύμισε ότι τα χρήματα είναι συνάρτηση του βαθμού πιστότητας στην τήρηση του χρονοδιαγράμματος. (Δηλαδή, αν δεν τηρηθεί το χρονοδιάγραμμα, δεν θα καλυφθούν τα έργα από το Γ' ΚΠΣ). Ο ίδιος αμφισβήτησε μάλιστα ότι υπάρχει οργανωμένο επιτελείο ικανό να ολοκληρώσει εγκαίρως το έργο.<p>
 Δεν μπορεί, όμως, παρά να αναγνωρίσει κανείς πως αυτή τη φορά υπάρχει και επαρκές προσωπικό και χρήματα, έχουν δηλαδή αρθεί τα βασικά προβλήματα που μέχρι τώρα είχαν αναγκάσει, κατά τον πρόεδρο της ΕΣΜΑ Χαράλαμπο Μπούρα, «τα έργα να πάρουν την κάτω βόλτα».<p>
 Κατά τη χθεσινή συνεδρίαση του ΚΑΣ, αποφασίστηκε και η κατασκευή και τοποθέτηση στον Παρθενώνα χυτών (τσιμεντένιων) αντιγράφων της δυτικής ζωφόρου.

Η λύση αυτή προκρίθηκε και λόγω της συμβατότητας των χυτών αντιγράφων με τα υπόλοιπα που έχουν ήδη τοποθετηθεί (π.χ. ανατολικές μετόπες) στο μνημείο.<p>
 Το 2004 είναι για την ολοκλήρωση αυτών των έργων μία πρώτη γραμμή τερματισμού.

Για την πλήρη ολοκλήρωση των έργων, υπάρχει σαφής ορίζοντας δεκαπενταετίας. Εξ

ου και η παρατήρηση της προϊσταμένης της Γ' ΕΠΚΑ Λιάνας Παρλαμά ότι «οφείλουμε

να βλέπουμε το έργο έξω από το πλαίσιο των Ολυμπιακών Aγώνων».<p>
<b> Ν.ΧΑΤΖΗΑΝΤΩΝΙΟΥ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
