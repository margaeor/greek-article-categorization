<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 2 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>«Δ</b>εν έχουμε καινοφανή καιρικά φαινόμενα, απλώς συχνότερη εμφανισή τους σε σχέση με το παρελθόν», επισήμανε χθες ο καθηγητής του Πανεπιστημίου Θεσσαλονίκης Χρήστος Ζερεφός.<p>
 Ο παγκοσμίου βεληνεκούς Ελληνας επιστήμονας, ο οποίος από την περασμένη εβδομάδα κατέχει τη θέση του γενικού γραμματέα στη Διεθνή Ενωση Οζοντος, επισήμανε ότι φαινόμενα Ελ Νίνιο είχαμε περίπου κάθε 50 χρόνια και Λα Νίνια κάθε 70 χρόνια. Πρόσθεσε ότι την τελευταία δεκαετία είχαμε εμφάνιση του Ελ Νίνιο τρεις φορές και του Λα Νίνια δύο.<p>
 Υπογράμμισε ότι παρά αυτές τις αλλαγές δεν μπορούμε να μιλάμε για μεταβολή των


κλιματολογικών συνθηκών, πολύ περισσότερο δεν μπορούμε να βγάζουμε συμπεράσματα σε διεθνές επίπεδο με βάση τις τελευταίες εναλλαγές καύσωνα και χαμηλών θερμοκρασιών που καταγράφηκαν στη χώρα μας το τελευταίο διάστημα. «Ενα


χαμηλό βαρομετρικό στο Ιράκ μπορεί να αλλάξει τα μελτέμια», παρατήρησε.<p>
 Το καινούργιο, υπογράμμισε, είναι η συχνότερη εμφάνιση των φαινομένων. Απέδωσε


τις αιτίες στο φαινόμενο θερμοκηπίου και ειδικά στην παραγωγή μεθανίου και διοξειδίου του άνθρακα, που αυξάνονται κατά 0, 5 έως και 1% το χρόνο. Ειδικά για το διοξείδιο του άνθρακα τόνισε ότι έχει μεγάλη διάρκειας ζωής, που φθάνει


τα 10 χρόνια. Ανέφερε ότι γι' αυτόν το λόγο ανιχνεύονται χλωροφθοράνθρακες, παρ' όλο που έχει απαγορευθεί η παραγωγή και χρήση του. Αποκάλυψε επίσης ότι εντοπίστηκαν καρκινογόνες ουσίες ακόμη και στους πόλους. Τέλος, είπε, ότι αν δεν εντοπιζόταν εγκαίρως η τρύπα του όζοντος σήμερα θα κυκλοφορούσαμε με ομπρέλες, μαύρα γυαλιά και γάντια, για να προστατευθούμε από την ηλιακή ακτινοβολία.<p>
 <b>Tο Λιμενικό επί ποδός
 κατά της ρύπανσης<p></b>
 Σε πλήρη ετοιμότητα για την αντιμετώπιση ρυπάνσεων στις καταγάλανες θάλασσες των νησιών μας στις οποίες όμως εν όψει θέρους πλέουν εκτός από τα εμπορικά και επιβατηγά πλοία και εκατοντάδες σκάφη αναψυχής βρίσκεται ο ειδικός στόλος του Λιμενικού Σώματος, τον οποίο αποτελούν δέκα σύγχρονα απορρυπαντικά σκάφη, τα οποία αν κριθεί αναγκαίο ενισχύονται και από τα 160 περιπολικά που επανδρωμένα με εκπαιδευμένους αξιωματικούς περιπολούν νυχθημερόν σε πελάγη και
ακτές.<p>
 Το σχέδιο δράσης καταπολέμησης, αλλά και επιτήρησης, το οποίο λόγω καλοκαιριού
βρίσκεται πάντα επί ποδός πολέμου, βασίζεται σύμφωνα με τον αρχηγό του Λ.Σ. αντιναύαρχο Ανδρέα Συρίγο στο Εθνικό Σχέδιο Εκτακτης Ανάγκης που τίθεται σε πλήρη ισχύ μόλις διαπιστωθεί θαλάσσια ρύπανση.<p>
 Εκπαιδευμένοι αξιωματικοί που βρίσκονται στους 16 συνολικά Περιφερειακούς Σταθμούς Καταπολέμησης Ρύπανσης από τον Πειραιά μέχρι και τη Ρόδο ρίχνονται στη μάχη κατά των πετρελαιοκηλίδων, ενώ από αέρα τα 4 αεροσκάφη προσπαθούν να εντοπίσουν το «ρυπαντή» που τις περισσότερες φορές μετά την πράξη του σπεύδει να εξαφανιστεί.<p>
 Οι κύριες μέθοδοι καταπολέμησης της ρύπανσης, που δεν προέρχονται μόνο από κάποιο πλεούμενο, αλλά και από χερσαίες εγκαταστάσεις είναι ο εγκλωβισμός της κηλίδας με πλωτά φράγματα και η περισυλλογή του πετρελαίου με μηχανικά μέσα, η
τοποθέτηση πλωτών φραγμάτων για την αποτροπή προσβολής ευαίσθητων περιοχών και
ακτών, η χρήση χημικών διασκορπιστικών ουσιών, η μηχανική διασπορά, η φυσική αυτοδιάλυση και τέλος, ο καθαρισμός της ρυπανθείσας ακτογραμμής με διάφορα μηχανικά η χειρωνακτικά μέσα.<p>
 Οσον αφορά τις κυρώσεις που επιβάλλονται στους διάφορους ρυπαντές είναι φυλάκιση μέχρι 5 χρόνια και τα πρόστιμα φτάνουν με απόφαση του εκάστοτε ΥΕΝ μέχρι το ποσόν των 250.000.000 δρχ., ενώ αν η ρύπανση προκληθεί από κάποια χερσαία εγκατάσταση η επιβολή κυρώσεων μέχρι 10.000.000 ανήκει στον οικείο νομάρχη και σε σοβαρά περιστατικά μέχρι 100.000.000 δρχ. από τον ΥΠΕΧΩΔΕ και τον κατά περίπτωση συναρμόδιο υπουργό.<p>
 Ομως αν ο ρυπαντής είναι κάποιος αξιωματικός πλοίου τότε επιλαμβάνεται το Πειθαρχικό Συμβούλιο Εμπορικού Ναυτικού το οποίο μπορεί να φτάσει μέχρι και την οριστική στέρηση του ναυτικού επαγγέλματος.<p>
 <b>Θ. ΛAMΠPΟΠΟYΛΟΣ<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
