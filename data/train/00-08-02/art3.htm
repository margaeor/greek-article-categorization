<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 2 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Της ΜΑΡΙΑΣ ΒΛΑΧΟΠΟΥΛΟΥ<p>
 «K</b>ιθαρίστας ή ντράμερ; » Ντράμερ οπωσδήποτε, αλλά και συνθέτης που, αν τύχει, ακόμη και με μια κιθάρα δημιουργεί ιδιαίτερες μελωδίες. Ο Νίκος Αντύπας μάς πρωτοσυστήθηκε ως μέλος των «Σόκρατες». Τη δεκαετία του '90, φιλτράρισε το έντεχνο ελληνικό τραγούδι μέσα από τη ροκ αμφισβήτησή του, για να χρηστεί ανανεωτής της Ελευθερίας Αρβανιτάκη (ως ενορχηστρωτής στο «Μένω Εκτός»), της Χαρούλας Αλεξίου (με καινούργιο ήχο στο «Δι' ευχών») και της Αλκηστις Πρωτοψάλτη (στην αφαιρετική γοητεία του δίσκου «Σαν Ηφαίστειο που ξυπνά»).<p>
 Οι «Υδρόγειες Σφαίρες», η δεύτερη συνεργασία του με την Αλκηστι, σε στίχους πάντα της Λίνας Νικολακοπούλου, μια δουλειά «χωρίς τα πύρινα σπαθιά του Ηφαιστείου» -όπως λέει - να περιστρέφονται γύρω από τ' αφτιά μας. Στη Μικρή Επίδαυρο, στις 28 και 29 Ιουλίου, τα άγγιξαν ενορχηστρωμένες διαφορετικά.<p>
 * Θεωρείτε ενιαίο έργο τις «Υδρόγειες Σφαίρες»; <p>
 «Αυτός ο δίσκος θέλει πολλές ακροάσεις. Σε καθεμιά ανακαλύπτεις κάτι καινούργιο. Είναι ένα τριπ, ένα ταξίδι. Τα τραγούδια, μουσικά και στιχουργικά,

είναι πιο χαμηλόφωνα απ' αυτά του "Ηφαιστείου". Γενικότερα όλος ο δίσκος είναι

πιο συγκροτημένος και πιστεύω πως έτσι πρέπει να είναι η δισκογραφία σήμερα. Δηλαδή, ο δημιουργός ό,τι έχει να πει να το λέει χωρίς να μπαίνει στη λογική της επανάληψης. Και στο τέλος, δεν πρέπει να καταλήγει ένας καλλιτέχνης να κάνει δίσκους για το κοινό του».<p>
 * Φαίνεστε άνθρωπος συγκροτημένος, μετρημένος. Το ξεκίνημά σας, ωστόσο, στο τραγούδι θα μπορούσε να χαρακτηριστεί ριψοκίνδυνο.<p>
 «Στο στούντιο φανερώνω, αντίθετα με την προσωπική μου ζωή, όλες τις ακραίες πλευρές του εαυτού μου. Εκεί πραγματοποιώ όλες μου τις "τρέλες"».<p>
 <b>Tο «Δι' ευχών»
 με την Aλεξίου<p></b>
 * Η είσοδός σας στο τραγούδι ήταν ή του όλα ή του τίποτα.<p>
 «Ηταν. Είχα, όμως, απόλυτη επίγνωση του τι έκανα. Ημουν σίγουρος πως το "Δι' ευχών" θα ήταν ένας ειδικός δίσκος στην καριέρα της κυρίας Αλεξίου. Το ότι θα είχε ευρεία αποδοχή από το κοινό δεν ήμουν σε θέση να το ξέρω».<p>
 * Ξεκίνησε, δηλαδή, περισσότερο ως πείραμα; <p>
 «Το πείραμα ήταν πιο πολύ δικό της. Εγώ ήμουν πεντακάθαρος. Ηξερα ακριβώς τι ήθελα. Βέβαια, δεν έφτασα ξαφνικά στο "Δι' ευχών". Είχα δείξει πώς βλέπω την ελληνική μουσική μαζί με τον Σπάθα, όταν ενορχηστρώσαμε τα "Ζεστά Ποτά" των Κατσιμίχα αλλά και με τη δουλειά μου στο "Μένω Εκτός" της Αρβανιτάκη. Ο κόσμος, μάλλον, ύστερα από αυτά τα μηνύματα περίμενε πια ένα δίσκο σαν το "Δι'

ευχών"».<p>
 * Δεν το φοβηθήκατε; <p>
 «Καθόλου. Εκείνη την εποχή συνεργαζόμουν, ως μουσικός, με την κυρία Αλεξίου. Ενα βράδυ της άφησα μια κασέτα-δείγμα της δουλειάς και με πήρε στο τηλέφωνο στις 3 τη νύχτα, για να μου πει: "Τι είναι αυτό! Να, τι θέλω να κάνουμε..."».<p>
 * Οι αντιρρήσεις ύστερα; Η άποψη ότι την «καταστρέψατε» δεν σας ενόχλησαν; <p>
 «Αυτό ήταν θέμα ορισμένων κύκλων κι ανθρώπων οι οποίοι για κάποιους λόγους που

δεν τους γνωρίζω δεν μπορούσαν να δεχτούν αυτό το αποτέλεσμα. Εμένα, για να είμαι ειλικρινής, μου άρεσαν οι αρνητικές αντιδράσεις. Δεν μ' αρέσει να με χαϊδεύουν, ούτε ν' αντιμετωπίζομαι, καλλιτεχνικά, χλιαρά. Προτιμώ το ζεστό ή το κρύο. Είμαι, άλλωστε, άνθρωπος που δεν "δένομαι" με το παρελθόν κι αυτό, πιστεύω, με διασφαλίζει ώστε ό,τι κάνω στην καριέρα μου να μην είναι ποτέ χλιαρό».<p>
 * Eίναι αυτός ένας λόγος που καθιστά πρωτοποριακή την αισθητική του Αντύπα; <p>
 «Οι δουλειές μου έχουν ιδιαίτερη αισθητική, τουλάχιστον ηχητική και μουσική. Πατώ με το ένα πόδι στη Δύση και με το άλλο λίγο, και πάντα για πολύ συγκεκριμένους λόγους, στην Aνατολή. Πιστεύω πως κάθε μουσικός, κάθε συνθέτης πρέπει να αποδέχεται τα όργανα της εποχής του. Δεν μπορώ να με φανταστώ να κάτσω να συνθέσω μόνο με μια κιθάρα, παρ' όλο που το έχω κάνει. Θέλω να χρησιμοποιήσω όλες τις δυνατότητες που μου προσφέρει η εποχή μου, όλα τα ηχοχρώματα που υπάρχουν, ακόμη κι αν προέρχονται από ένα καθημερινό αντικείμενο όπως το ποτήρι. Στη σχέση μου με τη μουσική, που είναι ένας έρωτας

διαρκείας, δεν έχουν σημασία μόνο οι νότες αλλά και οι παύσεις. Είναι άλλωστε μια σχέση η οποία έχει διατρέξει όλα τα στάδια της εξέλιξης που είχα μέσα στη μουσική, ξεκινώντας από τη θέση του ακροατή».<p>
 * Τα ερεθίσματα λειτουργούν αυτόνομα; Δεν συναντούν την εμπειρία και την παιδεία του δημιουργού; <p>
 «Aυτή η άποψη είναι λίγο ξεπερασμένη. Δηλαδή, ένα τραγούδι, σήμερα, μπορεί να το γράψει οποιοσδήποτε χωρίς να ξέρει μουσική. Η μουσική και η γενικότερη παιδεία του δημιουργού είναι τα κλειδιά για όσους έχουν ταλέντο ν' ανοίξουν τις πόρτες στο χώρο της σύνθεσης. Οι παλιοί μεγάλοι, λαϊκοί συνθέτες δεν είχαν

πάει ούτε σε ωδεία, ούτε σε πανεπιστήμια, έγραφαν, όμως, εμπνεόμενοι από τον πόνο της ζωής, πολύ μεγάλα τραγούδια. Δεν έκαναν, ωστόσο, τίποτε άλλο».<p>
 <b>Πρώτα η μουσική,
 μετά οι στίχοι<p></b>
 * Γιατί, λοιπόν, μια απλή ιστορία, όπως το τραγούδι, σας ενδιαφέρει ως μορφή έκφρασης; <p>
 «Στα τραγούδια, γράφω πρώτα τη μουσική. Οταν συνθέτω, πάντα ταξιδεύω χωρίς να ξέρω το κύμα πού θα με πάει και είμαι ευτυχής διότι ήμουν η αιτία οι άμεσοι συνεργάτες μου, όπως ο Λευτέρης Παπαδόπουλος στο παρελθόν και η Λίνα Νικολακοπούλου τώρα, να γράψουν αυτά τα καταπληκτικά ποιήματα και τραγούδια εμπνεόμενοι από τις εικόνες της μουσικής μου. Ετσι, μιλάμε πια, για μια μορφή έκφρασης ολοκληρωμένη».<p>
 * Με τον τρόπο που δουλεύετε -προηγείται πάντοτε, σχεδόν, η μελωδία του λόγου στα τραγούδια σας-δείχνετε ότι δεν σας ενδιαφέρει η «ιδεολογική» χρήση του τραγουδιού.<p>
 «Ο Σαββόπουλος είναι ένας μεγάλος ποιητής και ίσως γι' αυτό να ζούμε τώρα την εποχή που κυκλοφορούν οι συνεχιστές του. Ο χώρος της τραγουδοποιίας έχει, πιστεύω, υπερτονιστεί. Αντίθετα, ούτε ένας Χαιρόπουλος προέκυψε, ούτε φυσικά ένας Χατζιδάκις ή ένας Θεοδωράκης. Ολοι ξαφνικά θέλουν να γράφουν τη μουσική και τους στίχους των τραγουδιών και να τα ερμηνεύουν οι ίδιοι. Δεν ξέρω αν όλοι αυτοί αξίζουν. Απλώς πρέπει να διερωτηθούμε προς ποια κατεύθυνση πάει το ελληνικό τραγούδι και αν θα θέλαμε να εξάγουμε κάτι αντιπροσωπευτικό της μουσικής παραγωγής μας, θα διαλέγαμε από το ρεπερτόριο των νέων τραγουδοποιών (τους συνεχιστές του Σαββόπουλου) ή θα ανατρέχαμε πάλι στο έργο του Μάνου Χατζιδάκι και του Μίκη Θεοδωράκη; »<p>
 * Το ροκ ρεύμα το παρακολουθείτε; <p>
 «Πάρα πολύ. Προέρχομαι απ' αυτόν το χώρο και μάλιστα από μια εποχή του που τα πράγματα ήταν δυσκολότερα, αλλά αγνά».<p>
 * Δεν ακολουθείτε το νέο γύρο «Σόκρατες», είναι πρακτικοί ή ιδεολογικοί οι λόγοι; <p>
 «Περισσότερο ιδεολογικοί. Δεν απορρίπτω, προς Θεού, την επιλογή των παιδιών, αλλά, με βρίσκω πολύ μακριά απ' αυτή την ιστορία. Τώρα, κάνω κάτι πολύ συγκεκριμένο κι είμαι διψασμένος γι' αυτό, τόσο που το 24ωρο δεν μου φτάνει».<p>
 * Παρακολουθείτε στενά κάποιο από τα σύγχρονα ελληνικά ροκ συγκροτήματα; <p>
 «Μου αρέσει η σκηνή που δεν φαίνεται, δηλαδή, δεν μ' ενδιαφέρουν τόσο τα γνωστά γκρουπ. Μ' απασχολούν τα παιδιά που ξεκινούν τώρα. Με συγκινεί όταν σκέφτομαι πως κάποια παιδιά 17-18 χρονώ, αυτή τη στιγμή που εμείς μιλάμε, ξεκινάνε. Τρέχω πάντα για να βρω και ν' ακούσω τέτοια παιδιά...»<p>
 * Σας συγκινεί, δηλαδή, το γεγονός ότι αν και φαινομενικά στη μουσική όλα έχουν ειπωθεί, υπάρχει πάντα η προοπτική για νέες, ενδιαφέρουσες προτάσεις; <p>
 «Η ουσία στη μουσική είναι η διαδικασία. Αυτή είναι όλη η τρέλα, η ευτυχία...»<p>
 * Η μουσική παραμένει, ωστόσο, χώρος ανεξάντλητος...<p>
 «Σαν την ιατρική. Δεν τελειώνει πουθενά».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
