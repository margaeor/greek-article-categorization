<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Δ</b>εν ήθελε ποτέ να εντοπίζεται από τον κόσμο. Οταν ήταν ακόμα ένας νέος ηθοποιός

άλλαξε το όνομά του σε Ντέιβιντ Μπάρον. Οταν δημοσίευσε το πρώτο του ποίημα χρησιμοποίησε το ψευδώνυμο Πίντα, ακριβές κατά το ήμισυ, αλλά πάντως αποπροσανατολιστικό. Στα έργα του οι ήρωες είναι οτιδήποτε άλλο εκτός από αναγνωρίσιμοι, άνθρωποι που ίσως να υπάρχουν ίσως και όχι. <p>
 Ο Χάρολντ Πίντερ που θα γίνει στις 10 Οκτωβρίου, 70 ετών (ίσως μάλιστα τότε να

βρίσκεται στην Ελλάδα αφού έχει υποσχεθεί να μας ξαναεπισκεφτεί στις αρχές Οκτωβρίου για να παρακολουθήσει τις παραστάσεις των έργων του «Νεκρή Ζώνη» και

«Τέφρα και Σκιά», όπως τα σκηνοθέτησαν ο Αντώνης Αντύπας και ο Λευτέρης Βογιατζής) είναι, παρά τις προθέσεις του, εδώ και καιρό μια «γνωστή» φυσιογνωμία. «Ξέρουμε όμως ποιός πραγματικά είναι; » αναρωτιέται σε ολοσέλιδο δημοσίευμά του ο «Ομπζέρβερ».<p>
 Η απάντηση αναζητήθηκε στο στενό κύκλο των φίλων του Πίντερ. Ο Πίτερ Χολ, ο Ντέιβιντ Χίαρ, ο Χένρι Γουλφ, ο Τομ Στόπαρντ, ο Αλαν Μπένετ και μερικοί ακόμα μίλησαν γι' αυτόν, δίνοντας ο καθένας και μια διαφορετική εκδοχή. Το άθροισμά τους μπορεί να ισούται με τον Πίντερ. Μπορεί και όχι. Οπως στα έργα του...<p>
 – Ο Χίαρ τοποθετεί τον Πίντερ πάνω κι από τον Μπέκετ, ως μία «από τις ελάχιστες περιπτώσεις μαθητών που αποδεικνύονται ανώτεροι των δασκάλων τους». Για τον ίδιο, ο Πίντερ «πυροδοτεί τις ευρωπαϊκές υπαρξιστικές ιδέες στο περιβάλλον της εργατική τάξης. Εξ ου και το χιούμορ των έργων του».<p>
 – Ο Κρίστοφερ Χάμπτον δεν εκπλήσσεται καθόλου που ο Πίντερ υποστηρίζει ότι δεν

ξέρει πώς γράφει. «Το έργο φτάνει σε εκείνον για εκείνον με τον τρόπο που έρχονται τα ποιήματα στους ποιητές. Πάντα αναρωτιέται κανείς εάν ο Χάρολντ είναι ένα μαγικό σκεύος μέσω του οποίου κάτι χύνεται».<p>
 – Για τον Πίτερ Χολ πάλι, ο Πίντερ είναι η δομή και η δομή είναι η λέξη-κλειδί

για να κατανοήσει κανείς το έργο του. Ενα έργο που δεν κατατάσσεται: «Ο Πίντερ

ήταν Πίντερ εξαρχής. Κάποτε, όταν ήταν ακόμα ένας άγνωστος δραματουργός, είχε πει για τον εαυτό του: Λυπάμαι τον Χάρολντ. Αλλοι άνθρωποι μπορεί να επιλέξουν

μεταξύ της κωμωδίας ή της τραγωδίας, ο Πίντερ πρέπει πάντα να γράφει ένα "πιντερικό" έργο (...) ».<p>
 Ο Πίντερ ξαναέφερε την ποίηση στο θέατρο. Λέει πράγματα με τη σιωπή. Κάποιοι αστειεύονται με αυτές τις παύσεις στα έργα του, όμως αυτές οι παύσεις είναι όσο εύγλωττος είναι και ο λόγος του».<p>
 – «Γράφει», προσθέτει ο Ντέιβιντ Λεβό, «κατευθείαν από το ασυνείδητο στο χαρτί. Η πόρτα τότε κλείνει και ο ίδιος θυμάται αμυδρώς το δρόμο της επιστροφής. Πρώτα γράφει και μετά συνειδητοποιεί».<p>
 – «Μου είχαν ζητήσει», λέει και ο Αλαν Μπένετ, «να μιλήσω για εκείνον και τότε

που έκλεινε τα 50. Δεν είχα κατορθώσει να πω τίποτα. Αργότερα σκέφτηκα πως θα έπρεπε να γίνει δύο λεπτών σιγή».<p>
 – «Το θεατρικό σασπένς», προσθέτει και ο Στόπαρντ, «έχει να κάνει με τη ροή πληροφοριών προς το κοινό. Ο Πίντερ το κατορθώνει αυτό με έναν μοναδικό τρόπο».<p>
 Ο Χάρολντ Πίντερ δεν είναι βεβαίως μόνον ένα ιερό τέρας της σύγχρονης δραματουργίας. Είναι ένας άνθρωπος με σάρκα και οστά, με τις αδυναμίες και τις

προτιμήσεις του. Οι λέξεις που χρησιμοποιούνται συχνότερα από τους φίλους του όταν τον περιγράφουν είναι «γενναιοδωρία», «πιστότητα», «ευστροφία», «ακρίβεια». Περιγράφεται ακόμα ως ένας καλός συνομιλητής με ιδιαίτερη εμμονή στη γλώσσα. <p>
 Ως σκηνοθέτης είναι από αυτούς που διευκολύνουν τη ζωή των ηθοποιών ή μάλλον «εκείνου του ηθοποιού που επιθυμεί να σκηνοθετηθεί», όπως διευκρινίζει ο Λεβό.

<p>
 Τι άλλο είναι ο Πίντερ; Ενας άνθρωπος παθιασμένος με το κρίκετ! Συμπαίκτης του, ο ηθοποιός Ρότζερ Λόιντ Πακ βρίσκει ομοιότητες στον τρόπο με τον οποίο ο Πίντερ γράφει και σ' αυτόν με τον οποίο παίζει κρίκετ: «Kαι τα δυο τα αντιμετωπίζει με την ίδια προσοχή στη λεπτομέρεια, με μια τυπικότητα και συγχρόνως με ένα πάθος. Τελικά με την ίδια αυτοσυγκέντρωση».<p>
 Ο Χένρι Γουλφ τον γνωρίζει από τότε που ήταν κι οι δυο 17 ετών, συμμαθητές στο

σχολείο του Χόκνεϊ Ντόουνς. Τον περιγράφει ως το χαρισματικό συμμαθητή, πρώτον

πάντα με τα κορίτσια, το τσιγάρο, τα σπορ, οτιδήποτε αποτελεί αξία στον εφηβικό μικρόκοσμο. Φυσικά ο νεαρός Χάρολντ ήταν και διανοούμενος. Και χαρισματικός: «Eίχε αυτό το χάρισμα. Δεν είχε σημασία αν στις τσέπες μας δεν είχαμε φράγκο. Η δράση ήταν όπου ήταν ο Χάρολντ...». <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
