<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Toυ <b>ΘANΟY ΛAMΠPΟΠΟYΛΟY<p>
 Π</b>ρωτοφανή τόλμη και ηρωισμό επέδειξαν περίπου είκοσι στρατιώτες-καταδρομείς που




επέστρεφαν στη μονάδα τους στη Σάμο μετά από ολιγοήμερη άδεια. Αψηφώντας τον κίνδυνο οι νεαροί, που υπηρετούν τη θητεία τους σε διάφορες μονάδες και στο 4ο




Ειδικό Τμήμα Εθνοφυλακής του ακριτικού νησιού αλώνιζαν την «κουβέρτα» του πλοίου και τους εσωτερικούς χώρους, ψάχνοντας για ατομικά σωσίβια και σωστικές




βάρκες και τα παρέδιδαν σε όσους επιβάτες δεν είχαν, ενώ απέτρεπαν κάποιους που είχαν υποστεί σοκ να πηδήξουν στη θάλασσα.<p>
 Μάταια κάποιοι ναυτικοί που εγκατέλειπαν το πλοίο, το οποίο ήδη βούλιαζε, τους




φώναζαν να το εγκαταλείψουν γιατί κινδύνευαν να χαθούν μαζί του στο βυθό, που σε εκείνο το σημείο είναι 27 μέτρα. Κάποιοι από τους 20 μετά από λίγο επιβιβάζονται σε σωστική βάρκα και χάνονται προς την πλευρά της Αντιπάρου και της βραχονησίδας του Αγίου Σπυρίδωνα.<p>
 Ομως, οι τέσσερις καταδρομείς Απόστολος Φλώρος 19 χρόνων, Μιχάλης Σταματιάνος 19 χρόνων, Απόστολος Λιμπιτσιάνης 20 χρόνων και Aλέξανδρος Γεωργιάδης, που είναι φίλοι και «κολλητοί», αποφασίζουν να μην εγκαταλείψουν το πλοίο. Μαζεύονται στην πλώρη, που βρίσκεται ακόμη πάνω από την επιφάνεια της θάλασσας




και συνεχίζουν με αυτοθυσία να βοηθούν τους τρομαγμένους επιβάτες. Οταν διαπιστώνουν ότι πλέον δεν υπάρχουν άλλοι πάνω στην «κουβέρτα» του πλοίου, ρίχνουν στη θάλασσα σωσίβια και τις πνευστές σχεδίες που έχουν μαζέψει προηγουμένως από τα διάφορα σημεία του «Σάμινα».<p>
 Οι τέσσερις φίλοι συνεχίζουν να πετούν τα σωσίβια μέχρι τη στιγμή που η πλώρη




του πλοίου αρχίζει αργά αργά να χάνεται κάτω από την επιφάνεια της θάλασσας! <p>
 Τότε μόνο πέφτουν στη θάλασσα και γαντζώνονται πάνω από το ανοιχτό «βαρελάκι»,




μέσα από το οποίο τους μαζεύει λίγο αργότερα το ψαροκάικο «Καπετάν Αντώνης».<p>
 Είκοσι ώρες μετά το τραγικό ναυάγιο και οι τέσσερις καταδρομείς λένε απλά ότι «έκαναν το καθήκον τους και τίποτα περισσότερο». Ομως, ένας ακόμη συνάδελφός τους, ο στρατιώτης Πεζικού B. Ραχούτης έχασε τη ζωή του στα μαύρα νερά του Αιγαίου.<p>

<b>«Eδωσε το σωσίβιό του στη μάνα,
 πήρε το παιδί της και το έσωσε»<p>
 Της ΝΤΙΝΑΣ ΒΑΓΕΝΑ<p>
 «Ο, τι μπορούσαμε κάναμε όλοι... Το καθήκον μας...».<p></b>
 Με φωνή τσακισμένη από την κούραση, με νεύρα τεντωμένα ακόμη από τη νύχτα της άγριας πάλης με τη μανιασμένη θάλασσα που είχε ζήσει, μιλούσε χθες ο 25χρονος υπολοχαγός Mηχανικού Γρηγόρης Μπερτάκης.<p>
 Ο μόνος βαθμοφόρος μέσα στους 20 στρατευμένους επιβάτες του «Εξπρές Σάμινα», έμεινε χθες στο πόδι όλη μέρα, με βάση του το μικρό ξενοδοχείο στην Παροικιά της Πάρου, ένα από τα ξενοδοχεία όπου φιλοξενήθηκαν οι ναυαγοί. Ευθύνη του να συγκεντρώσει όλους τους διασωθέντες στρατιώτες για να μεταφερθούν με μέριμνα του ΓΕΣ στην Αθήνα.<p>
 «Κοιμούνται όλοι πάνω, είναι τσακισμένοι», έλεγε για τους φαντάρους που θα διανυκτέρευαν χθες κάτω από την ίδια στέγη. Αξιωματικός-παιδί, φροντίδα για τους άνδρες-παιδιά 18-19 χρόνων που υπηρετούν σε διάφορες μονάδες της Σάμου. «Δεν τους ήξερα ώς τώρα με τα ονόματά τους».<p>
 Ο υπολοχαγός Μπερτάκης βρέθηκε πάνω στο ίδιο παριανό ψαροκάικο με τους δύο από


τους τέσσερις αμφίβιους καταδρομείς που η κατάσταση έκτακτης ανάγκης ανήγαγε σε ήρωες. «Πάνω στο καΐκι που με μάζεψε ήταν και ο Αλέκος Γεωργιάδης και ο Μιχάλης Σαματιανός. Είχαν ανεβάσει πάνω τους ανθρώπους που έσωσαν». Ηξερε τι είχε κάνει ο Γεωργιάδης και το επιβεβαίωσε: Ο καταδρομέας, ένα παιδί μόλις 19 χρόνων, βουτάει στο νερό από το πλοίο που βυθιζόταν, φορώντας ένα σωσίβιο και κρατώντας ένα παιδί αγκαλιά. Κοντά, στο μανιασμένο κύμα μισοπνιγόταν μια γυναίκα καλώντας σε βοήθεια. Εκείνος βγάζει το σωσίβιο κρατώντας πάντα το παιδί, το φοράει στη γυναίκα και ξεκινάει, μέσα στη θαλασσοταραχή, κολυμπώντας, για την ακτή. Το παιδάκι ουρλιάζει από πανικό και για να το ησυχάσει, του λέει ένα παραμύθι ενώ κολυμπά. «Μη φοβάσαι, δεν θα σ' αφήσω! ...», το καθησυχάζει.<p>
 «Πολλοί βοήθησαν κόσμο στο πλοίο», λέει για τους φαντάρους ο υπολοχαγός. «Κι εγώ προσπάθησα, τους μιλούσα», παραδέχεται με σεμνότητα φανερή.<p>
 Κοιμόταν στην καμπίνα του την ώρα εκείνη: «Με ξύπνησε ο κρότος και το τράνταγμα. Κατάλαβα αμέσως πως κάτι έγινε. Αρπαξα το σωσίβιο και προσπάθησα να


βγω. Τα φώτα έσβηναν τα πιο πολλά. Πανικός. Κόσμος ούρλιαζε». Τρέχοντας στο διάδρομο βλέπει μια κοπέλα χωρίς σωσίβιο. «Πηγαίνουμε πίσω στην καμπίνα της να


βρούμε ένα. Οπως γυρνάω πίσω, ένας κύριος έψαχνε το ίδιο. Γυρνάμε ξανά».<p>
 Το πλοίο άρχιζε να παίρνει κλίση. «Δεν μπορούσαμε να κινηθούμε να βγούμε έξω. «Γαντζώθηκα στη σκάλα μαζί με άλλους επιβάτες. Εξω είχαν καταφέρει να ρίξουν κάποιες βάρκες από τα δεξιά. Αριστερά ήταν αδύνατο, το πλοίο είχε πια μεγάλη κλίση. Ρίξανε βαρελάκια».<p>
 Πώς σώθηκε ο ίδιος; «Βούτηξα στο νερό από τα δεξιά. Αμέσως, το κύμα, δεν ξέρω τι, με ξαναπέταξε πάνω στο καράβι. Εκανα προσπάθεια. Ξεμάκρυνα, με πήρε το κύμα πιο μακριά. Μετά με μάζεψε το καΐκι».<p>

 <b>Tον έβγαλαν
 από τη
 «Pικομέξ»,
 τον έπνιξε
 το «Σάμινα»<p>
 Της ΝΤΙΝΑΣ ΒΑΓΕΝΑ<p>
 Π</b>αιδιά από 18 μέχρι 25 χρόνων ήταν οι περισσότεροι από τους στρατευμένους, είκοσι συνολικά, που επέβαιναν στο «Σάμινα», πηγαίνοντας στις μονάδες τους στη

Σάμο.<p>
 Επέζησαν οι 19. Εναν τον πήραν τα αγριεμένα κύματα. Ο 19χρονος στρατιώτης Βασίλης Ραχούτης θεωρήθηκε για ώρες αγνοούμενος μέχρι, μεσημέρι πια, να πιστοποιηθεί και επισήμως η ταυτότητά του ως ενός από τους αδικοχαμένους στο ναυάγιο. Ηταν η δεύτερη φορά που ο Χάρος άπλωνε παγωμένο χέρι προς το μέρος του. Πέρσι, στο σεισμό της Αθήνας, τον έσωσαν τραυματισμένο στα ερείπια της «Ρικομέξ». Είχε πάει στο εργοστάσιο να δει έναν συγγενή του. Του Βασίλη του έμελλε να χαθεί στη θάλασσα.<p>
 Σύμφωνα με την κατάσταση του ΓΕΣ, διασωθέντες είναι ο μόνιμος υπολοχαγός μηχανικού Γρηγόρης Μπερτάκης και οι στρατιώτες: Παναγιώτης Ρουσσάκης, Γεώργιος

Σπυρόπουλος, Σταμάτιος Σπυρόπουλος, Ιωάννης Τζιλίμης, Ιωάννης Λουκάκης, Νικόλαος Καραδημητρίου, Εμμανουήλ Γερασίμου, Γεώργιος Τζερεμές, Χρήστος Φραγκογιάννης, Ντένης Αθανασιάδης, Κωνσταντίνος Μανωλιάδης, Νικόλαος Παριάμης,

Γεώργιος Δρίτσας, Σπύρος Ξαγόρας, Απόστολος Φλώρος, Απόστολος Λιπιτσούνης, Αλέκος Γεωργιάδης, Μιχαήλ Σαματιανός.<p>
 Οι τέσσερις τελευταίοι είναι οι αμφίβιοι καταδρομείς που το λιγότερο που μπορεί κάποιος να τους αποκαλέσει είναι ήρωες, αφού συνάνθρωποί τους είναι ζωντανοί χάρη στις μάχες που έδωσαν μέσα στη μανιασμένη θάλασσα για να σώσουν όσες περισσότερες ζωές μπορούσαν. <p>
 Ο αρχηγός ΓΕΣ, αντιστράτηγος Κωνσταντίνος Παναγιωτάκης έδωσε εντολή να μεταφερθούν το συντομότερο από την Πάρο πίσω στην Αθήνα όλοι οι στρατευμένοι και να περάσουν όλες τις απαραίτητες εξετάσεις στο 401 Στρατιωτικό Nοσοκομείο.

Διέταξε επίσης να δοθεί 10ήμερη τιμητική άδεια στους τέσσερις καταδρομείς και να εξεταστεί και εάν τους αξίζει να τιμηθούν με το μετάλλιο εξαίρετων πράξεων.<p>

<b>Bρήκε νεκρό το γιό, του πυροσβέστη συναδέλφου του<p>
 Tου KΩΣTA KYPIAKΟΠΟYΛΟY<p></b>
 Πριν από ένα χρόνο, στον έκτο πυροσβεστικό σταθμό της Aθήνας ήταν διοικητής ο σημερινός επικεφαλής της EMAK, ο Aνδρέας Kόης. Στην ίδια υπηρεσία ήταν και ένας παλιός πυροσβέστης, ο Δημήτρης Pαχούτης, που συμπλήρωσε τα χρόνια και βγήκε στη σύνταξη. Xθες, μόλις ο ήλιος είχε φωτίσει αυτή την άγρια μέρα του αλλόκοτου θανάτου, οι πυροσβέστες της EMAK αναπτύχθηκαν στα θανατηφόρα βράχια αναζητώντας ίχνη ζωής στον όλεθρο. Tης ομάδας ηγείτο ο Aνδρέας Kόης. Kαι μόλις
βρήκαν το άψυχο σώμα ενός νεαρού άντρα, τα μάτια του επικεφαλής πήγαν να σβήσουν. Aναγνώρισε το γιο του πυροσβέστη, τον Bασίλη. Mέχρι εκείνη την ώρα είχε τον στρατιώτη Bασίλη Pαχούτη ως «αγνοούμενο».<p>
 Ο Aνδρέας Kόης κατέρρευσε. Kαι έδωσε εντολή να ειδοποιηθεί ο πατέρας του νεκρού στρατιώτη από τη Λαμία για το παιδί του που υπηρετούσε σε μονάδα της Σάμου. Παρ' όλα αυτά, έπρεπε να συνεχίσει το έργο, το καθήκον του ήταν να συντονίσει τους άντρες της EMAK που τέθηκαν από την πρώτη στιγμή στο πλευρό των λιμενικών αρχών που είχαν αναλάβει το γενικότερο συντονισμό των επιχειρήσεων. H Eιδική Mονάδα Aντιμετώπισης Kαταστροφών, η γνωστή EMAK, της Πυροσβεστικής κινητοποιήθηκε άμεσα για να πάρει μέρος στην επιχείρηση διάσωσης
των ναυαγών, αλλά και την περισυλλογή των νεκρών επιβατών του «Eξπρές Σάμινα».
Eνας θάνατος τόσο εξπρές, από το πουθενά λες, τρελός.<p>
 Aπό την πρώτη στιγμή που έγινε γνωστή η είδηση του ναυαγίου, η EMAK τέθηκε στη
διάθεση των λιμενικών αρχών που συντόνιζαν τις διασωστικές ενέργειες. Aρχικά κινητοποιήθηκε η μόνιμη πυροσβεστική δύναμη που εδρεύει στην Πάρο και αποτελείται από 25 άτομα (15 πυροσβέστες και 10 εποχιακούς) και αργότερα τη νύχτα άρχισαν οι διαδικασίες για τη μεταφορά στην Πάρο δυνάμεων της A' EMAK από την Aθήνα και της B' EMAK από τη Θεσαλονίκη, αναχώρησε με ένα ελικόπτερο M26, το οποίο εκτός από τις πυροσβέσεις χρησιμοποιείται και ως μέσο μεταφοράς προσωπικού. Συνολικά και από τις δύο EMAK, Aθήνας και Θεσσαλονίκης, έφυγαν 80 άντρες εκπαιδευμένοι στις διασώσεις, αλλά και αρκετοί αυτοδύτες που θα συμμετέχουν στις υποβρύχιες έρευνες. Οι αυτοδύτες αποτελούν το μόνιμο προσωπικό της Ομάδας Yποβρυχίων Διασώσεων Tμήματος Aυτοδυτών της EMAK, ενώ στις συγκεκριμένες έρευνες συνεπικουρούνται και από εκπαιδευμένους ιδιώτες αυτοδύτες. Ολοι οι άλλοι άντρες της EMAK έφτασαν στην Πάρο χθες τα ξημερώματα και τέθηκαν αμέσως υπό τις οδηγίες των λιμενικών αρχών για την παροχή βοήθειας.<p>
 H Ομάδα Yποβρυχίων Διασώσεων, που και αυτή διαχωρίζεται σε ΟYΔ1 και ΟYΔ2, Aθήναε και Θεσσαλονίκης, φτιάχτηκε το 1992 έπειτα από την κατάρτιση και την υπογραφή Προεδρικού Διατάγματος, σύμφωνα με το οποίο υπεύθυνο για όλες τις διασώσεις σε οποιονδήποτε χώρο, και αν συντρέχει ανάγκη ακόμη και σε νερό, οριζόταν το Πυροσβεστικό Σώμα. Οι άντρες που αποτελούν τις δύο ομάδες είναι λίγο περισσότεροι από 50 και εκπαιδεύονται στις εγκαταστάσεις των Mονάδων Yποβρυχίων Kαταστροφών του Πολεμικού Nαυτικού στο Σκαραμαγκά.<p>
 Ο αρχηγός του Σώματος, Παναγιώτης Φούρλας, τόνισε χθες ότι η Πυροσβεστική συμμετέχει με τις ειδικές δυνάμεις της επικουρικά προς τις λιμενικές αρχές που
έχουν και το γενικότερο συντονισμό των διασωστικών επιχειρήσεων.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
