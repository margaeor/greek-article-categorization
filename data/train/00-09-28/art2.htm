<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Περί τα 25 χρόνια, αρχαιολόγοι, πολιτικοί μηχανικοί, αρχιτέκτονες και τα αρμόδια όργανα της πολιτείας συζητούν για τη στερέωση και αποκατάσταση του ναού του Επικούριου Απόλλωνα. Το αριστούργημα αυτό του Ικτίνου βρίσκεται 14 χλμ. πάνω από την Ανδρίτσαινα, στις Βάσσες της Φιγαλείας και κινδυνεύει με κατάρρευση.<p>
 Το μνημείο από ασβεστόλιθο πάσχει εξαιτίας της διάβρωσης των θεμελίων του από τα όμβρια ύδατα, την κατακράτηση νερού, την ανάπτυξη παγετού το χειμώνα μέσα στους αρμούς του και στις ρωγμές των λίθων. <p>
 Αναμφίβολα πρόκειται για το δυσκολότερο μνημείο της χώρας μας, από κατασκευής.

Το μισό ακουμπάει πάνω σε ένα βράχο και το υπόλοιπο σε επιχωματώσεις που έφτιαξαν ειδικά οι αρχαίοι και που προσέθεσαν νεότεροι μελετητές. Σ' αυτό το σημείο η καθίζηση ξεπερνά τα 23 εκατοστά! Την περασμένη Δευτέρα, αντιπροσωπεία

του ΚΑΣ και τα μέλη της Επιτροπής Επικούριου Απόλλωνα, με πρόεδρο τον Γ. Τζεδάκι, επισκέφτηκαν το ναό κι έκαναν αυτοψία. <p>
 Ολα αυτά τα χρόνια κανείς δεν έχει τολμήσει ν' αποφασίσει την αρχή των έργων συντήρησης. Εδώ και 13 χρόνια έχει μπει πάνω από το ναό προστατευτική τέντα, έχουν γίνει εργοτάξιο, κάποια έργα στην περιοχή και έτερον ουδέν.<p>
 Το δίλημμα των επιστημόνων είναι μεγάλο. Θα μπορέσουν οι άνθρωποι που θα τον ξηλώσουν να τον ξαναστήσουν χωρίς μεγάλες απώλειες; Εχουμε την απαραίτητη γνώση για ένα τέτοιο εγχείρημα; Και προ πάντων, μπορούμε να πούμε με σιγουριά ότι τα έργα θα ξεκινήσουν ή θα συζητούμε το ίδιο θέμα και την επόμενη δεκαετία; <p>
 Προχθές η πλειονότητα των μελών του ΚΑΣ, πιστεύοντας πως «πρέπει επιτέλους να ξεκινήσουμε» αποφάσισε να εγκρίνει «κατ' αρχήν» τη μελέτη για επέμβαση στο βόρειο πτερό του ναού, με την «πιλοτική» μετακίνηση της βορειοδυτικής γωνίας του, δηλαδή των τεσσάρων επιστύλιων και των τριών κιόνων του και τη διάλυση της κρηπίδας όπου εδράζονται.<p>
 Στη μαραθώνια συνεδρίαση των μελών του Κεντρικού Αρχαιολογικού Συμβουλίου (παρούσης της Επιτροπής Επικουρίου Απόλλωνος) εκφράστηκαν πολλές και διαφορετικές απόψεις. Σ' αυτό που συμφώνησαν ήταν ότι η μελέτη έχει πολλά κενά

και πρέπει να συμπληρωθεί. «Ελάχιστα πράγματα λένε για το μέλλον», παρατήρησε ο κ. Μπούρας. «Ποια αρχιτεκτονικά μέλη δηλαδή είναι καταδικασμένα και δεν πρόκειται να ξανανεβούν στο ναό». «Αν μας πουν ότι είναι 70 κι εμείς θέλουμε 60, θα πούμε "όχι" στη μελέτη; », αντέτεινε η Ι. Ζερβουδάκη. <p>
 Ο κ. Μπούρας ωστόσο επέμεινε και δηλώνοντας πως θα καταψηφίσει τη μελέτη, έκανε την εξής πρόταση: Να μετακινηθεί ο ναός περίπου 100 μέτρα! «Μόνο έτσι υπάρχει ελπίδα να γίνει κάτι», είπε χαρακτηριστικά και ανέφερε τα πλεονεκτήματα: αναστρεψιμότητα, απόλυτη εξασφάλιση από το κακό έδαφος, τεράστια εργονομικά κέρδη. Κανείς δεν συμφώνησε με την πρότασή του. <p>
 «Υπήρχε όλα αυτά τα χρόνια δισταγμός στην επέμβαση» είπε, η γ.γ. του ΥΠΠΟ Λίνα

Μενδώνη. «Ή θα πούμε με εντιμότητα ότι δεν κάνουμε τίποτα ή θα μπορούσε αυτό το συμβούλιο να τολμήσει να εγκρίνει τη μελέτη με τις παρατηρήσεις που κάναμε.

Ξέρετε ότι όλα αυτά τα χρόνια γίνονται περιμετρικά έργα και διαμορφώνουμε το χώρο για τους επισκέπτες, για να δούνε τελικά τι; », αναρωτήθηκε και συμπλήρωσε

ότι τα ποσά που έχουν δαπανηθεί για τα πέριξ είναι πολύ μεγάλα... <p>
 Τελικά εγκρίθηκε με πλειοψηφία να γίνει επέμβαση στη βορειοδυτική πλευρά του ναού, όπως υποστήριξε ο Δ. Ζιρώ. Η πλευρά αυτή παρουσιάζει τα περισσότερα προβλήματα και θα έχει πολλά να προσφέρει η επέμβαση εκεί. Σύμφωνα με την απόφαση, οι μελετητές καλούνται μετά το πέρας της επέμβασης να παρουσιάσουν στο συμβούλιο την «αποκτηθείσα γνώση», ενώ τους ζητήθηκε ακόμη να φέρουν στο ΚΑΣ πίνακα με τα αρχιτεκτονικά μέλη του ναού που θα αντικατασταθούν και μελέτη

για τις αντισεισμικές βάσεις στις οποίες θα τοποθετηθούν οι κίονες. <p>
<b> Tο λιμάνι της Πάρου<p></b>
 Πριν από τέσσερα χρόνια το ΥΠΠΟ, κατόπιν θετικής γνωμοδότησης του ΚΑΣ, έδωσε την άδεια να αρχίσουν τα έργα διαπλάτυνσης του δρόμου και του κρηπιδώματος στο

λιμάνι της Πάρου. Τότε είχε γίνει ανασκαφή στη θαλάσσια περιοχή γιατί υπήρχαν στοιχεία ότι στο βυθό βρίσκονται αρχαία. Η ανασκαφή δεν έδωσε τίποτα. Τρία χρόνια αργότερα, το 1999, η εταιρεία άρχισε τό έργο εκβάθυνσης του λιμανιού της Πάρου, έργο ζωτικής σημασίας για το νησί. <p>
 Η φαγάνα έφερε, το Νοέμβριο του 1999, στο φως (αρκετά βέβαια κατέστρεψε) σημαντικά αρχαιολογικά ευρήματα (δύο κιονόκρανα, κολόνες, 60 τεφροδόχες, κεραμικά, τμήμα τοίχου ίσως βυζαντινού κ.ά.) αριστερά του μόλου που προσορμίζουν τα πλοία κι εμπρός στο εκκλησάκι του Αγ. Νικολάου. Το ΚΑΣ προχθές

συζήτησε αρκετή ώρα το θέμα και δέχτηκε (με πλειοψηφία) τελικά την πρόταση της

Εφορείας Αρχαιοτήτων να μην εγκριθούν τα υποβληθέντα σχέδια της εταιρείας για την περιοχή του Αγ. Νικολάου, ενώ ενέκριναν τις εργασίες στην άλλη πλευρά στην

περιοχή του ΟΤΕ. Αποφάσισαν επίσης να συνεχιστεί η ανασκαφή. Ολοι εξέφρασαν την άποψη ότι πρέπει να σωθούν τα αρχαία. Εκεί που διαφώνησαν ήταν στη διατύπωση της απόφασης. Καθώς έχει προηγηθεί υπουργική απόφαση για το έργο, τέθηκε στο τραπέζι το θέμα της αναπομπής της απόφασης. Tραγική ειρωνεία. Tην ίδια στιγμή στην Πάρο εξελισσόταν η ναυτική τραγωδία του φέρι μπόουτ.<p>
 <b>ΦΩTEINH MΠAPKA<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
