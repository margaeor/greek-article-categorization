<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της<b> BANAΣ ΦΩTΟΠΟYΛΟY<p>
 Π</b>οινική δίωξη για ανθρωποκτονία με ενδεχόμενο δόλο σε βάρος τεσσάρων μελών του πληρώματος του «Εξπρές Σάμινα» -πλοιάρχου, υποπλοιάρχου, ναύτη-χειριστή του πηδαλίου και δόκιμου πλοιάρχου- αλλά και κατά παντός υπευθύνου για την απίστευτη ναυτική τραγωδία στην Πάρο, άσκησε ο εισαγγελέας Πρωτοδικών Σύρου.<p>
 Η κατηγορία που είναι σε βαθμό κακουργήματος, επισύρει μέχρι και ισόβια κάθειρξη και «δικαιολογεί» την προφυλάκιση των εμπλεκομένων.<p>
 Εκτός από το πλήρωμα του μοιραίου πλοίου, στο στόχαστρο της έρευνας για τον καταλογισμό ευθυνών βρίσκεται και η πλοιοκτήτρια εταιρεία αλλά και οι κρατικές




αρχές, αρμόδιες για τη διάσωση των επιζώντων.<p>
 <b>«Εγκλημα»<p></b>
 Ο υπουργός Δικαιοσύνης Μιχ. Σταθόπουλος έκανε λόγο για «εγκληματική αμέλεια» και απέδωσε μεγάλες ευθύνες στους υπευθύνους του πλοίου και εμμέσως πλην σαφώς




και στην πλοιοκτήτρια εταιρεία. <p>
 Αμέσως μετά τη συνάντηση που είχε με τον πρωθυπουργό για θέματα Δικαιοσύνης, ο




κ. Σταθόπουλος δήλωσε: «Είμαστε όλοι σε κατάσταση μεγάλης δυσαρέσκειας και στεναχώριας για την τραγωδία αυτή, που δεν έπρεπε να συμβεί σε ένα ξερονήσι φωτισμένο με φάρο. Κανένας δεν μπορεί να καταλάβει πώς έγινε αυτή η εγκληματική αμέλεια. Αλλά υπάρχουν ευθύνες. Μεγάλες ευθύνες, όχι μόνον στους υπευθύνους, που ήταν πάνω στο πλοίο αλλά ίσως και σε άλλους». Σε ερώτηση ποιους εννοεί, ο υπουργός είπε ότι αυτό είναι θέμα της Δικαιοσύνης, αλλά στη συνέχεια διευκρίνισε ότι μιλά «γι' αυτούς οι οποίοι έχουν στην υπηρεσία τους τον πλοίαρχο και το πλήρωμα και τους άλλους υπεύθυνους του πλοίου», υπονοώντας




ευθέως την πλοιοκτήτρια εταιρεία.<p>
 Από την πλευρά του ο εισαγγελέας του Αρείου Πάγου Παν. Δημόπουλος διέταξε, χθες το πρωί, τη διενέργεια κατεπείγουσας ποινικής προκαταρκτικής εξέτασης, δίνοντας παράλληλα σαφείς οδηγίες προς τις εισαγγελικές αρχές για το πού θα κινηθούν οι έρευνες. Ετσι, θα ελεγχθεί κατά πόσο είναι βάσιμες οι καταγγελίες διασωθέντων, ότι την ώρα της πρόσκρουσης μέλη του πληρώματος δεν βρίσκονταν, ως όφειλαν, στη γέφυρα αλλά παρακολουθούσαν ποδοσφαιρικό αγώνα στην τηλεόραση,




εάν η βύθιση του πλοίου οφείλεται και σε πλημμελή συντήρησή του, ενώ θα ελεγχθεί και το πιστοποιητικό αξιοπλοοΐας του νηογνώμονα. <p>
 <b>Ολιγωρία; <p></b>

Η δικαστική έρευνα θα επεκταθεί και στη στάση που κράτησαν οι κρατικές αρχές αμέσως μετά το ναυάγιο. Εάν δηλαδή ήταν σε ετοιμότητα ή επέδειξαν ολιγωρία ως προς τη διάσωση των επιζώντων. Παράλληλα, ο κ. Δημόπουλος, ο οποίος είχε, χθες, συνεχή τηλεφωνική επικοινωνία με τον υπουργό Δικαιοσύνης, παρήγγειλε στους προϊσταμένους των Εισαγγελιών Πρωτοδικών και Εφετών του Πειραιά να ανταποκριθούν άμεσα σε κάθε αίτημα του εισαγγελέα της Σύρου. <p>
 Να σημειωθεί ότι η κατηγορία της ανθρωποκτονίας με ενδεχόμενο δόλο είναι δύσκολο να στηριχθεί στο ακροατήριο καθώς προϋποθέτει ότι τα μέλη του πληρώματος γνώριζαν ότι ενδέχεται το πλοίο να προκρούσει στη βραχονησίδα και να προκληθεί με βεβαιότητα κίνδυνος στις ζωές των επιβατών αλλά παρ' όλ' αυτά επέδειξαν κυνική αδιαφορία για τις συνέπειες. Αντίθετα, είναι πιο εύκολο να στοιχειοθετηθεί σε βάρος των υπευθύνων το πλημμεληματικού χαρακτήρα αδίκημα της βαριάς αμέλειας. <p>

<b>Οι έλεγχοι του υπουργείου βρήκαν
 εντάξει σωστικά μέσα και στεγανά<p>
 «Ο</b>λα τα σωστικά είχαν επιθεωρηθεί για τελευταία φορά πολύ πρόσφατα και διέθεταν πιστοποιητικά από τις 20 Ιουλίου. Δεν διαπιστώθηκαν αξιόλογα προβλήματα· τέτοια που να απαγορεύουν τον απόπλου. Δεν προέκυψε κάτι αξιόλογο σε όλο το μηχανοστάσιο, τα όργανα της γέφυρας, τα πηδάλια, τις υδροστεγείς πόρτες». Αυτή


την κατηγορηματική δηλωση για την καταλληλότητα του «Εξπρές Σάμινα», έκανε χθες ο Δαμιανός Δουμάνης, κλαδάρχης της Επιθεώρησης Εμπορικών Πλοίων που επιβεβαίωσε ότι το μοιραίο επιβατηγό οχηματαγωγό σε έκτακτη επιθεώρηση που του


έγινε από κλιμάκιο 4 επιθεωρητών χαρακτηρίστηκε αξιόπλοο.<p>
 Σε συνέντευξη Tύπου που δόθηκε χθες στο υπουργείο Εμπορικής Ναυτιλίας, ο επικεφαλής των επιθεωρητών του Λιμενικού υποστήριξε ότι το πλοίο είχε μετασκευαστεί από τη Minoan Fl ying Dolfhin τον Αύγουστο του 2000 εξασφαλίζοντας και πιστοποιητικό ασφαλείας. <p>
 Ερωτηθείς αν είχε τα απαραίτητα σωστικά μέσα το «Εξπρές Σάμινα», είπε ότι διέθετε 8 σωσίβιες λέμβους για 674 άτομα, 12 πνευστές σωσίβιες σχεδίες για 300


επιβάτες, 14 πνευστές ριπτόμενου τύπου για 350, 4 πλευστικές συσκευές 80 ατόμων, 1.628 ατομικά σωσίβια, 115 παιδικά, σύνολο σωστικών που κάλυπταν τις ανάγκες 1.324 επιβατών. Σχετικά με τις καταγγελίες του Αναστάσιου Σορόκου για το αξιόπλοο του πλοίου, ο κεντρικός λιμενάρχης Πειραιά Κώστας Κιρλακίτσης είπε


ότι στο πλοίο δεν είχε διαπιστωθεί καμία ανωμαλία εκτός από μία βλάβη στον καθαριστή καυσίμων στις 14 Σεπτεμβρίου. Οι εκπρόσωποι του Λιμενικού απέφυγαν να δώσουν άλλες εξηγήσεις στα καυτά ερωτήματα που προκύπτουν μετά το ναυάγιο: Ποιοι βρίσκονταν στη γέφυρα την ώρα του ατυχήματος, αν δόθηκαν οδηγίες μετά το


ατύχημα στο πλήρωμα και στους επιβάτες, αν λειτουργούσαν οι μηχανισμοί καταβιβάσεως των λέμβων, πόσος χρόνος πέρασε μετά το ατύχημα από την εκπομπή του σήματος κινδύνου, γιατί φορτώθηκαν επιπλέον επιβάτες στο πλοίο και -όπως διατυπώνεται απ' όλες τις πλευρές- αν θα υπάρχει έστω μια παραίτηση; <p>
 Σε ανακοίνωσή της η Πανελλήνια Ναυτική Ομοσπονδία τονίζει ότι το πλοίο προσάραξε στη μικρή χαρτογραφημένη βραχονησίδα κάτω από αδιευκρίνιστες συνθήκες. «Απαίτηση όλων είναι να ανασυρθεί ο πέπλος μυστηρίου που καλύπτει τις συνθήκες που οδήγησαν το πλοίο στο βυθό και να δοθούν από τον υπουργό Εμπορικής Ναυτιλίας απαντήσεις στα αμείλικτα ερωτήματα που υπάρχουν γι' αυτή την τραγωδία.<p>
 Τη βαθιά οδύνη της προς τους συγγενείς των θυμάτων και προς όλους τους επιβάτες που ταλαιπωρήθηκαν εξέφρασε η Minoan Fl ying Dolphins, η οποία υποστηρίζει ότι από την πρώτη στιγμή στάθηκε στο πλευρό των ναυαγών. Συλλυπητήρια στους συγγενείς των θυμάτων έδωσε και ο υπουργός Αιγαίου Νίκος Σηφουνάκης, ο οποίος ευχαρίστησε τους πολίτες και τους φορείς της Πάρου για τις προσπάθειες που καταβάλλουν. <p>
<b>
MINΩIKEΣ<p>
 «Eγκληματική αμέλεια ενός αξιωματικού γέφυρας»<p>
 ΗΡΑΚΛΕΙΟ<p>
 «Η</b>
 στραβομάρα ενός αξιωματικού του πλοίου που βρίσκεται στη γέφυρα δεν μπορεί να δικαιολογηθεί. Βλέπει ένα φωτισμένο βράχο και πέφτει επάνω. Αυτό δεν μπορούμε να το αποδώσουμε ούτε στην εταιρεία ούτε στα υπόλοιπα πληρώματα καμιάς εταιρείας, ή στα στελέχη της ή την οργάνωσή της ή τους ελέγχους που πραγματοποιεί στα πλοία της. Με τίποτα δεν μπορεί να συνδέεται ο βαθμός ελέγχων που πραγματοποιούνται στα πλοία με αυτού του είδους την εγκληματική αμέλεια». <p>
 Αυτά δήλωσε χθες ο πρόεδρος των «Μινωικών Γραμμών» και της «Minoan Fl ying Dolphins» Κώστας Κληρονόμος για τη θαλάσσια τραγωδία με τη βύθιση του «Express

Samina», που οδήγησε στο θάνατο δεκάδες επιβάτες. <p>
 Ο κ. Κληρονόμος τόνισε ότι η «ΜFD» θα σταθεί κοντά στις οικογένειες των θυμάτων, ενώ είπε ότι το «Samina», το οποίο είχε ανακαινιστεί πρόσφατα, είχε περάσει το τελευταίο διάστημα από δύο επιθεωρήσεις του υπουργείου Εμπορικής Ναυτιλίας (η πιο πρόσφατη ήταν λίγες ώρες πριν ξεκινήσει το πλοίο το μοιραίο ταξίδι) και όχι μόνο βρέθηκε αξιόπλοο, αλλά οι επιθεωρητές συνεχάρησαν τα στελέχη του για την άριστη κατάσταση που το διατηρούσαν. <p>
 Στη χθεσινή συνέντευξη Τύπου ο κ. Κληρονόμος τόνισε: «Εκφράζουμε την οδύνη μας

ως ναυτιλιακή εταιρεία, ως άνθρωποι που έχουμε άμεση σχέση με τη θάλασσα και με τα όσα συμβαίνουν σε αυτή και να ευχηθούμε να μην έχουμε άλλα περιστατικά στο μέλλον». <p>
 Αναφερόμενος στα αίτια του δυστυχήματος είπε ότι «οι πληροφορίες είναι συγκεχυμένες, συγκλίνουν όμως στη θλιβερή διαπίστωση ότι οφείλεται σε ανθρώπινο παράγοντα».<p>
 Ο κ. Κληρονόμος ανέφερε ακόμα ότι το «Samina» πέρασε από δύο επιθεωρήσεις από τα αρμόδια κλιμάκια του υπουργείου Εμπορικής Ναυτιλίας, έπειτα μάλιστα από καταγγελία μέλους του πληρώματος, το οποίο, όπως διευκρίνισε, απελύθη επειδή απουσίαζε από την εργασία του και για κανέναν άλλο λόγο.<p>
 Ο πρόεδρος των «Μινωικών Γραμμών» κατέστησε ακόμη σαφές ότι ναι μεν συμμετέχουν οι «Μινωικές» στο μετοχικό κεφάλαιο της «ΜFD» δεν υπάρχει όμως, ούτε διοικητική, ούτε οργανωτική, ούτε επιχειρηματική ταύτιση μεταξύ των δύο εταιρειών.<p>
 «Είναι άδικο και άτυχο«, είπε, «να γίνονται συγκρίσεις ή να επιρρίπτονται ευθύνες στις "Μινωικές Γραμμές" για γεγονότα που δεν έχουν καμιά σχέση με εκείνη ή με τα πληρώματά της». <p>
 Τόνισε ακόμα ότι η «MFD» έχει επιτελέσει έναν τεράστιο άθλο σε πάρα πολύ μικρό

χρονικό διάστημα, προσπαθώντας να θέσει σε εντελώς καινούργιες βάσεις την ακτοπλοΐα στο Αιγαίο και την εξυπηρέτηση των ελληνικών νησιών. <p>

<b>ΣΦHNIAΣ: ΘA
 ANAΛABΟYME TIΣ
 EYΘYNEΣ MAΣ<p></b>
 «H εταιρεία μας αν έχει ευθύνες, θα τις αναλάβει. Aν γίνεται έλεγχος έως το κόκαλο, εμείς λέμε να το περάσει». Aυτά τόνισε χθες μιλώντας στο «Mέγκα» ο αντιπρόεδρος της Minoan Fl ying Dolphins, Παντελής Σφηνιάς, ο οποίος ζήτησε να συνεχιστούν οι έρευνες από τις αρμόδιες υπηρεσίες του υπουργείου Eμπορικής Nαυτιλίας. «Οταν είμαστε στη διάρκεια των ερευνών και με την απώλεια τόσων ανθρώπων, δεν μπορούμε να μιλήσουμε για ανθρώπινο λάθος, αφού κάτι τέτοιο οδηγεί σε άλλες εξηγήσεις», δήλωσε ο Παντελής Σφηνιάς. «H τραγικότητα του επεισοδίου οδηγεί στην ανάγκη για έρευνα σε βάθος. Eνα τέτοιο επεισόδιο είναι πολύ ξεχωριστό», δήλωσε ο ισχυρός άνδρας της MFD, που δεν μπόρεσε να κρατήσει τα δάκρυά του όταν η συζήτηση περιεστράφη γύρω από τα θύματα του ναυαγίου.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
