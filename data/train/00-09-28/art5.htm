<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Μια πρώτη γνωριμία για τους νεότερους, αλλά και μια πολύ ευχάριστη συνάντηση από το παρελθόν για τους μεγαλύτερους, προσφέρει, σήμερα, το 13ο Πανόραμα Ευρωπαϊκού Κινηματογράφου της «Ε», καθώς το αφιέρωμα του ιδιόρρυθμου σκηνοθέτη, που δημιούργησε τη δική του σχολή στον χώρο της σκηνοθεσία και της παραγωγής, αλλά και φιλοξενούμενου του «Πανοράματος», του Αμερικανού Ρότζερ Κόρμαν, ξεκινά τις προβολές του στην οθόνη του «Παλλάς». Οι εκπλήξεις για τους
σινεφίλ δεν σταματούν εδώ και σε πρώτη προβολή ο σκληρός «Μαύρος Πάνθηρας», από τη δεκαετία του εβδομήντα, ξεκαθαρίζει τους λογαριασμούς όπως εκείνος ξέρει, σε ένα εμπνευσμένο ριμέικ γεμάτο δράση και περιπέτεια. Ενα ερωτικό και ένα υπαρξιακό δράμα, από δυο αισθαντικούς καλλιτέχνες, όπως είναι ο Ντάγκλας Σερκ και ο Βαλέριο Ζουρλίνι. Τα φώτα χαμηλώνουν και η εικόνα με τις μουσικές, τα χρώματα και τον λόγο απελευθερώνει τις ιστορίες της. Στο σινεμά, ως γνωστόν, οι μόνοι που δεν γνωρίζουν εποχή, είναι οι ήρωες.<p>
 - Μαύρη δύναμη στην πρώτη προβολή της ημέρας με τον σκληρό «Σαφτ» του Τζον Σίνγκλετον (Τα παιδιά της γειτονιάς) και τον Σάμιουελ Λ. Τζάκσον στον ομώνυμο ρόλο. Ολοι οι μουσικόφιλοι θυμάστε τον «γκουρού» της ψυχεδελικής σόουλ μουσικής Λίζακ Χέιζ, που μεσουρανούσε στο «μαύρο» πεντάγραμμο των σέβεντις. Το

1971 ο Λίζακ κράτησε στα χέρια του το Οσκαρ «Τραγουδιού» για το χορευτικό «Σαφτ», της ομότιτλης ταινία του 1971, σε σκηνοθεσία Γκόρντον Πακς, προτείνοντάς τον συγχρόνως, η Ακαδημία και για το Οσκαρ μουσικής. Ο ιδιωτικός ντετέκτιβ Τζον Σάφτ γεννήθηκε από την πέννα του συγγραφέα Ερνεστ Τίντιμαν και είναι μια δυναμική ανδρική φιγούρα, σκούρου χρώματος, κάτι σε Φίλιπ Μάρλοου, αλλά πιο κεραυνοβόλο, που ξεπήδησε από τα γκέτο, έτοιμος να αποδώσει δικαιοσύνη, σε μια εποχή που η Αμερική ένιωθε στο στομάχι της τις γροθιές από τους εξεγερμένους «Μαύρους Πάνθηρες». Η ταινία γνώρισε μεγάλη επιτυχία και ο Σίγκλεντον δίνει τον καλύτερο του εαυτό, σκηνοθετώντας τον Τζον Σαφτ στο σήμερα, με την κουλ και άνετη παρουσία του σταρ Σάμιουελ Τζάκσον. Ξέφρενοι ρυθμοί, καταιγιστική δράση, πολιτικές αιχμές και ο μουσικός Ντέιβιντ Αρνολντ δίπλα στον Λίζακ Χέιζ ν' ανακατεύουν περίτεχνα σύγχρονες με παλαιότερες επιτυχίες της σόουλ. Ενα επιτελείο αξιόλογων ηθοποιών, όπως η Τόνι Κολέτ, η Βανέσσα Γουίλιαμς και ο Κρίστιαν Μπέιλ, πλαισιώνουν στην ταινία το είδωλο του μαύρου ανδρισμού, Τζον Σαφτ. <p>
 - Ο Αμερικανός σκηνοθέτης και παραγωγός Ρότζερ Κόρμαν είναι ο άνθρωπος που συνδύασε αποτελεσματικά την τέχνη με το εμπόριο. Είναι ο σκηνοθέτης των χαμηλού κόστους ταινιών, δίχως, όμως, αυτές να αποδυναμώνονται καλλιτεχνικά. Πάντα έπιανε τον σφυγμό της εποχής, ξεκινώντας από το '50 με ταινίες επιστημονικής φαντασίας, το '60 με μεταφορές λογοτεχνικών έργων από τα βιβλία του Εντγκαρ Aλαν Πόε και του Λάβγκραφτ, για να συνεχίσει με το ευαγγέλιο των χίπις «Ξένοιαστος καβαλάρης» και το θρυλικό δίδυμο κακοποιών «Μπόνι και Κλάιντ». Την ταινία «Ο πύργος των καταραμένων», με τον αξέχαστο ηθοποιό ταινιών τρόμου Βίνσετ Πράις, ο Κόρμαν τη γύρισε το 1962 και αφορά τη νουβέλα του Πόε «Το σπίτι των Aσερ», την πρώτη από τη σειρά των οχτώ ταινιών που γύρισε ο σκηνοθέτης με βάση τα έργα του Aγγλου συγγραφέα. Ο Φίλιπ Γουίνθροπ (Μαρκ Ντέιμον) φτάνει στο σπίτι των Aσερ ν' αναζητήσει τη μνηστή του, Μάντελεν

 (Μύρνα Φαχέι). Ο αδελφός της Ρόντερικ Aσερ (Βίνσετ Πράις), τελευταίος απόγονος

των Aσερ, θέλει να διαλύσει με κάθε τρόπο τη σχέση του, ζώντας με την εμμονή ότι μια κατάρα βαραίνει όλη την οικογένεια των Aσερ. Η Μάντελεν πέφτει σε καταληψία και ο αδελφός της τη βάζει στο φέρετρο μέσα σε μια κρύπτη... Τέσσερα

πρόσωπα, κλειστοφοβικό ντεκόρ, αγωνία, τρόμος και η υπέροχη ερμηνεία του Βίνσετ Πράις. Τι άλλο χρειάζεται μια αξεπέραστη ταινία του είδους; <p>
 - Η ωραία Σουηδέζα Aστρε φτάνει στο Πουέρτο Ρίκο, μαγεύεται από το νησί, τη μουσική και τον πλούσιο κτηματία Ντον Πέδρο, που τον παντρεύεται. Ο γάμος της όμως καταλήγει σε κόλαση, από την παθολογική του ζήλεια. Στη «Χαμπανέρα» του 1937, ο Ντάγκλας Σερκ καταγράφει, ταυτοχρόνως, το προσωπικό δράμα της ηρωίδας και τις κοινωνικοπολιτικές καταστάσεις. Αυτή τη φορά, όμως, η κοινωνική κριτική που ασκεί δεν είναι τόσο αυστηρή, όπως στις «Γυναίκες στα κάτεργα». Οι

ναζί βρίσκονται στην εξουσία και ο Σερκ εκμεταλλεύεται τα εξωτερικά γυρίσματα στη Τενερίφη για να μην επιστρέψει στη Γερμανία. Ο φακός του φωτογράφου Φραντς

Βάιμαιρ μεγαλουργεί στο πανέμορφο πρόσωπο με το μελαγχολικό βλέμμα της πρωταγωνίστριας Σάρα Λεάντερ.<p>
 Το αποψινό πρόγραμμα συμπληρώνεται με την ταινία του Βαλέριο Ζουρλίνι «Η έρημος των Τατάρων», που αφορά τη ζωή των στρατιωτών, ένα από τα αγαπημένα θέματα του Ιταλού σκηνοθέτη. <p>
 <b>Γ. Π.<p>
 ΠΡΟΓΡΑΜΜΑ<p>
 «Παλλάς»<p></b>
 4.30: «Η Ερημος των Τατάρων» (148') του Βαλέριο Ζουρλίνι (μόνο με αγγλικούς υπότιτλους) <p>
 7.15: «Η Χαμπανέρα» (98') του Ντάγκλας Σερκ<p>
 9.00: AVANT-PREMIERE «Shaft, ο Μαύρος πάνθηρας» (100') του Τζον Σίνγκλετον<p>
 11.15: «Ο πύργος των καταραμένων» (80') του Ρότζερ Κόρμαν<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
