<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της <b>ΙΩΑΝΝΑΣ ΚΛΕΦΤΟΓΙΑΝΝΗ<p> </b>Οταν το όραμα συνδυάζεται με δυνατή πίστη και μεράκι, τότε όλα είναι κατορθωτά. Αυτό τουλάχιστον απέδειξε ο Νικόλα Κροτσέτι, ιδρυτής και εκδότης των περίφημων ιταλικών εκδόσεων Κροτσέτι (Crocetti Editione), που ειδικεύονται στα βιβλία ποίησης, με έμφαση στην ελληνική δημιουργία, αλλά και του περίφημου περιοδικού, επίσης για την ποίηση, «Poesia» («Ποίηση»).<p> Eνας από τους ταμένους ήρωες στην υπόθεση της προώθησης των ελληνικών σύγχρονων γραμμάτων, ο οποίος χωρίς καμία έξωθεν ουσιαστική υποστήριξη, την τελευταία τουλάχιστον 20ετία, έκανε γνωστά στην Ιταλία ονόματα όπως αυτά του Ρίτσου, του Ελύτη -και όχι μόνο-, ενώ στα είκοσι χρόνια ζωής του ο μικρός πρότυπος εκδοτικός του οίκος έχει εκδώσει περισσότερα ελληνικά ποιητικά έργα και πεζογραφήματα απ' όσα έχουν βγάλει όλοι οι ιταλικοί εκδοτικοί οίκοι μαζί στον αιώνα που φεύγει.<p> Ενας, πράγματι, μικρός άθλος! <p> Αυτή η μεροληπτική αγάπη του για την ελληνική λογοτεχνία, κοντά στο μεγάλο ερωτά του για την ποίηση εν γένει, έχει βαθιές ρίζες. Ο Κροτσέτι είναι κατά το ήμισυ Ελληνας, αν και όσον αφορά την καρδιά του ο ίδιος λέει πως αισθάνεται «Ελληνας εκατό τοις εκατό». Γεννήθηκε στην Πάτρα από μητέρα Ελληνίδα και πατέρα Ιταλό. Πέντε ετών αναγκάστηκαν να αποχωρήσουν οικογενειακώς από την Ελλάδα, για να εγκατασταθούν στην όμορφη Φλωρεντία, στο Πανεπιστήμιο της οποίας σπούδασε ιταλική φιλολογία. Αργότερα, με υποτροφία, σπούδασε και δημοσιογραφία στην Αμερική. Επιστρέφοντας στην Ιταλία, εγκαταστάθηκε στο Μιλάνο («γιατί στη Φλωρεντία είναι εξαιρετικά δύσκολο κανείς να βρει δουλειά»), όπου εργάζεται από πολύ νέος μέχρι και σήμερα, ως συντάκτης (τώρα πλέον αρχισυντάκτης) της μιλανέζικης «Il Giornale» -μιας εφημερίδας του Πάολο Μπερλουσκόνι- στο διεθνές ρεπορτάζ.<p> Η αγάπη του, όμως, τόσο για την ποίηση όσο και για τα ελληνικά γράμματα τον ώθησαν παράλληλα με το επάγγελμα του δημοσιογράφου να ασκεί και αυτό του μεταφραστή ποίησης. Από τα αγγλικά, τα γαλλικά, μα κυριότατα από τα ελληνικά. Μετέφρασε ποίηση του Καβάφη, του Ρίτσου, του Ελύτη κ.ά. Επειδή, ωστόσο, κάποια στιγμή κουράστηκε να αναγκάζεται να εκλιπαρεί για την έκδοση των πονημάτων του, αφού οι εκδότες εκτιμούσαν ότι η ελληνική ποίηση κέρδη δεν πρόκειται να αποφέρει -και εν μέρει είχαν δίκιο-, αποφάσισε να ιδρύσει τον προσωπικό εκδοτικό του οίκο. Οπερ και εγένετο. Αρχικά τον κράτησε ολομόναχος και ουσιαστικά τα πάντα περνούσαν από τον ίδιο, έχοντας ως έδρα ένα μικρό δωμάτιο του σπιτιού του. Στην πορεία οι κόποι του βρήκαν ανταπόκριση και ο εκδοτικός του οίκος επεκτάθηκε, παρ' ότι, κόντρα στα ρεύματα της εποχής, παραμένει έως σήμερα μικρός (έξι είναι όλοι κι όλοι οι υπάλληλοι, οι οποίοι εργάζονται σ' αυτόν για καθετί).<p> Οι εκδόσεις Κροτσέτι, οι οποίες έχουν κατορθώσει να πωλούν 1.200 βιβλία ποίησης το μήνα, έχουν βγάλει συνολικά περί τα 200 βιβλία, από τα οποία τα 35 είναι ελληνικά (ποίησης και πεζογραφίας). Αλλα δεκαπέντε ελληνικά βιβλία θα έχουν κυκλοφορήσει μέχρι το τέλος του χρόνου. Ενώ μόνο η σειρά ελληνικής πεζογραφίας έως το 2002 θα έχει συμπληρώσει τα 50 βιβλία.<p> Ανάμεσα στους ποιητές τους οποίους έχει εκδώσει είναι οι Ελληνες, Γιάννης Ρίτσος, Οδυσσέας Ελύτης, Κική Δημουλά, Νάσος Βαγενάς, Αντώνης Φωστιέρης κ.ά., καθώς και οι Αν Σέξτον, Αντριάν Ρίτσι, Ρίλκε, Βαλερί, Σιμόν Βάιλ, Ελιοτ, Αντριάν Ριτς, Αραγκόν, Εμιλι Ντίκινσον, Μαλαρμέ, Απολινέρ, Ρεμπό, Μπόρχες, Γουίτμαν, Μαγιακόφσκι, Χάιμε Σάινς -και όχι μόνο.<p> Στη σειρά της ελληνικής πεζογραφίας, η οποία εγκαινιάστηκε μόλις προ δύο ετών, φέροντας το όνομα της Ελληνίδας μητέρας του, «Αριστέα», έχει εκδώσει τους: Μάρω Δούκα, Ζυράννα Ζατέλη, Ιωάννα Καρυστιάνη (ο ίδιος τις αποκαλεί «τρεις Μούσεις της ελληνικής πεζογραφίας»), Αλκη Ζέη, Μαργαρίτα Λυμπεράκη, Βασίλη Βασιλικό, Μένη Κουμανταρέα, Παύλο Μάτεσι («Είναι ένας από τους σύγχρονους Αριστοφάνηδες», λέει), Αλέξη Πανσέληνο, Γιάννη Κιουρτσάκη, Μαργαρίτα Καραπάνου, Νένη Ευθυμιάδη, Αρη Φακίνο και Αντώνη Σουρούνη.<p> Εξίσου μοναδικό φαινόμενο για τα εκδοτικά χρονικά, είναι και το περιοδικό του «Poesia», το οποίο πουλάει 20.000 τεύχη μηνιαίως. Τον δημοσιογράφο, εκδότη, μεταφραστή-ποιητή Κροτσέτι, τον πραγματικό λάτρη της Ελλάδας, συναντήσαμε προ ημερών, ενόσω έκανε ολιγοήμερες διακοπές στην Ανδρο. Διαρκώς με ένα βιβλίο στο χέρι -προσπαθεί να αξιοποιήσει κάθε λεπτό του, ώστε να ανακαλύψει τη σύγχρονη ελληνική λογοτεχνία- σεμνός και προσηνής, σε άπταιστα ελληνικά, μας μίλησε για το όραμά του που είδε να παίρνει σάρκα και οστά τόσο στις εκδόσεις όσο και στο περιοδικό του.<p> Κομπάρσοι της Ευρώπης <p> «Η Ελλάδα μπήκε στην Ευρώπη, αλλά από την άποψη της κουλτούρας η Ελλάδα είναι η Σταχτοπούτα της Ευρώπης. Αν ρωτήσεις οποιονδήποτε στην Ευρώπη για κάποιον Ελληνα συγγραφέα, θα σου πει δύο ονόματα: Καζαντζάκης, Καβάφης. Η Ελλάδα όσον αφορά τον πολιτισμό παίζει το ρόλο κομπάρσας. Και μιας κομπάρσας ολίγον φολκλόρ. Είναι μεγάλη αδικία η Ευρώπη να αγνοεί την ελληνική κουλτούρα. Γιατί η Ελλάδα έχει ποιητές και συγγραφείς επιπέδου που μπορούν να συναγωνιστούν οποιουσδήποτε». Ο πολιτικά σκεπτόμενος Κροτσέτι, με την αληθινή έγνοια για την μοίρα της ελληνικής κουλτούρας, μας έχει μόλις συστηθεί.<p> * Πιστεύετε, δηλαδή, ότι οι σύγχρονοι Ελληνες πεζογράφοι και ποιητές αξίζει να γίνουν ευρύτερα γνωστοί; <p> «Μπορώ να πω, και έχω κάποια γνώση, ότι συναγωνίζονται τους καλύτερους της Ευρώπης, του κόσμου. Δυστυχώς, η ελληνική κουλτούρα ανέκαθεν χρειάστηκε να προωθηθεί μέσω ξένης επέμβασης. Ο Καζαντζάκης έγινε γνωστός στο εξωτερικό λόγω σινεμά. Ο Θεοδωράκης λόγω του σινεμά και της πολιτικής, όταν πήγε εξόριστος έξω. Ο Ελύτης και ο Σεφέρης έγιναν διάσημοι γιατί πήραν το βραβείο Νόμπελ. Αν δεν το έπαιρναν δεν θα τους ήξερε κανείς. Ο Ρίτσος έγινε διάσημος για πολιτικούς λόγους, επειδή ήταν ο ποιητής της Αριστεράς και της Αντίστασης. Κανείς δεν θα αναγνώριζε την ευφυΐα αυτών των ανθρώπων αν δεν υπήρχε μια κάποια ξένη επέμβαση».<p> * Οπότε τι θα έπρεπε, κατά τη γνώμη σας, να γίνει για να ανατρέψει αυτή την κατάσταση; <p> «Θα πρέπει κάποιος να πει τέρμαΣ, να βάλει ένα ξυπνητήρι και να πει εδώ πέρα έχουμε θησαυρό πολιτισμού, πρέπει να τον προωθήσουμεΣ».<p> * Με ποιο τρόπο, όμως; <p> «Δεν φτάνουν οι επιχορηγήσεις για τις μεταφράσεις, γιατί οι μεγάλοι εκδοτικοί οίκοι αποδείχτηκε ότι δεν ενδιαφέρονται καθόλου για την ελληνική κουλτούρα, αφού θεωρούν ότι δεν θα πουλήσει. Στην Ιταλία ο Καζαντζάκης μεταφράστηκε απαίσια. Από τα γαλλικά ο ΖορμπάςΣ και από τα αγγλικά ο Τελευταίος ΠειρασμόςΣ».<p> * Γι' αυτό δεν φέρει, όμως, μερίδιο ευθύνης και η Ελλάδα, η οποία δεν έχει ενδιαφερθεί για τη συστηματική προώθηση της ελληνικής γλώσσας και κουλτούρας στην Ευρώπη; <p> «Η Ελλάδα είχε παλαιά μεγάλες ευθύνες. Είμαι βέβαιος ότι τα τελευταία χρόνια έχουν γίνει σημαντικές πρόοδοι. Τα 4-5 τελευταία χρόνια υπάρχει κατ' αρχάς αυτό το πρόγραμμα του υπουργείου Πολιτισμού που δίνει επιχορηγήσεις για τις μεταφράσεις Ελλήνων συγγραφέων ή ποιητών για τις ξένες γλώσσες. Είναι μικρά ποσά, αλλά είναι σημαντικά. Μέσα σε αυτά τα χρόνια στην Ευρώπη έχουν μεταφραστεί περισσότερα βιβλία απ' ό,τι τα 50 τελευταία χρόνια. Επειτα, το Ελληνικό Κέντρο Βιβλίου είναι κάτι μοναδικό στην Ευρώπη, δεν υπάρχει πουθενά, απ' όσο ξέρω. Ούτε στην Ιταλία, ούτε στη Γαλλία, ούτε στην Αγγλία, ούτε στη Γερμανία. Βεβαίως, πρέπει να δοθούν μεγαλύτερα μέσα για να λειτουργήσει αποτελεσματικότερα. Ακόμη, η Στοά του Bιβλίου στο Αρσάκειο Μέγαρο είναι επίσης κάτι το μοναδικό που δεν υπάρχει σε καμία άλλη χώρα στην Ευρώπη».<p> * Το πρόβλημα, επομένως, πού θα το εστιάζατε και με ποιο τρόπο πιστεύετε ότι θα βρισκόταν μια λύση; <p> «Το πρόβλημα είναι ότι δεν μπορεί η διαχείριση των πολιτιστικών θησαυρών της Ελλάδας να αφήνεται σε κάποιους εθελοντές. Χρειάζεται περισσότερη ενθάρρυνση». «Το μικρό ποσό που δίνεται από την ελληνική πολιτεία για τις μεταφράσεις, δεν φτάνει. Ενα βιβλίο κάνει 2-3 εκατομμύρια, αλλά για να το προωθήσεις, για να το διαφημίσεις χρειάζεται το δεκαπλάσιο. Το να βγει απλώς ένα βιβλίο είναι κάτι που δεν αρκεί. Θα μου πει κανείς εσύ είσαι ο εκδότης, εσύ θα το προωθήσειςΣ. Δεν μπορώ να το κάνω. Μπορεί μόνο ένας μεγάλος εκδοτικός οίκος, ο οποίος διαθέτει τεράστια μέσα».<p> * Πώς θα μπορούσε, λοιπόν, κατά τη γνώμη σας, να λυθεί το πρόβλημα της προώθησης και της διαφήμισης που πρέπει να συνοδεύει την έκδοση ενός βιβλίου; <p> «Επειδή δεν μπορούμε να τα περιμένουμε όλα από την κυβέρνηση και το κράτος, πρέπει να βοηθήσουν οι ιδιώτες Ελληνες που διαθέτουν τα μέσα».<p> * Με ποιο τρόπο; <p> «Να αρχίσουν, όπως κάνουν όλες οι χώρες, να πληρώνουν τα έξοδα στους συγγραφείς για να πηγαίνουν στα Πανεπιστήμια του εξωτερικού, όπου θα δίνουν διαλέξεις, συνεντεύξεις, και επομένως θα γίνεται μια κίνηση γύρω από το έργο τους. Αλλά αυτό πρέπει να γίνει μεθοδικά. Οχι μια φορά. Ολες οι μεγάλες χώρες αυτό κάνουν. Επειτα, Ελληνικά Ινστιτούτα, απ' όσο ξέρω, υπάρχουν μόνο στο Παρίσι και το Βερολίνο. Ε, δεν φτάνει. Η Ευρώπη είναι μεγάλη. Στην Ιταλία, στην Αγγλία, γιατί δεν υπάρχει ένα Ινστιτούτο; Τα Ελληνικά Ινστιτούτα μπορούν να είναι μια λύση στο ζήτημα της προώθησης της ελληνικής κουλτούρας στο εξωτερικό».<p> * Ομως, για να πάμε και στις δικές σας δραστηριότητες, πριν από 13 χρόνια πρωτοκυκλοφόρησε το περιοδικό σας. Πώς προέκυψε η ιδέα; <p> «Μου άρεσε πάντα το στοίχημα, η πρόκληση. Θέλησα να τολμήσω κάτι που δεν είχε ξανατολμήσει ποτέ κανείς. Eβγαιναν ήδη στην Ιταλία 370 περιοδικά ποίησης. Τόσα που όταν ανακοίνωσα τις προθέσεις μου στους φίλους μου μού είπαν το δικό σου θα είναι το 371ο; Σ. Τους απάντησα:  όχι, γιατί θα κάνω το 1οΣ».<p> «Και όμως η ποίηση πουλάει»<p> * Το είπατε και το κάνατε πραγματικότητα. Πώς το πετύχατε αλήθεια; <p> «Το κατόρθωσα πρώτα διότι έφερα την ποίηση στον κόσμο. Οι περισσότεροι πιστεύουν ότι η ποίηση είναι κάτι το απλησίαστο, το απρόσιτο, για το οποίο πρέπει να στύψεις το μυαλό σου. Εγώ θέλησα να αποδείξω ότι πρόκειται για παρεξήγηση. Οτι η ποίηση είναι μέρος της ζωής μας. Θέλησα λοιπόν να ανθρωποποιήσω τους ποιητές, να τους δώσω ανθρώπινη μορφή, να δείξω τα πρόσωπά τους κατ' αρχάς που δεν τα ήξεραν, πέραν κάποιων μικρών πορτρέτων στις εφημερίδες. Η εικονογράφηση είναι ένα πολύ μεγάλο μέρος το οποίο δεν απασχόλησε ποτέ κανέναν στο παρελθόν. <p> Δεύτερον, απέδειξα ότι η ποίηση δεν είναι κάτι που σε τυραννάει για να το καταλάβεις, είναι κάτι που μπορείς να απολαύσεις, φτάνει κάποιος να σου μάθει το πώς. Τα σχόλια, βεβαίως, τα υπογράφουν οι καλύτεροι μελετητές ποίησης. Και έτσι έγινε αυτό το μικρό θαύμα. Τα πάει τόσο καλά πλέον το περιοδικό, που στηρίζει ολόκληρο τον εκδοτικό οίκο».<p> * Το περιοδικό παρακολουθεί τις διεθνείς τάσεις της ποίησης; <p> «Ναι. Εχει παρουσιάσει εκατοντάδες ποιητές, που ήταν εντελώς άγνωστοι στην Ιταλία προηγουμένως. Λένε πάντα ότι η ποίηση δεν πουλάει. Εγώ απέδειξα ότι αυτό είναι ένα ψέμα. Ομως είναι αλήθεια ότι δεν πουλούσε. Γιατί δεν έφτανε εκεί που έπρεπε να φτάσει».<p> * Το ξεκίνημα με ποια έργα έγινε; <p> «Με μια ανέκδοτη συλλογή του Ρίτσου, τα ΕρωτικάΣ, την οποία μου την είχε στείλει, με ένα γραμματάκι που έλεγε πάρ' τα είναι ακόμη ζεστά από το χέρι μουΣ».<p> * Γνωριζόσασταν; <p> «Από το 72. Είχα μεταφράσει αρκετές συλλογές του που είχαν βγει σε άλλους εκδότες. Με πάντρεψε κιόλας».<p> * Συνεργαστήκατε και με τον Τσαρούχη; <p> «Ναι, μου έκανε τις χαλκογραφίες στις συλλογές του Καβάφη, ενώ είχε αρνηθεί κάτι ανάλογο, σύμφωνα με τον ίδιο, σε 44 εκδότες. Είχε έρθει στο Μιλάνο, με τον όρο να τον πάω στα μέρη όπου σύχναζε με την αγαπημένη του Μαρία Κάλλας. Επειδή είχε ξεχάσει τα σύνεργά του, έκανε τις χαλκογραφίες, για το βιβλίο μου, με μια πρόκα».<p> * Γνωστός γίνατε στην Ιταλία χάρη στο περιοδικό, πάντως.<p> «Ναι, τόσο που στην αρχή έλεγαν ποιος είναι ο Κροτσέτι, τι κεφάλαια έχει; Σ. Eλεγαν ότι από πίσω μου είχα τον Μondadori, τον μεγαλύτερο εκδοτικό οίκο της χώρας».<p> * Οι συγχωνεύσεις των μικρών εκδοτικών οίκων σάς επηρέασαν καθόλου; <p> «Οχι. Αν και σχεδόν όλοι οι μικροί εκδοτικοί οίκοι της Ιταλίας έχουν πουληθεί σε μεγάλους, οι οποίοι απλώς διατήρησαν το όνομά τους. Ο δικός μου είναι ο μοναδικός που υπάρχει επί 20 χρόνια και έχει μια σκληρή ταυτότητα. Δηλαδή, όλοι ξέρουν πως ο Κροτσέτι βγάζει ποίηση και ελληνικά βιβλία».<p> * Ως δημοσιογράφος και συγχρόνως εκδότης και μεταφραστής, συνδυάζετε, κύριε Κροτσέτι, ιδιότητες οι οποίες απέχουν μεταξύ τους.<p> «Πολλοί λίγοι είναι όσοι γνωρίζουν ότι ο Κροτσέτι της Il GiornaleΣ και ο Κροτσέτι των εκδόσεων και του PoesiaΣ είναι ο ίδιος. Η πραγματική ζωή μου πάντως είναι η ποίηση, η μετάφραση».<p> * Στο χώρο του Τύπου υπάρχει ελευθερία στην Ιταλία; <p> «Οχι. Η δημοσιογραφία είναι φοβερά δεμένη με την εξουσία. Υπηρετεί την εξουσία και τα οικονομικά συμφέροντα. Η ανεξαρτησία έχει πολύ μεγάλο κόστος. Αυτό το βλέπω και στις μικρές εκδόσεις μου».<p> Στο Διεθνές Φεστιβάλ Ποίησης<p> * Στα άμεσα σχέδιά του ο εκδοτικός σας οίκος τι προγραμματίζει; <p> «Θα βγάλει τα Χριστούγεννα μια δίγλωσση ανθολογία, 600 σελίδων, με 55 Ελληνες μετακαβαφικούς ποιητές. Θα είναι η πρώτη ανθολογία ελληνικής ποίησης που βγαίνει έπειτα από 40 χρόνια στην Ιταλία».<p> * Σχεδιάζετε όμως και ένα Φεστιβάλ Ποίησης.<p> «Ο Βασίλης Βασιλικός πήρε την πρωτοβουλία ως πρέσβης της UNESCΟ, κάθε χρόνο την 21η Μαρτίου που είναι η Παγκόσμια Hμέρα Ποίησης να πραγματοποιείται ένα διεθνές φεστιβάλ. Για πρώτη φορά του χρόνου θα συγκεντρωθούν τη μέρα αυτή οι 50 μεγαλύτεροι ποιητές απ' όλο τον κόσμο και θα γίνει ένα μεγάλο συνέδριο στους Δελφούς. Ο Βασιλικός με έβαλε στην επιτροπή που θα επιλέξει τους ποιητές. Σκέφτηκα, λοιπόν, να οργανώσω και εγώ με το περιοδικό ένα ανάλογο Παγκόσμιο Φεστιβάλ Ποίησης στην Ιταλία, πιθανότατα στη Φεράρα».<p> * Και στην Αμερική ξεκινάτε φιλόδοξα σχέδια αυτό τον καιρό... Περί τίνος πρόκειται; <p> «Ενας φίλος μου επιχειρηματίας στην Ιταλία, ο οποίος αγαπά πολύ την κουλτούρα, έβαλε το κεφάλαιο να ιδρυθεί και στην Φλόριντα παράρτημα του εκδοτικού οίκου Κροτσέτι, με στόχο την προώθηση της ιταλικής και ελληνικής κουλτούρας».<p> * Ελληνας ή Ιταλός αισθάνεστε περισσότερο, κύριε Κροτσέτι; <p> «Ιταλός στο νου και Ελληνας στην καρδιά».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
