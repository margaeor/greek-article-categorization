<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΝΙΚ. ΠΑΠΑΔΟΓΙΑΝΝΗ<p></b>
 Τον λένε Μιχάλη Μουρούτσο, πρωτομπήκε στο γυμναστήριο επειδή ήθελε να μιμηθεί τα κόλπα του Μπρους Λι και του Τζάκι Τσαν, έχει γενέθλια κάθε τέσσερα χρόνια και από χθες είναι ο πρώτος Ελληνας Ολυμπιονίκης του τάε-κβον-ντο. Οχι, δεν διαβάσατε λάθος. Η Ελλάδα κέρδισε χρυσό μετάλλιο στο τάε-κβον-ντο, την πανάρχαια πολεμική τέχνη των Κορεατών...<p>
 Οταν αναγγέλθηκε το όνομα του θριαμβευτή των 58 κιλών από τα μεγάφωνα του «Στέιτ Σπορτς Σέντερ», ο 20χρονος λεβέντης από την Πελοπόννησο καθόταν κάτω απ' το βάθρο και περίμενε τη σειρά του. Τότε, άκουσε τα γέλια των θεατών και συνειδητοποίησε ότι το επώνυμο που μόλις είχε ακουστεί ήταν το δικό του. «Περίμενα να το ακούσω και στα γαλλικά», είπε μισο-αστεία, μισο-σοβαρά στο μπουλούκι των δημοσιογράφων. «Ρε παιδιά, ποτέ δεν περίμενα να σας δω έτσι μαζεμένους γύρω μου».<p>
 Ο Μουρούτσος ήξερε ότι είχε ελπίδες ακόμα και για το χρυσό, όπως το ήξερε και όλη η «μασονία» του τάε-κβον-ντο γύρω του: «Τρία μετάλλια θα πάρουμε στο Σίδνεϊ», υποσχέθηκε χθες ο εκ των προπονητών Κώστας Τζιδημόπουλος. Αλλά ο αθλητής απέφευγε τις υποσχέσεις και χθες διέψευσε κατηγορηματικά ότι είχε μιλήσει για μετάλλιο στο αεροδρόμιο: «Το μόνο για το οποίο ήμουν βέβαιος είναι ότι δεν ήρθα στο Σίδνεϊ για κομπάρσος. Αλλά όλοι οι αθλητές ήμασταν λίγο πολύ ισάξιοι».<p>
 <b>ΣYMΠAPAΣTAΣH<p></b>
 Μόνο που κάποιος ήταν πιο ισάξιος από τους άλλους. Και είχε και ισχυρό κίνητρο μες στην ψυχή του.<p>
 «Η χαρά μου είναι λιγότερο κι από μέτρια. Θα ήθελα να συμπαρασταθώ με όλες μου τις δυνάμεις σε όσους έχασαν τους δικούς τους ανθρώπους στο ναυάγιο της Πάρου. Ωφειλα να αγωνιστώ σήμερα στο όνομα του ελληνικού λαού, αλλά αν μπορούσα θα το απέφευγα. Ελπίζω ότι η επιτυχία μου χάρισε ένα χαμόγελο στην Ελλάδα μες στο πένθος της».<p>
 Είναι ένα συνεσταλμένο παιδί 20 χρονών ο χρυσός Ολυμπιονίκης μας, ένα παλικαράκι που άκουσε τον εθνικό ύμνο με το χέρι στην καρδιά. Παιδί, που όμως έκανε το όνειρό του πραγματικότητα με αποφασιστικότητα και επιμονή που αρμόζει σε ώριμο άνδρα.<p>
 Δεν πήγε καθόλου διακοπές μέσα στο 2000 ο «Μάικ». Το Μάρτιο ταξίδεψε στην πατρίδα του τάε-κβον-ντο, την Κορέα, και έμεινε ένα μήνα σ' ένα κολέγιο στη Σεούλ. Τον Ιούλιο επανέλαβε το ταξίδι και δούλεψε νυχθημερόν με τον ανατολίτη αρχιπροπονητή της ελληνικής ομάδας, τον Γιουνγκ Τζόο. «Τον είδα να νικάει κάτι καλούς δικούς μας και τρελάθηκα», έλεγε χθες το βράδυ ο Τζόο. Μόλις τελείωσε ο αγώνας που του χάρισε το μετάλλιο (ο ημιτελικός με τον Αργεντινό Ταραμπουρέλι), ο Μουρούτσος έτρεξε στο Νοτιοκορεάτη κόουτς και τον πήγε σηκωτό στη μέση του ταπί: «Σ' αυτόν ανήκει το μετάλλιο, μας έμαθε τόσα πράγματα μέσα σε 4 μήνες».<p>
 Στον Τζόο, αλλά και στον Θανάση Πραγαλό, τον προπονητή που μύησε τον Μιχάλη στα μυστικά του αθλήματος. «Και με έκανε σωστό άνθρωπο», σπεύδει να προσθέσει ο αθλητής. Ο Πραγαλός, πρόεδρος της Ομοσπονδίας τάε-κβον-ντο σήμερα, άκουγε συγκινημένος το πνευματικό του παιδί και μιλούσε για «ένα όνειρο ζωής». Στα κιτάπια του γραφείου του υπάρχουν 27.000 ονόματα εγγεγραμμένων αθλητών, από 580 σωματεία.<p>
 Ο Αρκάς (και Ολυμπιακάκιας) Μουρούτσος ζει στην Αθήνα και ανήκει στον Α.Σ. Δάφνης («Mε έχει βοηθήσει πολύ ο Κώστας Τζιβελέκας, πηγαίνω συχνά και στο μπάσκετ»), αλλά γεννήθηκε στα Λαγκάδια Τριπόλεως, στις...29 Φεβρουαρίου 1980. Οταν ήταν 10 χρόνων επισκέφθηκε από περιέργεια μαζί με τον αδελφό του Γιάννη τη σχολή πολεμικών τεχνών που άνοιξε απέναντι από το πατρικό τους και εκείνη την ημέρα γεννήθηκε ένας Ολυμπιονίκης! <p>
 Μέλος της Εθνικής ομάδας τάε-κβον-ντο υπήρξε και ο Γιάννης Μουρούτσος, αλλά ο βενιαμίν της φαμίλιας αποδείχθηκε «ο πιο καλός ο μαθητής»: πρωταθλητής Ευρώπης τον περασμένο Μάρτιο στην Πάτρα, χρυσός Ολυμπιονίκης χθες στο Σίδνεϊ. «Η πρόκρισή μου στους Ολυμπιακούς είναι επίτευγμα πιο σημαντικό από το χρυσό ευρωπαϊκό μετάλλιο», είχε δηλώσει λίγο πριν από την αναχώρηση προς την Αθήνα. Είχε καταλάβει ότι ερχόταν κάτι πολύ μεγάλο στη ζωή του.<p>
 Τα χαλασμένα ταμπλό, που θύμιζαν ξαφνικά Ελλάδα, τον έκαναν να νιώθει σαν να έπαιζε στην έδρα του! Ηταν πολλές οι γαλανόλευκες σημαίες στην κερκίδα και δεν εννοούμε απαραίτητα αυτές που κράδαιναν οι εκτός τόπου και χρόνου μαϊντανοί.<p>
 <b>TΟ ΓΟYPI<p></b>
 Ο Μιχάλης, που κόβει για γούρι τα μαλλιά του πριν από κάθε διοργάνωση και περνάει τις ώρες του στο Ολυμπιακό Χωριό παίζοντας μπιλιάρδο, ξεκίνησε τη μέρα με διαδοχικές νίκες επί του Αιγύπτιου Ταλάατ Αμπαντά (5-0 στα σημεία) και του δις παγκόσμιου πρωταθλητή Τσι-Χσιούνγκ Χουάνγκ από την Ταϊπέι (2-1, «ο πιο δύσκολος από τους τέσσερις αγώνες που έδωσα»). Χρειαζόταν πλέον μία νίκη για να προκριθεί στον τελικό και την πέτυχε αν και πλημμυρισμένος στο άγχος: 2-1 επί του Αργεντινού τινέιτζερ Γκαμπριέλ Αλμπέρτο Ταραμπουρέλι, ο οποίος προηγήθηκε 1-0 και 2-1, αλλά ισοφαρίστηκε δύο φορές και στη συνέχεια έχασε ένα σημείο επειδή δέχθηκε δεύτερη παρατήρηση.<p>
 Το πανηγύρι για το βέβαιο μετάλλιο άρχισε γύρω στις 4 με φιλιά στο πλήθος και σταμάτησε πολύ πριν από τις 9.30, ώρα έναρξης του τελικού με παρτενέρ τον 27χρονο Ισπανό Γκαμπριέλ Εσπάρθα.<p>
 Ο Εσπάρθα πήρε το πρώτο σημείο του τελικού, αλλά στη συνέχεια μίλησε το σφρίγος του δικού μας. «Ο Ισπανός είναι μεγάλος σε ηλικία, λίγο καμένος», εξήγησε ο Κ. Τζιδημόπουλος. Ο Μιχάλης πήρε προβάδισμα στην αρχή του γ' γύρου και δεν το έχασε ποτέ: 2-1, 3-2, 4-2: «Αυτή είναι η τακτική μου. Στην αρχή διαβάζω τον αντίπαλό μου, τον ζυγίζω καλά καλά και στο τέλος περνάω στην αντεπίθεση».<p>
 Ως δεύτερος Πύρρος Δήμας, ο Μουρούτσος τράβηξε χθες το πρωί τις κουρτίνες και περίμενε να δει τις στάλες της βροχής, αυτές που στα μάτια του μοιάζουν με οιωνό: «Ωραία μέρα, βρέχει», είπε στους συναθλητές του (Αρετή Αθανασοπούλου, Αλέξανδρο Νικολαΐδη), τους μόνους Ελληνες αθλητές που τον ήξεραν στο Χωριό. Ο ζερβοχέρης Μιχάλης Μουρούτσος, αυτός ο άγνωστος, είναι ο πρώτος άνδρας που κέρδισε χρυσό μετάλλιο στην Ολυμπιακή ιστορία του τάε-κβον-ντο.<p>
 «Ηταν το όνειρό μου, αλλά για το 2004», ομολόγησε μετά. «Η νίκη στο Σίδνεϊ ήταν εκτός προγράμματος, αλλά ευπρόσδεκτη. Σε όλους αρέσει η δόξα, αν και πρέπει πάνω απ' όλα να κρατάμε την ανθρωπιά μας».<p>
 Τον ιστορικό του θρίαμβο τον αφιέρωσε σε όσους τον έχουν βοηθήσει έστω και λίγο, στην Ομοσπονδία του τάε-κβον-ντο («με βοήθησε οικονομικά και κυρίως ηθικά») και βέβαια, στην οικογένειά του: «Το πιστεύετε ότι ακόμα δεν έχω μιλήσει με τους δικούς μου; »<p>
 Μια δαιμόνια ρεπόρτερ τηλεφώνησε λίγα λεπτά μετά τον αγώνα στο κινητό του Κορεάτη προπονητή και είπε ότι ήταν η κυρία Μουρούτσου. Ο Ολυμπιονίκης έσπευσε περιχαρής να απαντήσει («έλα, μαμά») και βρέθηκε ξαφνικά στον αέρα! Τι ντροπή...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
