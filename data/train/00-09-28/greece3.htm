<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

<b>
AΠΟΣTΟΛH στην ΠAPΟ<p>
 Tης ΛIANAΣ ΣΠYPΟΠΟYΛΟY<p>
 Τ</b>ους σφίγγεις το χέρι και το δικό σου υγραίνεται. Μοιάζουν με δεσμώτες εφιαλτικών σκηνών. Οι «τυχεροί» του «Εξπρές Σάμινα» μεταφέρουν συγκεχυμένες εικόνες, χαραγμένες ανεξίτηλα στο μυαλό τους. Η φωνή τους τρέμει.<p>
 <b>Δεν κατάλαβαν τίποτα<p></b>
 Ολοι μιλούν για εκληματική αμέλεια. «Το πλήρωμα δεν ήταν στη θέση του την ώρα της πρόσκρουσης στη βραχονησίδα. Παρακολουθούσαν τον αγώνα. Την ξέρα τη γνώριζαν καλά. Εχει 23 μέτρα ύψος. "Ψυχραιμία, πάθαμε μια μικρή ζημιά", έλεγαν
τα μέλη του πληρώματος ενώ το πλοίο ήδη γέμιζε νερό. Δεν είχαν αντιληφθεί τίποτα...», λένε άνθρωποι θαλασσοδαρμένοι, εξαθλιωμένοι από την τραγική τους εμπειρία.<p>
 «Πανικός», λέει κατάκοπος ο Γιώργος Παπαγεωργίου, από τους πρώτους διασωθέντες. Με κόκκινα μάτια και τρεμάμενη φωνή προσπαθεί να αρθρώσει μερικές



λέξεις: «Πανικός. Ολοι φώναζαν. Ο ένας έλεγε "θα πνιγούμε", ο άλλος "γιατί δεν



έρχονται να μας σώσουν". Ενα καραβάκι, που έφτασε σχετικά γρήγορα, δεν μπορούσε να πλησιάσει. Η θάλασσα ήταν γεμάτη ανθρώπους που πάλευαν».<p>
 «Ετοιμαζόμασταν να κατέβουμε στην Πάρο», διηγείται -στην ίδια κατάσταση- και η



Θεοδώρα Κρητικού, «αλλά ξαφνικά ακούσαμε το δυνατό "μπαμ" και έσβησαν τα φώτα.



"Δεν είναι τίποτα. Καθήστε στη θέση σας", μας είπε κάποιος από το πλήρωμα. Το πλοίο ήδη είχε πάρει κλίση. Δεν βρίσκαμε ούτε μία βάρκα, ούτε μία σκάλα να κατέβουμε στη θάλασσα. Πέφταμε μέσα στο νερό. Yστερα από δυόμισι ώρες στη θάλασσα -ευτυχώς- βρέθηκε ένα φουσκωτό με δύο ξένους και μας μάζεψε...».<p>
 «Δεν υπήρχαν σωσίβια», λέει ο Μανώλης Δύχτας. «Φωνές, μεγάλο κακό. Εβγαιναν μαύροι καπνοί. Πού να βρω σωσίβιο; ».<p>
 Ο Ελευθέριος Πλατικός βρισκόταν στην καμπίνα. «Πήγα στην καμπίνα της γυναίκας μου, τη φώναξα. Βρήκα ένα σωσίβιο όταν το πλοίο είχε πάρει κλίση. Από το κατάστρωμα είδα τον καπετάνιο που παρακολουθούσε ακόμη ποδόσφαιρο. Ελεγα στη γυναίκα μου "μη φεύγεις". Hμασταν ψηλά. Γύρισα και φώναξα 100 φορές "Ελένη". Δεν έπαιρνα καμία απάντηση...».<p>
 Mιλάει και τα μάτια του τρέχουν: «Εχασα τη γυναίκα μου», επαναλαμβάνει συνεχώς. Θυμάται καλά πως «ήταν 10.20 όταν το καράβι χτύπησε στα βράχια. Πήρα μόνος μου δύο σωσίβια. Συνάντησα τον αρχιλογιστή, "δεν πάθαμε τίποτα", μου είπε. "Μια μικρή ζημιά". Και 11 παρά 25 ήταν έτοιμο να βυθιστεί... Τη στιγμή που ήμουν στη σκάλα και φώναζα εξαντλημένος "Ελένη", εκείνη είχε ήδη πέσει στη



θάλασσα. Την είδα. Βούλιαξε και ξαναβγήκε στην επιφάνεια. Εμεινα στη θάλασσα μία ώρα κι ένα τέταρτο».<p>
 «Κολυμπούσα. Πιάστηκα από ένα βαρέλι. Κανείς δεν μου έδινε βοήθεια. Με τράβηξαν δύο τουρίστες. Eπικρατούσε πανικός. Ενα παιδάκι φώναζε βοήθεια. Κατάφερα να το πιάσω. Με έσωσε το κότερο που πλησίασε μετά από τρία τέταρτα. Πέταξε ένα σχοινί. Η θάλασσα ήταν γεμάτη ανθρώπους. Το παιδί μπόρεσα να το σώσω. Του μίλαγα αλλά δεν με άκουγε. Ηταν κουφό. Μόνο έκλαιγε. Αλλά η γυναίκα μου είναι συγχωρεμένη. Τριάντα εφτά χρόνων. Και άφησε τρία παιδιά. Πώς ν' αντέξω να τη πάω στη Σάμο; Πού ήταν το πλήρωμα; ».<p>
 «Δεν κατάλαβα πώς έγινε», λέει ο Κώστας Αποστολάκης, απόστρατος του Πολεμικού Ναυτικού: «Ολοι τρέχαμε. Πάνω, κάτω, δεξιά, αριστερά. Είδα έναν καμαρότο και τον ακολούθησα. Μπήκα μαζί του σε μία βάρκα. Τεράστια τα κύματα. Μας πλεύρισε ένα καΐκι. Μας ανέβασαν. Και μέσα στο καΐκι είδαμε το χάρο με τα μάτια μας. Χάρη στην αυτοθυσία του καπετάνιου του καΐκιού σωθήκαμε».<p>
 Aπό μια βαλίτσα σώθηκε η Ολγα Τσαμουδίνου. Eπεσε στη θάλασσα «νομίζοντας ότι πνιγόμουν. Τελικά, με χτύπησε ο αέρας και με συνέφερε. Πιάστηκα από μια βαλίτσα. Δίπλα μου βρέθηκε και μια κοπέλα: "Μη μ' αφήνεις", φώναξε. Την κράτησα. Κολυμπούσαμε μαζί πολλή ώρα προς την ακτή. Σωθήκαμε. Ο άντρας μου αγνοείται...».<p>
 Καμιά βοήθεια: Ο Γιώργος Σαρίκλης επαναλαμβάνει για μία ακόμη φορά πως «δεν υπήρχε καμιά βοήθεια όταν το πλοίο προσέκρουσε. Εγινε μπλακ άουτ. Σκοτάδι. Τίποτα δεν λειτουργούσε. Βουλιάζαμε και δεν υπήρχε κανείς να βοηθήσει. Δεν ήξεραν ούτε πώς λειτουργούσαν οι σωσίβιες λέμβοι...».<p>
 «Η δύναμη της ψυχής» την έσωσε, λέει η Εφη Χίου: «Οταν το πλοίο άρχισε να βυθίζεται, πρόλαβα να βγω στο κατάστρωμα. Εκατσα κάτω κι έπεσα στη θάλασσα. Η δύναμη της ψηχής μ' έκανε να σωθώ... Κολυμπούσα περίπου δύο ώρες. Κάποια στιγμή πιάστηκα από μια βαλίτσα. Είδα ένα καΐκι να έρχεται κοντά μου. Δεν κατάφερε να με περισυλλέξει. Εφυγε, ξαναγύρισε και με πήρε...».<p>
 Ο Tρέβορ Μπελ είχε έρθει για διακοπές: «Ημουν στο σαλόνι και έπινα μπίρα. Σε λίγη ώρα το κατάστρωμα άρχισε να γεμίζει. Ακουσα τη φωνή του ναυτικού να δίνει



οδηγίες στις βάρκες. Μπήκα. Βρεθήκαμε στη θάλασσα. Το πλοίο πίσω μας βυθιζόταν. Ακούγαμε φωνές. Οι περισσότερες παιδικές».<p>
 Μια ξανθιά μεσήλικη γυναίκα, σε άθλια κατάσταση, δίπλα του τον διακόπτει: «Η βάρκα που ανέβηκα είχε πάνω της επτά με δέκα άτομα του πληρώματος... Κάποια στιγμή, πάνω στο πλοίο, ρώτησα κάποιον του πληρώματος πού θα βρω σωσίβιο. "Κυρία μου, καθήστε στη θέση σας", μου απάντησε. Και το πλοίο ήδη είχε πάρει κλίση. Βρήκα ένα σωσίβιο. Δεν κατάφερα να το φορέσω. Δεν ήξερα ούτε πώς να το δέσω. Εβλεπα τις γυναίκες που χτύπαγαν στα πλαϊνά του καταστρώματος. Τις πήρε κάτω το καράβι, τις σκότωνε... Ενα κοτεράκι προσπάθησε να με βγάλει. Ημουν εξαντλημένη. Τους ευχαριστώ...».<p>
 «Οσα χρόνια και να περάσουν δεν θα το ξεπεράσουμε ποτέ. Με όποια χρήματα κι αν



μας δώσουν δεν θα αποζημιωθούμε για τα όσα ζήσαμε. Πώς αποζημιώνονται αυτοί που είδαμε το κύμα να τους πετάει πάνω στα βράχια; Κατακρεουργήθηκαν άνθρωποι ζωντανοί», διευκρινίζει κάποιος άλλος, νέος άντρας.<p>
 «Σανίδα σωτηρίας». Μια εξηντάχρονη γυναίκα περιγράφει πώς σώθηκε: «Ημουν μέσα στο νερό. Είχα αρχίσει να παγώνω. Κάποια στιγμή βρέθηκε μπροστά μου μία σανίδα. Πιάστηκα. Είδα μία κυρία που μου ζητούσε βοήθεια. Κατάφερα και πλησίασα. Την κράτησα. Το κύμα μάς πήγαινε στον πάτο και μας ανέβαζε στην επιφάνεια. Ακουγα τις φωνές. "Βοήθεια. Χανόμαστε. Ελάτε από εμάς". Το ψαροκάικο πλησίασε. Εβγαλε την κυρία. Εγώ είχα απομακρυνθεί. Εμεινα μόνη μου. Το ψαροκάικο γύρισε πίσω και με έσωσε...».<p>
 Στον πολιτιστικό σύλλογο «Αρχίλοχος» οι σκηνές θυμίζουν αρχαία τραγωδία. Είναι



ο χώρος αναγνώρισης των νεκρών. Παρακολουθούμε διασωθέντες, άντρες να κλαίνε, περιμένοντας να αναγνωρίσουν το παιδί τους, τη γυναίκα τους, το δικό τους άνθρωπο: «Κατάφερα και γλίτωσα από τον εφιάλτη. Αλλά χάθηκε το παιδί».<p>
 Η Εβελιν Μπάνμαν τρέμει. «Ολοι έτρεχαν κι εγώ μαζί. Δεν είχα σωσίβιο. Ενας Ελληνας με τράβηξε από το μανίκι. Μου έδωσε το σωσίβιό του, λέγοντας πως ξέρει



πού βρίσκονται κι άλλα, να μη στενοχωριέμαι. Δεν τον ξαναείδα. Ενιωσα το κατάστρωμα να γλιστράει. Το πλοίο έγερνε.<p>
 Επεσα στη θάλασσα. Ποτέ μου μέχρι τώρα δεν είχα φοβηθεί το σκοτάδι τόσο πολύ. Κάποιος με τράβηξε. Ξαφνικά, βρέθηκα σε μια φουσκωτή σχεδία. Εκλεισα τα μάτια μου να μη βλέπω. Θυμάμαι τα φωτάκια των μικρών πλοίων που ήρθαν, να κουνιούνται δυνατά από το κύμα...».<p>
 «Εκείνη τη στιγμή, που προσάραξε το πλοίο, κοιμόμουν», συμπληρώνει άλλος και «ξύπνησα από το "μπαμ". Ντύθηκα και ανέβηκα στο σαλόνι. Το πλοίο είχε πάρει επικίνδυνη κλίση. Κατέβηκα από το κατάστρωμα στην καμπίνα. Τα φώτα είχαν σβήσει. Αναψαν τα εφεδρικά. Μετά από πέντε λεπτά έσβησαν κι αυτά. Μείναμε στο απόλυτο σκοτάδι...».<p>
 «Πάνω στη γέφυρα δεν υπήρχε κανείς την ώρα της πρόσκρουσης. Ηταν άφαντοι την ώρα που συνέβη το κακό. Bρίσκονταν όλοι μπροστά στις τηλεοράσεις. Και το πλοίο



βυθίστηκε αφού προχώρησε μισό μίλι...», φωνάζουν όλοι.<p>
 «Χρειάστηκαν 40 με 45 λεπτά μέχρι να βουλιάξει το πλοίο. Βγήκα τελευταίος από την τραπεζαρία. Ο καθένας έκανε ό,τι του κατέβαινε στην κεφαλή. Δεν μας ενημέρωσε κανείς. Ευτυχώς, μας έσωσαν οι ψαράδες...», διαμαρτύρεται κάποιος πιο ψύχραιμος.<p>
 «Ταξίδευα με μία φίλη μου. Μας έπαιρνε το ρεύμα. Δεν τη βρίσκω. Ακόμη την ψάχνω παντού». «Μέχρι τις δύο βρισκόμουν στο νερό. Δεν με βοήθησε κανείς...», προσθέτει κάποια άλλη μεσόκοπη ναυαγός.<p>
 «Τα μέλη του πληρώματος δεν ήρθαν. Ψάχναμε τα σωσίβια. Βρήκαμε σε κάποια θυρίδα της πρώτης θέσης. Βλέπαμε τα σωστικά βαρελάκια που έπεφταν από την πρόσκρουση στη θάλασσα. Το κύμα τα έριχνε στα βράχια. Πώς να πλησιάσουμε; ».<p>
 «Εβλεπα ανθρώπους στη θάλασσα που δεν κολυμπούσαν. Μικρά παιδιά, φαντάροι, φοιτητές. Κατάλαβα πως ήταν νεκροί. Προσπαθούσα να κολυμπήσω», η μαρτυρία μιας



νέας κοπέλας.<p>
 «Είμαστε 20-30 μέτρα από την ακτή. Το κύμα μάς έσπρωχνε στα βράχια. Ηρθαν οι ψαράδες. Μας είπαν "παιδιά, σωθήκατε. Ελάτε"», λέει ένας από τους νεαρούς διασωθέντες. Πολλοί λένε πως αρκετοί συνεπιβάτες πνίγηκαν σε μικρή απόσταση από την ακτή.<p>
 Πολλές οι τραγικές περιγραφές που αναφέρουν για «μάνες με μωρά που ούρλιαζαν μέχρι να πεθάνουν».<p>
 «Ανεβαίνοντας στο δεύτερο κατάστρωμα, βλέπω ότι το μισό καράβι ήταν στο νερό. Βάζουμε κάτω τον πισινό μας και φεύγουμε στη θάλασσα. Γυρίζοντας προς τα πίσω,



είδα το καράβι που είχε βυθιστεί. Η κουμπάρα μου έπινε νερό. Μια γυναίκα φώναζε "Παναγιά μου, βοήθησέ μας". Kρατούσα την κουμπάρα μου από τη ζακέτα. Πιαστήκαμε από μια πλαστική βάρκα. Τα χέρια μου κουράστηκαν. Ενα παλικάρι, φαντάρος, μας τράβηξε από τα ρούχα, μας έβαλε στη βάρκα, μας βοήθησε. Ενιωθα συνέχεια χέρια να με τραβούν κάτω από το νερό. Ο σώζων εαυτόν, σωθήτω.»<p>
 «Πιάστηκα από ένα σχοινί. Τα χέρια μου μαύρισαν. Γύρω μου 40 άτομα φώναζαν. Μόλις που ανέπνεα. Το νερό χτυπούσε στα βράχια. Εχασα τις αισθήσεις μου. Από το κότερο "Μαργαρίτα" μας τραβούσαν με το σχοινί. Επεσαν στη θάλασσα. Μας τύλιξαν με κουβέρτες. Οποιος είχε τύχη, σώθηκε».<p>
 «Βλέπαμε τα πτώματα γύρω μας. Πέντε ώρες άντεξα...».<p>
 Μαθαίνουμε πως αγνοούμενος είναι και ο επιβάτης Νίκος Τσαμαρδηνός, αδελφός της



γυναίκας του προπονητή Χρήστου Ιακώβου. Η γυναίκα του εξηγεί ότι φόρεσε το σωσίβιό του και μετά τον έχασε.<p>


<b>«Mας παρότρυναν
 να μην
 εγκαταλείψουμε
 το πλοίο<p>
 γιατί δεν θα
 βυθιζόταν»<p>
 Του MAKH NΟΔAPΟY<p>
 Τ</b>ις εφιαλτικές στιγμές της βύθισης του πλοίου «Εξπρές Σάμινα» στις βραχονησίδες
«Πόρτες» πλησίον της Πάρου έζησε χθες ένας Ηλείος εργοδηγός της ΕΚΤΕΡ, ο 50χρονος Τάσος Προβής από τα Λεχαινά, ο οποίος ταξίδευε με το πλοίο της φρίκης
κατευθυνόμενος για εργασίες στη Σάμο και τους Φούρνους. <p>
 Ο κ. Προβής, ο οποίος -σύμφωνα με την εκτίμηση του αδερφού του Διονύση- σώθηκε
επειδή ήταν από μικρός δεινός κολυμβητής, περιέγραψε λεπτό προς λεπτό στην «Ε»
τις συγκλονιστικές στιγμές της βύθισης του πλοίου «Σάμινα» αλλά και τον τρόπο με τον οποίο κατάφερε να βγει σώος στη ξηρά ύστερα από αγωνιώδεις προσπάθειες και πάλη δυόμισι ωρών με πελώρια κύματα που προκαλούσαν άνεμοι επτά! Mποφόρ. <p>
 «Βρισκόμουν στο σαλόνι της πρώτης θέσης με κάποιο φίλο, όταν ξαφνικά γύρω στις
10.20 ακούσαμε έναν τρομακτικό θόρυβο, ενώ συγχρόνως νιώσαμε ένα δυνατό τράνταγμα. Προσπαθήσαμε έκπληκτοι αλλά και ανήσυχοι να εξακριβώσουμε τι ακριβώς συνέβαινε όταν ακούσαμε τη μηχανή του πλοίου να "ρετάρει". Δευτερόλεπτα αργότερα τα φώτα άρχισαν να τρεμοσβήνουν. Μπήκαν μπροστά οι γεννήτριες κινδύνου... Επικράτησε πανικός και όλοι προσπαθούσαν να σωθούν.<p>
 Μητέρες έψαχναν τα παιδιά τους και αρκετοί, ουρλιάζοντας, έτρεχαν δεξιά κι αριστερά. Πήρα με το κινητό μου το 100 και ανάφερα τη δύσκολη θέση μας. Μου είπαν ότι το γνώριζαν και ότι ήδη ερχόταν προς το μέρος μας βοήθεια. Ξαφνικά το πλοίο άρχισε να παίρνει κλίση από δεξιά. Πήγα προς τα εκεί, πήρα ένα σωσίβιο και ετοιμάστηκα να πηδήξω στη θάλασσα, αλλά προβληματίστηκα καθώς σκέφτηκα ότι αν βυθιζόταν το σκάφος, θα με έπαιρνε από κάτω. Μετά από μεγάλη δυσκολία απομακρύνθηκα και κατάφερα να φτάσω έρποντας στην άλλη πλευρά. <p>
 »Πολλοί άνθρωποι κρέμονταν από σχοινιά κι σκάλες... Πιάστηκα από ένα σχοινί και ξαφνικά ένα μεγάλο κύμα με πέταξε στη θάλασσα. Συγχρόνως το πλοίο άρχισε να βυθίζεται... Βρέθηκα στη φουρτουνιασμένη θάλασσα με το σωσίβιο το οποίο όμως μου δυσκόλευε φοβερά τις κινήσεις μου μέσα στο νερό. Μέσα στο μισοσκόταδο
και τον τρομερό πανικό βρέθηκε δίπλα μου ένα σακίδιο πιθανόν από κάποιον τουρίστα. Γαντζώθηκα από πάνω του και άρχισα να κολυμπάω προς την ακτή της Αγίας Ειρήνης. Δίπλα μου υπήρχαν πτώματα... Είδα πολλούς από τους επιβάτες να βρίσκονται ακίνητοι δίπλα μου και άλλοι να βουλιάζουν... Φρίκη. <p>
 Ενα ιστιοφόρο προσπάθησε να με πιάσει, αλλά λόγω της θαλασσοταραχής δεν τα κατάφερε. Μετά από δυόμισι ώρες πάλης με τα κύματα και ανείπωτης αγωνίας ένα ψαροκάικο, ο "Αγιος Αρσένιος" κατάφερε να με εντοπίσει, να με μαζέψει και να με μεταφέρει στην Πούντα».<p>
 Συγκινημένος ο 50χρονος εργοδηγός από τα Λεχαινά Ηλείας, πατέρας δύο παιδιών, ανέφερε στην «Ε» ότι το πλοίο που βυθίστηκε πρέπει να πήρε αρκετούς από τους επιβάτες μαζί του καθώς πολλοί δεν πρόλαβαν να το εγκαταλείψουν έγκαιρα.<p>
 Τόνισε επίσης ότι τα μέλη του πληρώματος του «Σάμινα» προσπαθούσαν να καθησυχάσουν τον κόσμο και τον παρότρυναν να μην εγκαταλείψει το πλοίο γιατί, όπως έλεγαν, δεν θα βυθιζόταν.<p>
 «Επικρατούσε ένα αλαλούμ. Μια κατάσταση που δεν περιγράφεται. Δεν υπήρξε η παραμικρή οδηγία ή οργάνωση εκ μέρους του πληρώματος, το οποίο έδειχνε πελαγωμένο... Κανείς δεν βγήκε να μας πει δυο λόγια», ανέφερε συγκλονισμένος ο
κ. Προβής.<p>

<b>
ΠPΩTH EIΔHΣH ΣTH ΓEPMANIA<p>
 «Xρωστάμε τη ζωή μας στα παριανά καΐκια»<p>
 BEPΟΛINΟ<p>
 Tου ΠANT. BAΛAΣΟΠΟYΛΟY<p>
 «Δ</b>εν νομίζω ότι το πλοίο ήταν σε ιδιαίτερα άσχημη κατάσταση. Aυτό που μου έκανε εντύπωση ήταν ότι ο καπετάνιος έβλεπε τηλεόραση στο μπαρ, η άθλια συμπεριφορά του πληρώματος, που δεν βοήθησε κανέναν, και ότι δεν λειτουργούσαν οι σωσίβιες


λέμβοι... Aυτούς που θέλω να ευχαριστήσω είναι τους απλούς ψαράδες της Πάρου. Aυτοί τα έδωσαν όλα για να μας σώσουν. H προσπάθειά τους ήταν υπεράνθρωπη. Σε αυτούς χρωστάμε τη ζωή μας...».<p>
 Aυτά έλεγε χθες σε κρατικά και ιδιωτικά κανάλια της Γερμανίας ένας από τους 11


διασωθέντες Γερμανούς γιατρούς, ο Eριχ Σρέντερ, που βρισκόταν στο μοιραίο πλοίο το βράδυ της Tρίτης.<p>
 H είδηση του ναυαγίου στην Πάρο ήταν χθες το βασικό θέμα όλων των γερμανικών MME, όχι μόνο γιατί υπήρχαν φόβοι ότι στο πλοίο επέβαιναν Γερμανοί τουρίστες, αλλά και γιατί τα τελευταία χρόνια μίντια αλλά και οργανώσεις προστασίας του καταναλωτή αναφέρονται στην «επικινδυνότητα των ελληνικών πλοίων και στα ελλιπή μέτρα ασφαλείας...». Xαρακτηριστικό είναι ότι, χθες λίγο μετά τα μεσάνυχτα, το κρατικό δίκτυο ZDF διέκοψε το πρόγραμμά του για να μεταδώσει την


είδηση, κάτι που έχει να γίνει από την ημέρα της δολοφονίας του Γιτζάκ Pάμπιν.<p>
 Πάρα πολλά τηλεφωνήματα δεχόταν όλη μέρα χθες και το Γραφείο Tύπου της Eλλάδας


στο Bερολίνο, από πολίτες που ήθελαν να μάθουν λεπτομέρειες, ονόματα επιζώντων


και νεκρών, αλλά και από δημοσιογράφους που ζητούσαν περισσότερα στοιχεία.<p>
 H αυτοκινητιστική λέσχη ADAC, η μεγαλύτερη του κόσμου, με εκατομμύρια μέλη, πήρε θέση στο ναυάγιο, αφού κάθε χρόνο ελέγχει μαζί με ειδικούς ακτοπλοϊκά σε πολλές χώρες, και στην Eλλάδα. Οπως υποστήριξε ο εκπρόσωπός της, Pόμπερτ Σάουερ, στην Eλλάδα είναι απαραίτητο να γίνουν βελτιώσεις στα συστήματα ασφαλείας, άσχετα εάν το ναυάγιο αυτό προήλθε από τραγικό ανθρώπινο λάθος. «Tα


τελευταία χρόνια έχουμε παρατηρήσει ότι η ασφάλεια είναι το μεγάλο πρόβλημα. Eλπίζαμε ότι με το άνοιγμα της αγοράς στην Eλλάδα θα είχαμε βελτιώσεις. Tο συγκεκριμένο πλοίο δεν το ήξερα. Ομως, είχαμε κάνει ελέγχους σε άλλα πλοία της


εταιρείας, τα οποία ήταν σε ικανοποιητική κατάσταση. Aυτό που δεν ήταν καθόλου


ικανοποιητικό ήταν το επίπεδο του πληρώματος, που δεν έδειχνε να ξέρει και πολλά πράγματα από καταστάσεις εκτάκτου ανάγκης. Tους ρωτούσαμε πού είναι τα διάφορα σωστικά μέσα, και δεν ήξεραν. Tους ρωτήσαμε πότε έγινε η τελευταία άσκηση στο πλοίο, και δεν θυμούνταν...».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
