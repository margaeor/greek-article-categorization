 Δεν έχει καμιά προκατάληψη έναντι των ελληνικών επενδύσεων στα Σκόπια ο ηγέτης της αντιπολίτευσης της χώρας, Μπράνκο Τσερβενκόφσκι, ο οποίος ωστόσο επιμένει να μην αποδέχεται τη συμφωνία εξαγοράς του διυλιστηρίου της ΟΚΤΑ από την «Ελλένικ Πετρόλιουμ» και μάλιστα προτίθεται, αν το κόμμα του επανέλθει στην εξουσία, να τη θέσει υπό επανεξέταση. 
 Αυτά, τουλάχιστον, δήλωσε ο ίδιος ο Τσερβενκόφσκι ότι είπε στον Eλληνα υπουργό
Aνάπτυξης Νίκο Χριστοδουλάκη, κατά τη συνάντηση που είχαν προχθές το μεσημέρι στα Σκόπια.
 Σε δηλώσεις του σε δημοσιογράφους των Σκοπίων αμέσως μετά τη συνάντηση, ο Τσερβενκόφσκι δήλωσε ότι, όπως είπε στον Ελληνα υπουργό οι ξένες επενδύσεις είναι απαραίτητες για τα Σκόπια, «ανεξάρτητα από ποια χώρα προέρχονται, εφόσον
είναι επωφελείς για τη χώρα». Στο πλαίσιο αυτό μάλιστα τον διαβεβαίωσε ότι στην περίπτωση που το κόμμα του ξαναγίνει κυβέρνηση οι ελληνικές επενδύσεις θα
 Διαχώρισε όμως την περίπτωση της ΟΚΤΑ, για την οποία είπε ότι ήταν μια επιζήμια επένδυση που πραγματοποιήθηκε χωρίς διαφάνεια, αποδεικνύοντας ότι η κυβέρνηση Γκεοργκίεφσκι είναι ένας ανεύθυνος εταίρος, καθώς τελικά η επένδυση αυτή, με τον τρόπο που έγινε, μπορεί να αποβεί επιζήμια και για την ελληνική πλευρά. 
 Για το λόγο αυτό τόνισε ότι, αν το κόμμα του επανέλθει στην εξουσία, θα αναζητήσει νομικές βάσεις για την αναθεώρηση της συμφωνίας εξαγοράς της ΟΚΤΑ.
 Να σημειωθεί πάντως ότι η δήλωση αυτή του Τσερβενκόφσκι αποτελεί υποχώρηση από
παλαιότερες δηλώσεις του ότι όταν επανέλθει στην εξουσία θα ακυρώσει τη συμφωνία με την «Ελλένικ Πετρόλιουμ».
 Στο μεταξύ, αναφορικά με το ζήτημα των αποζημιώσεων που διεκδικεί η ΟΚΤΑ από την κυβέρνηση των Σκοπίων, εξαιτίας των ζημιών από τις ραγδαίες αυξήσεις στις διεθνείς τιμές του πετρελαίου, που έχει προκαλέσει φήμες για ενδεχόμενη ρήξη της «Ελλένικ Πετρόλιουμ» με την κυβέρνηση των Σκοπίων, έγκυρες πηγές αναφέρουν
ότι ήδη αναζητείται φόρμουλα για την ομαλή διευθέτηση της διαφοράς, χωρίς όμως
