<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΣΙΔΝΕΪ, ΑΠΟΣΤΟΛΗ<p>
 Του ΝΙΚ. ΠΑΠΑΔΟΓΙΑΝΝΗ<p></b>
 Λίγες ώρες πριν ανοίξει η αυλαία, το Σίδνεϊ υπόσχεται «την απόλυτη τελετή». Το σόου που σκάρωσαν οι διοργανωτές «ήταν εφικτό μόνο και μόνο λόγω της κατασκευής του Ολυμπιακού Σταδίου». Σε άλλο στάδιο, λέει ο υπεύθυνος τελετών Ρικ Μπερτς, «θα ήταν αδύνατο να στηθεί η συγκεκριμένη παράσταση».<p>
 Let the Games begin. Ας αρχίσουν λοιπόν οι χοροί. Κι ας κρατήσουν ώς το βράδυ της 1ης Οκτωβρίου, οπότε η σημαία του Ολυμπισμού περνάει σε χέρια ελληνικά. Το ξεκίνημα των 27ων Ολυμπιακών Αγώνων ισοδυναμεί για λόγου μας με αντίστροφη μέτρηση. Και επειδή όλα δείχνουν ότι το Σίδνεϊ θα είναι έτη φωτός καλύτερο από την Ατλάντα, οι συγκρίσεις θα είναι αμείλικτες. Μήπως πρέπει να παρακαλάμε να αποτύχουν οι Αυστραλοί; Δεν προβλέπεται πάντως...<p>
 Αν είναι μεσημέρι τώρα που διαβάζετε αυτές τις γραμμές, ανοίξτε την τηλεόραση. Η τελετή έναρξης έχει ήδη ξεκινήσει. Ο, τι γίνεται βράδυ στην Αυστραλία, εσείς θα το απολαμβάνετε μεσημεράκι. <p>
 Για το «κόλπο γκρόσο» του Ολυμπιακού Σταδίου, οι Αυστραλοί επιστράτευσαν 13.000 καλλιτέχνες και κομπάρσους. Αλλοι 6.000 θα δουλέψουν πίσω από τις κουίντες, ενώ οι αθλητές που θα παρελάσουν (αρχής γενομένης με τον Νίκο Κακλαμανάκη) θα είναι γύρω στους 12.000. Θα πλημμυρίσει κόσμο το γρασίδι, θα γεμίσει βεγγαλικά ο ουρανός. Τι ακριβώς θα δούμε; Αυτό το γνωρίζουν μόνο οι 75.000 ντόπιοι που πήγαν στην προχθεσινή γενική πρόβα. «Θα είναι πολύ πρωτότυπη και πολύ αυστραλιανή η τελετή», υπόσχονται οι διοργανωτές. Και δεν εννοούν μόνο τους τραβεστί. Ακόμη και ο τρόπος με τον οποίο θα ανάψει η Φλόγα θα είναι κάτι το ξεχωριστό. «Ηταν η πρώτη ιδέα που μου ήρθε στο μυαλό», λέει ο Μπερτς.<p>
 Κατά πάσα πιθανότητα, το χρίσμα της τελευταίας λαμπαδηδρόμου θα δοθεί στην παλαίμαχη Ολυμπιονίκη Μπέτι Κάθμπερτ, που κέρδισε 4 χρυσά μετάλλια στα σπριντ στις Ολυμπιάδες του 1956 (Μελβούρνη) και του 1960 (Τόκιο). Τα τελευταία χρόνια, η Κάθμπερτ δίνει σκληρή μάχη με τη σκλήρυνση και είναι καθηλωμένη σε αναπηρικό καροτσάκι. Το πιθανότερο σενάριο ήθελε την κολυμβήτρια-θρύλο Ντον Φρέιζερ, σε ρόλο βοηθού της Κάθμπερτ (τα διαβάσατε και προχθές στην «Ε» όλα αυτά), αλλά χθες ο Σάμαρανκ ανήγαγε τη Φρέιζερ σε Πρώτη Κυρία των Αγώνων! «Επειδή η σύζυγός μου είναι άρρωστη και δεν μπορεί να ταξιδέψει στην Αυστραλία, δίπλα μου θα καθήσει η Ντον Φρέιζερ», ανακοίνωσε ο πρόεδρος της ΔΟΕ. «Κι αν χρειαστεί να ανάψει και τη Φλόγα, κάπως θα τα βολέψουμε», ψιθύρισε.<p>
 Κυκλοφορεί, όμως, κι ένα σενάριο-έκπληξη: ότι τη Φλόγα θα ανάψει ο Νέλσον Μαντέλα, παγκόσμιο σύμβολο ειρήνης και συναδέλφωσης των λαών. Δεν είναι Αυστραλός, αλλά όπου γης είναι και δική του πατρίς.<p>
 Χθες το βράδυ, το Σίδνεϊ γιόρτασε αυτή που οι κάτοικοί του ονόμασαν «την τελευταία νύχτα της αθωότητας». Ο ουρανός γέμισε με προβολείς που έριχναν το άπλετο φως τους από 17 ουρανοξύστες της πόλης, οι δρόμοι γέμισαν από κόσμο. Κάπου 800.000 άνθρωποι πλημμύρισαν τους δρόμους και το λιμάνι, ενώ οι πελώριοι Ολυμπιακοί Kύκλοι στη γέφυρα του Σίδνεϊ άναψαν μόλις η Φλόγα πέρασε μπροστά από το πολυφωτογραφημένο κτίριο της Οπερας. Αργότερα ξεκίνησαν σε διάφορα σημεία της πόλης συναυλίες κάθε είδους (από Αντρέα Μποτσέλι μέχρι Afro Cuban All-Stars), σόου με ακροβάτες, πανηγύρι πραγματικό. Τη Φλόγα κουβάλησαν μετά το σούρουπο (και το σόου της Γιάννας) Αυστραλοί Ολυμπιονίκες, όπως η Ντον Φρέιζερ, ο Μάρεϊ Ρόουζ και η Κάρι Ουέμπ, η Μελίντα Γκέινσφορντ. Αλλά και διάσημοι καλλιτέχνες, σαν την Ολίβια Νιούτον-Τζον που παρέλαβε τη δάδα μπροστά από την Οπερα.<p>
 Αλλά ας μην προτρέχουμε. Οι «πράσινοι» (πάει να πει οικολογικοί) Αγώνες του Σίδνεϊ μόλις άρχισαν, η τελευταία Ολυμπιάδα πριν από την επιστροφή βωμών και εστιών στην Ελλάδα μόλις ξεκίνησε. Οχι μόνο για μας, αλλά για την Οικουμένη ολόκληρη. Τρία δισεκατομμύρια τηλεθεατές θα καθήσουν στις πολυθρόνες για να ακούσουν το όνειρο της μικρής ξανθούλας Αυστραλέζας Νίκι Ουέμπστερ. Μέσα στο γήπεδο, ανάμεσα στους 110.000 θεατές θα καμαρώνουν βασιλιάδες (ανάμεσά τους η Σοφία της Ισπανίας), ζάπλουτοι σουλτάνοι (με πρώτο και πλουσιότερο αυτόν τον Μπρουνέι), πρίγκιπες (τον Αλβέρτο του Μονακό τον πήρε ο ύπνος μέσα σ' ένα εστιατόριο του Σίδνεϊ χθες), κάμποσοι αρχηγοί κρατών, μέχρι και η Τσέλσι Κλίντον! <p>
 Κι όταν έρθει η ώρα της παρέλασης, στην αρένα του Ολυμπιακού Σταδίου θα παρελάσουν με κοινή σημαία η Νότια με τη Βόρεια Κορέα, με κοινή σημαία και τα έθνη της Βοσνίας-Ερζεγοβίνης, ενώ κατέφτασαν στην Αυστραλία και μεμονωμένοι αθλητές από το Ανατολικό Τιμόρ. Δεν είναι ακριβώς η ολυμπιακή εκεχειρία των αρχαίων χρόνων, αλλά μοιάζει με σταγονίδιο ελπίδας μέσα στην καταιγίδα του μίσους που μουσκεύει την υφήλιο... <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
