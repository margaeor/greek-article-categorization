<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΣΙΔΝEΪ, AΠΟΣTΟΛH<p>
 Tου ΔΗΜ. ΚΩΝΣΤΑΝΤΙΝΙΔΗΣ<p></b>
 Για μια χώρα που είναι «μέσα» στη θάλασσα, που έχει εκατοντάδες νησιά και μπόλικο καλοκαίρι, ποια πιο ταιριαστή πρεμιέρα από το μπιτς βόλεϊ θα υπήρχε για τους Ολυμπιακούς Αγώνες; <p>
 H Εφη Σφυρή και η Βάσω Καραντάσιου θα είναι αυτές που θα έχουν την τιμή να ανοίξουν το «χορό» των -ιδιαίτερα φιλόδοξων- ελληνικών συμμετοχών σ' αυτή τη διοργάνωση. Και μέσα στην ημέρα θα τις ακολουθήσουν άλλοι οκτώ αθλητές και δύο αθλήτριες, βάζοντας την ελληνική αποστολή σε τροχιά αγώνων...<p>
 Η Σφυρή και η Καραντάσιου δεν θα έχουν εύκολο έργο στις δύο τα ξημερώματα, απέναντι στις φετινές πρωταθλήτριες Ευρώπης, τις Ιταλίδες Λάουρα Μπρουσκίνι και Αναμαρία Σολάτσι, αλλά ακόμα και αν ηττηθούν θα έχουν μία ακόμα ευκαιρία για να προκριθούν στις «16», αφού υπάρχει και εδώ... ρεπεσάζ. Τη Δευτέρα, λοιπόν, οι αθλήτριές μας αν μεν έχουν προκριθεί απευθείας θα έχουν ρεπό, αλλιώς θα πρέπει να παίξουν το πρωί (ξημερώματα Ελλάδας) με τις ηττημένες του ζευγαριού Χούντκοβα, Τομπιάσοβα (Τσεχία), Μέι, ΜακΠικ (ΗΠΑ). Αν τα καταφέρουν, το ίδιο απόγευμα θα πρέπει να παίξουν έναν ακόμα αγώνα για να πάρουν την πρόκριση στη δεύτερη φάση, που θα γίνει στις 21 του μήνα.<p>
 <b>H KΟΛYMBHΣH<p></b>
 Την ίδια ώρα (02.00 Ελλάδας) θα αρχίσουν και οι προκριματικοί της κολύμβησης, με τρεις ελληνικές συμμετοχές και έναν κοινό στόχο. Την πρόκριση στους 16 του αγωνίσματός τους. Ειδικά όμως για την Αρτεμι Δάφνη υπάρχει και μια κρυφή ελπίδα. Η παρουσία της στον τελικό των 400 μ. μικτή. Η ίδια δεν το... πολυφωνάζει, αλλά πιστεύει ότι μπορεί να κατεβάσει πολύ το 4.50.50 με το οποίο μπαίνει στον αγώνα, 21η ανάμεσα στις 29 αθλήτριες που μετέχουν. Αλλά σίγουρα χρειάζεται πολλή τύχη. Εχει βρει πάντως τον τρόπο να μην αγχώνεται, αφού όπως είπε έχει στο μυαλό της την επίδοση και όχι τη θέση: «Αν τα καταφέρω να βελτιώσω την επίδοσή μου, μπορεί να πάρω μια καλή θέση...».<p>
 Για τη Ζάμπια Μελαχροινού στα 100 μ. πεταλούδα και τον Σπύρο Γιαννιώτη στα 400 μ. ελεύθερο, η 16άδα είναι ό,τι περισσότερο μπορούν να σκεφθούν. Η πρώτη τόνισε πως ξέρει πόσο δύσκολη είναι η μάχη (έχει την 35η επίδοση ανάμεσα σε 52 αθλήτριες), ενώ ο δεύτερος εκδήλωσε την προτίμησή του περισσότερο στα 1.500 μ. ελεύθερο, τονίζοντας όμως πως θα παλέψει για το καλύτερο. Γι' αυτόν άλλωστε ο στόχος είναι πιο εφικτός, αφού μπαίνει στον αγώνα με την 23η επίδοση στους 46 που μετέχουν.<p>
 Αν πάντως για κάτι είναι τυχεροί οι κολυμβητές μας, είναι πως θα απολαύσουν από κοντά την καταπληκτική ατμόσφαιρα που ετοιμάζουν οι Αυστραλοί φίλαθλοι για τους εκπροσώπους τους στο άθλημα. Ο Θορπ, ο Πέρκινς, ο Κλιμ, ο Χάκετ, ο Ουέλς, ο Χιούγκιλ, η Ο'Νιλ, η Ράιαν, η Κάλουμπ, η Τόμας συγκροτούν μια πανίσχυρη ομάδα που είναι μαγνήτης για τους φιλάθλους. Τα εισιτήρια για τους τελικούς της κολύμβησης έχουν εξαντληθεί εδώ και πολύ καιρό, ενώ ακόμα και η πρόσβαση των δημοσιογράφων θα είναι επιλεκτική. <p>
 <b>ΓYMNAΣTIKH<p></b>
 Κατά τα άλλα, στις 02.30 ο Δημοσθένης Ταμπάκος και ο Ιωάννης Μελισσανίδης θα μπουν στα προκριματικά της ενόργανης γυμναστικής έχοντας ως βασικό στόχο να προκριθούν σε έναν τουλάχιστον από τους τελικούς των οργάνων που θα γίνουν στις 24 Σεπτεμβρίου. Η τελική πρόβα -παρουσία κριτών- που έγινε προχθές ήταν απόλυτα ικανοποιητική και για τους δύο. Για τον Ταμπάκο που εκτέλεσε εξαιρετικά το πρόγραμμά του στους κρίκους και είναι πάντα σε τροχιά μεταλλίου και για τον Μελισσανίδη που κατάφερε να κάνει άλμα χωρίς να πονέσει, ελπίζοντας έτσι ότι θα μπορέσει να πάρει την πρόκριση στον τελικό. <p>
 Στο πινγκ-πονγκ ο Ντανιέλ Τσιόκα και ο Καλίν Κρεάνγκα θα αντιμετωπίσουν σήμερα τους Λέουνγκ, Τσέουνγκ από το Χονγκ Κονγκ, στις 07.00 και στις 13.00 τους Αυστραλούς Σμιθ και Τζεράντα. Οι Αυστραλοί, πάντως, φρόντισαν να ξεκουράσουν τους δικούς τους αθλητές, αφού τους έβαλαν να παίξουν με το δίδυμο από το Χονγκ Κονγκ στις 18 του μήνα! <p>
 Στις 05.00 το πρωί ο Αρτούρ Μικαελιάν στα 54 κιλά της πυγμαχίας θα παίξει με τον Ρουμάνο Ολτεάνου, στη σκοποβολή ο Διονύσης Γεωργακόπουλος θα αγωνιστεί στα προκριματικά με αεροβόλο πιστόλι από 10 μ., ενώ στην ποδηλασία ο Δημήτρης Γεωργαλής θα αγωνιστεί στο 1 χλμ. ατομικής χρονομέτρησης, όπου σύμφωνα με το πρόγραμμα θα γίνει απευθείας τελικός με τη συμμετοχή 17 αθλητών.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
