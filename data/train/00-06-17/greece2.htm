<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 17/06/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης ΣΟΦIAΣ NETA<p>
 Τα τηλέφωνα προχθές το μεσημέρι χτυπούσαν σαν τρελά στο γραφείο του Παρασκευά Ελευθεριάδη, στο Θριάσιο Νοσοκομείο. Ο 52χρονος διευθυντής της Γυναικολογικής Κλινικής δεν απαντούσε. Η οικογένειά του ανησύχησε. Οι ώρες περνούσαν βασανιστικά. Κανείς δεν είχε δει το γιατρό. Και κανείς δεν φανταζόταν ότι ήταν νεκρός.<p>
 Ηταν λίγο μετά τα μεσάνυχτα, όταν οι συνάδελφοί του αναγκάστηκαν να σπάσουν την κλειδωμένη πόρτα της τουαλέτας του γραφείου του. Το αίμα τους πάγωσε. Ο Ελευθεριάδης βρισκόταν νεκρός με κομμένη την καρωτίδα. Ηταν γυμνός μέσα σε μια λίμνη αίματος.<p>
 Δίπλα του υπήρχε ένα σημείωμα: «Ζητώ συγγνώμη από τη γυναίκα μου και τα παιδιά μου. Με φάγανε οι σκοτεινές δυνάμεις του Νοσοκομείου», είχε γράψει λίγη ώρα πριν αποφασίσει να δώσει τέλος στη ζωή του. <p>
 Σύμφωνα με την Αστυνομία, πρόκειται για αυτοκτονία. Ο 52χρονος έκανε μια ηρεμιστική ένεση στον εαυτό του. Στη συνέχεια κλειδώθηκε στο μπάνιο του γραφείου, πήρε ένα νυστέρι και έκοψε το λαιμό του.<p>
<b> Πόρισμα</b><p>
 Προχθές είχε δει το φως της δημοσιότητας το πόρισμα Ενορκης Διοικητικής Εξέτασης του Θριασίου, σχετικά με τα αίτια του θανάτου της 36χρονης Κλημεντίνης Μακρή, τον περασμένο Δεκέμβριο στο νοσοκομείο, την ώρα που έφερνε στον κόσμο το τρίτο παιδί της. Τότε, ο σύζυγός της είχε καταφύγει στην Δικαιοσύνη, κατηγορώντας συγκεκριμένους γιατρούς, τους οποίους θεωρούσε υπεύθυνους για το θάνατο της γυναίκας του.<p>
 Σημειώνεται ότι ο Ελευθεριάδης δεν ήταν ανάμεσα στους γιατρούς που ανέφερε η μήνυση του Ευστράτιου Μακρή, ενώ σε κάποιο σημείο της μήνυσης υπήρχε επισήμανση ότι ένας από τους γιατρούς που θεωρούσε υπεύθυνους δεν είχε ενημερώσει το διευθυντή της Γυναικολογικής Κλινικής, όπως έπρεπε να κάνει. <p>
 <b>Eυθύνες</b><p>
 Ομως, από το πόρισμα της ΕΔΕ προέκυπταν ευθύνες και για τον Ελευθεριάδη. Συγκεκριμένα, σχετικά με τη χορηγηθείσα φαρμακευτική αγωγή, η οποία ζητάται να διερευνηθεί κατά πόσο ήταν δυνατόν να προκαλέσει τη μεγάλη αιμορραγία, η οποία υπήρξε και μοιραία, παρατηρείται ότι ο διευθυντής της κλινικής όφειλε, εφ' όσον διαφωνούσε, να την τροποποιήσει κατά την πρωινή επίσκεψη, και από αυτό συμπεραίνεται ότι τη θεωρούσε σωστή. <p>
 Στην μήνυση των 21 σελίδων που είχε κατατεθεί τον περασμένο Μάρτιο, ο σύζυγος της άτυχης γυναίκας ανέφερε μεταξύ άλλων: «...Σύμφωνα με τους κανόνες της ιατρικής επιστήμης, αλλά και τις οδηγίες της Φαρμακευτικής Εταιρείας, η υπερβολική δόση που χορηγήθηκε και η ανάμειξη των φαρμάκων, καθώς και το πολύ μικρό χρονικό διάστημα που μεσολάβησε μεταξύ της λήψεως αυτών, συνιστούν κακή (εσφαλμένη) αγωγή γιά τον τοκετό...». Ο μηνυτής πρόσθετε: «...Συνέπεια αυτού προκλήθηκε μεγάλη αιμορραγία, η οποία δεν αντιμετωπίστηκε καθ' ολοκληρίαν και επήλθε ο θάνατος...». <p>
<b> Διώξεις</b><p>

Ο εισαγγελέας Δ. Ασπρογέρακας, που είχε μελετήσει τη μήνυση, είχε ασκήσει ποινική δίωξη σε βάρος ενός γυναικολόγου, δύο μαιών, ενός νοσηλευτή, του διευθυντή της ιατρικής υπηρεσίας, καθώς και του διοικητικού διευθυντή του νοσοκομείου για ανθρωποκτονία από αμέλεια, ψευδή βεβαίωση, νόθευση εγγράφου κατ' εξακολούθηση και παράβαση καθήκοντος. <p>
 Με εντολή του Δ.Σ. του Θριασίου είχε ανατεθεί σε χειρουργό διευθυντή του ίδιου του νοσοκομείου να πραγματοποιήσει ΕΔΕ, για να διαπιστώσει αν ήταν σωστές οι καταγγελίες, ενώ όταν το πόρισμα της ΕΔΕ παραδόθηκε στο Δ.Σ., κρίθηκε ότι χρειάζεται και διερεύνηση από ειδικό γιατρό, η οποία έγινε με εντολή του υπουργείου Υγείας. <p>
 Ανάμεσα στα άλλα, στη γνωμοδότηση αναφέρεται ότι η δόση προσταγλανδίνης που χρησιμοποιήθηκε ήταν πολύ μεγαλύτερη απ' ό,τι πρέπει να χρησιμοποιείται, σύμφωνα με τα διεθνή δεδομένα, ενώ δεν έχει καταγραφεί η δόση της ωκυτοκίνης που χορηγήθηκε.<p>
 Σημειώνεται ότι τόσο ο σύζυγος της Κλημεντίνης Μακρή όσο και η οικογένεια του γιατρού αρνούνται να δεχτούν το σενάριο της αυτοκτονίας. Εκτιμούν ότι πρόκειται για ανθρωποκτονία και για το λόγο αυτό, μάλιστα, ο δικηγόρος της οικογένειας Ελευθεριάδη ζήτησε να εξεταστεί από γραφολόγο το σημείωμα, προκειμένου να διαπιστωθεί αν γράφτηκε από τον ίδιο ή όχι.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
