<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 17/06/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της ΣΟΦΙΑΣ ΝΕΤΑ <p>
 Κινηματογράφος στο νοσοκομείο! Γιατί όχι ανάρρωση με κωμωδίες; Ιδιαίτερα θετική ήταν η ανταπόκριση των ασθενών νοσοκομείου του Μιλάνου, όταν άρχισε καθημερινό πρόγραμμα προβολής κωμικών ταινιών τα βράδια. Η συμμετοχή έφτανε κάθε βράδυ το 30%, ενώ μερικοί μη περιπατητικοί ασθενείς δεν έχαναν ούτε μία προβολή! <p>
 Απαντώντας στη συνέχεια σε σχετικό ερωτηματολόγιο οι ασθενείς δήλωσαν θετικοί απέναντι στο πρόγραμμα σε ποσοστό 100%. Από αυτούς το 40% χαρακτήρισαν την πρωτοβουλία πολύ ενδιαφέρουσα και δήλωσαν ότι είναι κάτι που δεν πρέπει να το χάνουν, καθώς προσφέρει μεγάλη ικανοποίηση, ενώ το 60% δήλωσαν ότι τη βρήκαν ενδιαφέρουσα. Είναι αξιοσημείωτο ότι κανένας ασθενής δεν δήλωσε ότι βρίσκει αρνητική την πρωτοβουλία. <p>
 Την πολύ πρωτότυπη αυτή μελέτη, που δείχνει πως ένα νοσοκομείο μπορεί να γίνει πιο ανθρώπινο και ευχάριστο στον ασθενή, παρουσίασε ο Cesare Lari από το Τμήμα Εφαρμογών Υγείας του Μιλάνου κατά τη διάρκεια του 8ου Διεθνούς Συνεδρίου των Νοσοκομείων Προαγωγής Υγείας (Health Promoting Hospitals), που ολοκλήρωσε χθες τις εργασίες του στην Αθήνα. <p>
 Οπως εξήγησε στην ομιλία του ο επίκουρος καθηγητής Κοινωνικής Ιατρικής Γιάννης Τούντας, πρόεδρος της οργανωτικής επιτροπής του Συνεδρίου, τα Νοσοκομεία Προαγωγής Υγείας είναι μια διεθνής κίνηση για τον επαναπροσδιορισμό του ρόλου των νοσοκομειακών ιδρυμάτων στις σύγχρονες κοινωνίες, ώστε αυτά να προχωρήσουν πέρα από την απλή παροχή νοσηλευτικών υπηρεσιών και να μετεξελιχθούν σε ζωντανούς οργανισμούς ενεργητικής, πολύπλευρης προαγωγής της υγείας, τόσο των νοσηλευόμενων όσο και των εργαζόμενων σε αυτά και της κοινότητας μέσα στην οποία είναι ενταγμένα.<p>
 Από το 1995, το διεθνές δίκτυο των Νοσοκομείων Προαγωγής Υγείας έχει εξαπλωθεί σε 18 χώρες και περιλαμβάνει 256 νοσοκομεία. Το Ελληνικό Δίκτυο των Νοσοκομείων Προαγωγής Υγείας μεγαλώνει συνεχώς και θα αποτελέσει μια σημαντική κινητήρια δύναμη για την οικοδόμηση του Ελληνικού Νοσοκομείου του 21ου αιώνα. Ηδη συμμετέχουν σε αυτό 13 νοσοκομεία του Λεκανοπεδίου Αττικής, αναπτύσσοντας πλούσια δραστηριότητα.<p>
 Μεταξύ των εργασιών που παρουσιάστηκαν στο Συνέδριο ήταν και αυτή του αναπληρωτή καθηγητή Παιδοψυχιατρικής Ιωάννη Τσιάντη και της ψυχολόγου Ευτυχίας Αθανασιάδου, από την Παιδοψυχιατρική Κλινική του «Αγία Σοφία» με θέμα «Ψυχολογική προετοιμασία παιδιών και γονιών για το χειρουργείο».<p>
 Είναι γνωστό ότι η εισαγωγή στο νοσοκομείο και οι χειρουργικές επεμβάσεις προκαλούν ψυχολογική πίεση σε παιδιά και γονείς, με επιπτώσεις όπως άγχος, κατάθλιψη και διαταραχές στη συμπεριφορά. Πολλοί ερευνητές επισημαίνουν ακόμη και τον κίνδυνο ψυχολογικού τραύματος για τα παιδιά.<p>
 Στο «Αγία Σοφία» δημιουργήθηκε και εφαρμόστηκε ένα πρόγραμμα ψυχολογικής προετοιμασίας για την πρόληψη διαταραχών στα παιδιά που νοσηλεύονται και χειρουργούνται, ηλικίας 4-10 ετών, μέσα από παιχνίδι με κουκλοθέατρο. Τα αποτελέσματα ήταν πολύ θετικά, ιδιαίτερα στα παιδιά ηλικίας 4-6 ετών, τα οποία παρουσίασαν λιγότερες διαταραχές σε σχέση με αυτά που δεν προετοιμάστηκαν. Επίσης και οι μητέρες που παρακολούθησαν πρόγραμμα προετοιμασίας είχαν λιγότερο άγχος. Το καταγεγραμμένο αυτό πρόγραμμα, όπως τονίστηκε, μπορεί να βρει εφαρμογή στα παιδιατρικά νοσοκομεία της χώρας μας. <p>
 Για την κατάθλιψη που παρουσιάζεται σε υποψήφιους για μεταμόσχευση καρδιάς μίλησε στο Συνέδριο ο ψυχίατρος Αντώνης Πολίτης από το «Αιγινήτειο». Οπως επισήμανε, η μεταμόσχευση καρδιάς αποτελεί μια μακροχρόνια ψυχοπιεστική διαδικασία. Η ψυχική καταπόνηση αρχίζει από τη στιγμή που διαπιστώνεται η καρδιακή ανεπάρκεια και συνεχίζεται για την υπόλοιπη ζωή του ασθενούς, ακόμα και ύστερα από επιτυχή μεταμόσχευση.<p>
 Οι ασθενείς αυτοί, ανέφερε μεταξύ άλλων, χάνουν τον κοινωνικό και οικογενειακό ρόλο τους, εξαιτίας της φυσικής και συναισθηματικής τους κατάστασης. Η καταθλιπτική συμπτωματολογία, σύμφωνα με τους ειδικούς, μπορεί να θεωρηθεί αντίδραση στη σωματική νόσο. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
