<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββaτο 17/06/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Πέρυσι ο Γιοσιτόμο Νάρα βρήκε έναν έξυπνο τρόπο να εκφράσει τη διττή προσωπικότητα του έργου του. Ο επισκέπτης της ατομικής έκθεσής του στην γκαλερί «Μπλουμ & Πόε» στο Λος Λντζελες, έβλεπε από τη μία πλευρά μια εγκατάσταση αποτελούμενη από τρία υπερμεγεθυμένα σκυλιά πάνω σε πασσάλους που σχημάτιζαν έναν κύκλο γύρω από ένα μπολ ταΐσματος. Η εγκατάσταση, που είχε ως τίτλο «Σκυλάκια από την παιδική σας ηλικία», ήταν αστεία και σου μετέδιδε τη γλυκιά ανάμνηση του κόσμου μέσα από τα παιδικά μάτια. Στην άλλη πλευρά, όμως, της έκθεσης, τα σκυλιά αντικαταστήθηκαν από τεράστιες κούπες του καφέ, πάνω στις οποίες υπήρχαν μερικά από τα φάιμπεργκλας γλυπτά παιδικά κεφαλάκια (αποχωρισμένα από το υπόλοιπο σώμα) του Νάρα. «Ησυχία, ησυχία», ο τίτλος τούτης της εγκατάστασης, έδειχνε με σαφήνεια ότι η παιδική ηλικία δεν είναι πάντα ένας ασφαλής και χαρούμενος τόπος.<p>
Αυτή η αίσθηση της αμφισημίας της παιδικής ηλικίας είναι ακριβώς αυτό που χαρακτηρίζει το έργο του Νάρα έως σήμερα. «Οπως συμβαίνει σε όλους μας, η προσωπικότητά μου έχει μια διπλή φύση», εξηγεί. «Μπορεί να κοιτάω το μαύρο και να βλέπω άσπρο ή να φαντάζομαι πόλεμο σε κατάσταση ειρήνης. Μ' ενδιαφέρει εν ολίγοις να παρουσιάζω αυτό το ενδιάμεσο διάστημα». Για τον Νάρα, αυτό το ενδιάμεσο διάστημα είναι γεμάτο από ζωγραφιές και γλυπτά με νιάνιαρα, επηρεασμένα από τα γιαπωνέζικα κόμικς μάνγκα. Οι μικροί του ήρωες εκφράζουν από τη μία την αφέλεια και τη γλυκύτητα κι από την άλλη την κακία και την οργή. Τα εντελώς απλά σχέδιά του έχουν ως χαρακτηριστικό τα τεράστια ανοιχτά μάτια που σε κοιτάνε, είτε με περιφρόνηση είτε με βαρεμάρα. Τα γλυπτά του με ονόματα όπως «Πάφι», «Μίστερ Ουρανός» κ.ά. καταφέρνουν, όταν κρεμιούνται στους τοίχους της γκαλερί και στο ύψος ενός μέσου ανθρώπου, να μοιάζουν με μάσκες θανάτου.<p>
Ο Νάρα έχει γεννηθεί στην Ιαπωνία, δούλεψε όμως στο Ντίσελντορφ στο εργαστήρι του Γερμανού εξπρεσιονιστή Αρ Πενκ. Σήμερα μοιράζει το χρόνο του μεταξύ Κολονίας (όπου διατηρεί το στούντιό του) και Ιαπωνίας. Η αναγνώριση ήρθε το 1995, στη δεύτερη διεθνή έκθεση του Λ. Aντζελες. Η σειρά των καρτούν με τίτλο «Πασίφικ μπέιμπις» με τα κοφτά σλόγκαν, σάρκαζαν τη γιαπωνέζικη πειθαρχία, την οποία ακολουθούν κι ανέχονται τα παιδιά της χώρας του. Μ' αυτά πήρε το εισιτήριο κι εισήχθη στα περιοδικά και τα σαλόνια της τέχνης. Τώρα και έως τις 24 Ιουνίου παρουσιάζει -για πρώτη φορά- στο Λονδίνο και συγκεκριμένα στην γκαλερί «Στέφεν Φρίντμαν» μια ατομική έκθεση.<p>
Ο Νάρα παραδέχεται ότι η δουλειά του «συχνά παρερμηνεύεται ως απεικονιστική, αφελής ή διακοσμητική». Τα γλυπτά του, από τη μια είναι φτιαγμένα από φάιμπεργκλας και ζωγραφισμένα με παλ χρωματάκια, κι από την άλλη, οι τσιληβήθρες μπόμπιρες έχουν μια βίαιη, αντικανονική συμπεριφορά. «Η δουλειά μου», εξηγεί, «περιγράφει το διάστημα ανάμεσα στον εγωισμό, την ιδιοτέλεια και την ευαισθησία της παιδικής ηλικίας. Τι σας κάνει να πιστεύετε ότι οι ήρωές μου είναι τόσο δυστυχισμένοι; Εξαρτάται από τον θεατή. Προσπαθώ πάντα να μεταδώσω στους ήρωές μου την πολυσύνθετη ευχαρίστηση τού να είσαι παιδί». Αρνείται κατηγορηματικά, ωστόσο, ότι η πρόσφατη βίαιη συμπεριφορά των παιδιών στα σχολεία έχει καμία σχέση με τη δουλειά του. Οπως χαρακτηριστικά έχει δηλώσει σε έναν κριτικό κάποια στιγμή, όταν οι ήρωές του κουβαλάνε όπλα, είναι μικροσκοπικά όπλα. «Οι φιγούρες μου αντιπροσωπεύουν μια άλλη δυνατότητα ζωής μέσα στην κοινωνία. Αυτή που αντιδρά και προσπαθεί να αφαιρέσει τα εμπόδια ανάμεσά μας», τονίζει.<p>
Η έλξη στο έργο του Νάρα, άσχετο αν τα ανθρωπάκια του είναι απελπισμένα ή αισιόδοξα -δεν είναι αυτό το ερώτημα- είναι ότι δεν μπορείς να είσαι σίγουρος για την αξία του. Ο παράξενος κόσμος που δημιουργεί με τις φιγούρες του, ποτέ δεν οδηγεί ολοκληρωτικά στο μηδενισμό, απεναντίας προκαλεί μια αίσθηση σκανταλιάς, κατεργαριάς και χιούμορ, παρά μια αίσθηση κακίας ή απελπισίας. «Τα στόματά τους μπορεί να είναι κλειστά, συμβαίνουν όμως πολλά στα μεγάλα κεφαλάκια τους. Μένει στο θεατή να λύσει το παζλ», λέει ο Γιοσιτόμο Νάρα.<p>
Επιμ.: Φ. Μπ. <p>
(Πηγή: The Face)

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
