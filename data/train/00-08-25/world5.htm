<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 25 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΜΑΝΑΜΑ<p></b>
 Από τα νερά του Περσικού Κόλπου ανασύρθηκαν χθες οι σοροί και των 135 επιβατών

και 8 μελών του πληρώματος του Ερμπας της «Γκαλφ Εαρ», που συνετρίβη το βράδυ της Τετάρτης κοντά στο αεροδρόμιο της πρωτεύουσας του Μπαχρέιν, Μάναμα, αλλά και τα δύο μαύρα κουτιά που ίσως δώσουν την απάντηση για τα αίτια της τραγωδίας. Η κρατική τηλεόραση του Αμπου Ντάμπι ανέφερε χθες ότι το δυστύχημα οφείλεται πιθανότατα σε ανθρώπινο λάθος.<p>
 Οι συγγενείς των θυμάτων μεταφέρθηκαν με ειδική πτήση στο Μπαχρέιν, προκειμένου να αναγνωρίσουν τους δικούς τους, από φωτογραφίες που ελήφθησαν κατά την ανάσυρση των άψυχων σωμάτων που έχουν σοβαρά παραμορφωθεί.<p>
 Μεταξύ των 143 επιβαινόντων στην πτήση GF072 βρίσκονταν 36 παιδιά. Εξήντα τρεις από τους επιβάτες ήταν Αιγύπτιοι, 34 από το Μπαχρέιν, 12 Σαουδάραβες, 9 Παλαιστίνιοι, 6 από τα Ηνωμένα Αραβικά Εμιράτα, 3 Κινέζοι, 2 Βρετανοί και από ένας από τον Καναδά, το Ομάν, το Κουβέιτ, το Σουδάν, την Αυστραλία και ένας διπλωματικός ακόλουθος από τις Ηνωμένες Πολιτείες. Για την Αίγυπτο, που θρηνεί

τα περισσότερα θύματα, είναι η δεύτερη αεροπορική τραγωδία μέσα σε ένα χρόνο. Στις 31 Οκτωβρίου 1999, αεροσκάφος της «Ετζιπτ Εαρ» με 217, στην πλειονότητά τους Αιγύπτιοι, επιβάτες συνετρίβη στον Ατλαντικό Ωκεανό.<p>
 Οπως μετέδωσε χθες η κρατική τηλεόραση του Αμπου Ντάμπι, τουλάχιστον ένα ανθρώπινο σφάλμα του κυβερνήτη του Ερμπας προκάλεσε το πολύνεκρο αεροπορικό δυστύχημα. Σύμφωνα με όσα αναφέρθηκαν στο σχετικό ρεπορτάζ, η μία πτέρυγα του αεροσκάφους μπορεί να υπέστη καθοριστική ζημιά στη δεύτερη κατά σειρά προσπάθεια προσγείωσης στο αεροδρόμιο της Μάναμα, όταν κτύπησε με δύναμη στη θάλασσα κοντά στο διάδρομο προσγείωσης. «Επομένως το δυστύχημα οφείλεται σε ανθρώπινο λάθος και όχι σε τεχνικής φύσης ανωμαλία. Και κατά την πρώτη προσέγγιση στο αεροδρόμιο, ο πιλότος του αεροπλάνου φαίνεται να διέπραξε σφάλμα, ενώ κατά τη δεύτερη προσπάθεια η μία πτέρυγα του αεροσκάφους υπέστη ζημιά καθώς κτύπησε με δύναμη στη θάλασσα», μετέδωσε η τηλεόραση του Αμπου Ντάμπι.<p>
 Εκπρόσωπος της «Γκαλφ Εαρ» στο αεροδρόμιο του Καΐρου δήλωσε ότι οι τεχνικοί έλεγχοι που πραγματοποιήθηκαν στο Ερμπας δεν φανέρωσαν κάτι το ασυνήθιστο και αφύσικο.<p>
 Αξιωματούχοι του Μπαχρέιν ανακοίνωσαν ότι θα αναμένουν τη βοήθεια εμπειρογνωμόνων της Γαλλικής Βιομηχανίας Ερμπας και της Αμερικανικής Υπηρεσίας

Ελέγχου Ασφάλειας των Εθνικών Αερομεταφορών, για να καταλήξουν στο πόρισμα των

αιτίων του δυστυχήματος.<p>
 Ελεγκτής εναέριας κυκλοφορίας στο αεροδρόμιο του Μπαχρέιν περιέγραψε την τριπλή προσπάθεια του πιλότου να προσγειωθεί. «Εκανε δύο κύκλους επιχειρώντας προσγείωση και την τρίτη φορά έπεσε στον Περσικό και συνετρίβη», δήλωσε. Ο ίδιος πρόσθεσε πως το αεροσκάφος δεν είχε αναφέρει πρόβλημα στον πύργο ελέγχου, ενώ οι ελιγμοί αυτοί δεν θεωρούνται κατ' ανάγκην παράξενοι και ασυνήθιστοι.<p>
 Η αεροπορική εταιρεία «Γκαλφ Εαρ», συνιδιοκτησίας Μπαχρέιν, Ομάν, Κατάρ και Αμπου Ντάμπι, έχει την έδρα της στο Μπαχρέιν, γιορτάζει φέτος τη «Χρυσή» Πεντηκονταετία της και πετάει σε 53 προορισμούς σε ολόκληρο τον κόσμο. Το συγκεκριμένο Ερμπας παραδόθηκε στην «Γκαλφ Εαρ» το Σεπτέμβριο του 1994 και είχε 17.777 ώρες πτήσης, έχοντας εκτελέσει 13.848 πτήσεις. <p>
 Η αμέσως προηγούμενη τραγωδία για το στόλο της «Γκαλφ Εαρ» ήταν το 1983, όταν αεροσκάφος της 737-200 συνετρίβη προσεγγίζοντας το Αμπου Ντάμπι από έκρηξη βόμβας στο χώρο των αποσκευών, με αποτέλεσμα να χάσουν τη ζωή τους και τα έξι μέλη του πληρώματος και 105 από τους 111 επιβάτες.<p>
 (Ασ. Πρες, Γαλλικό, Ρόιτερ, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
