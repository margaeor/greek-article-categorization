<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 25 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


«Πλάνετ Xόλιγουντ» με τα όλα του, όχι μόνο λόγω ονόματος του εστιατορίου όπου τραγούδησε ο Mπρους Γουίλις, αλλά και γενικότερου κλίματος. Mε αρκετό γκλάμυρ μέσα, με κοπέλες έξω να θέλουν να αγγίξουν το «είδωλο» και «φουσκωτούς» οπλοφόρους Aμερικανούς που δεν άφηναν κανένα περιθώριο<p>
 «Go now». Επρόκειτο φυσικά για διαταγή. Συνεπώς, η κοπέλα έπρεπε να εγκαταλείψει

πάραυτα την προνομιακή της θέση στο πλευρό του Μπρους Γουίλις, παρ' ότι ήταν ο

ίδιος που την είχε προηγουμένως καλέσει κοντά του, χαρίζοντάς της και το πολύτιμο κομπλιμέντο «είσαι όμορφο κορίτσι». Γιατί λοιπόν μερικά λεπτά αργότερα ο αστέρας την ξαπέστειλε; Απλά, γιατί εκείνη είχε διαπράξει δύο θανάσιμα αμαρτήματα: α) είχε επιλέξει να πιει βότκα με τόνικ, αντί για το αγαπημένο του τζιν με τόνικ και β) ακόμη χειρότερα, είχε επιχειρήσει να τον αγγίξει στον ώμο.<p>
 Οι οδηγίες, όμως, ήδη από την αρχή της προχθεσινής βραδιάς στο εστιατόριο «Πλάνετ Χόλιγουντ», στο «Βίλατζ» του Ρέντη, ήταν σαφείς: «Οχι ερωτήσεις, όχι αυτόγραφα, όχι φωτογραφίες» και κυρίως «μην εγγίζετε»! Σας φαίνονται υπερβολικά; Κι όμως, δεν πρόκειται μόνο για VIP ιδιορρυθμίες, αλλά και για αναγκαιότητα: τι θα γινόταν αν και οι 400 προσκαλεσμένοι της ειδικής βραδιάς που διοργανώθηκε προς τιμήν του Γουίλις και οι εκατοντάδες που περίμεναν απ' έξω από το εστιατόριο άγγιζαν, φίλαγαν, τραβολόγαγαν, φωτογράφιζαν αυτό το εξωτικό αντικείμενο του πόθου; <p>
 Από την άλλη, βέβαια, ο αστέρας, αστέρας είναι και... ξέρει, συνεπώς ακόμη και

οι χειρονομίες αβρότητας προς το κοινό του (από αστειάκια, μέχρι χειραψίες με όσους επέλεγε ή φλερτ) έπρεπε να είναι σε συγκεκριμένες δόσεις. Οποιος τολμούσε να διαβεί τα σύνορα, σκόνταφτε στις -μερικών τετραγωνικών μέτρων- πλάτες των γιγαντιαίων Αμερικανών φρουρών που, όπως κάθε ευσυνείδητος φύλακας των συνόρων, οπλοφορούσαν. Τα όπλα δεν χρειάζονταν καν, εδώ που τα λέμε: αρκούσε να κοιτάξει κανείς στα μάτια είτε την αμερικανική συνοδεία του ηθοποιού, είτε τους Ελληνες επιστρατευθέντες, για να αλλάξει δρόμο.<p>
 Να, όμως, που κατά το μέσον της βραδιάς βρέθηκε τολμηρός «κασκαντέρ», ένας δυστυχής φωτορεπόρτερ, ο οποίος σκαρφαλωμένος σε ένα καναπέ παρέβαινε κατ' εξακολούθηση την πρώτη εντολή («ου φωτογραφίσεις»). Η αποχώρησή του θα ήταν περιπετειώδης και... εναέρια -στα χέρια 2-3 bod yguards.<p>
<b> Mε πυροτεχνήματα<p></b>
 Η βραδιά είχε ξεκινήσει με μπεκετικού τύπου αναμονή: 9.30 μ.μ. έλεγε η πρόσκληση των 400 τυχερών που είχαν το προνόμιο να παραβρεθούν σ' αυτή την εκδήλωση, η οποία εντασσόταν στην ευρωπαϊκή περιοδεία του Γουίλις στα «Πλάνετ Χόλιγουντ». Εκ των συνιδιοκτητών της γνωστής αλυσίδας εστιατορίων που πέρασε πρόσφατα μια κρίση, ο Αμερικανός ηθοποιός βοηθάει στην επαναπροώθηση της επιχείρησης.<p>
 Στις 9.30 μ.μ. όλοι οι καλεσμένοι είχαν φτάσει. Ελάχιστοι οι αναγνωρίσιμοι και

αυτοί κυρίως από τον κόσμο του μόντελινγκ: Βασίλειος Κωστέτσος, Νόνη Δούνια, Βίκι Κουλιανού. «Μα ούτε ένας Ρουβάς, ούτε μία Βίσση; », αναρωτιόταν απελπισμένη μια δημοσιογράφος των κοσμικών. Τίποτα. Αντ' αυτών, αρκετά νέα παιδιά, αρκετά στελέχη εταιρειών μάρκετινγκ ή μουσικής παραγωγής και πολλές κοπέλες, άρτια εξοπλισμένες για τη συνάντηση με τον αστέρα: απαστράπτοντα ντεκολτέ, κολλητά φορέματα και τακούνια, σε ένα χώρο όπου κυριαρχούσε το ξανθό.<p>
 Στις 11.15, όταν πλέον όλοι είχαν αρχίσει να απελπίζονται, άρχισαν να σκάνε υπέροχα πυροτεχνήματα εν είδει αβραμοπουλικής Πρωτοχρονιάς. Προανήγγειλαν την άφιξη του ηθοποιού, που, συνοδευόμενος από το 5μελές συγκρότημά του, τους «Accelerators», μπήκε αθέατος από την πίσω πόρτα. <p>
 <b>Στο πάλκο<p></b>
 Δευτερόλεπτα αργότερα και αφού η Μάγκι Χαραλαμπίδου θα ούρλιαζε πως ήρθε η ώρα

να υποδεχτούμε το «μοναδικό Μπρους», οι 5 μουσικοί έπαιζαν στη σκηνή τη «Μισιρλού» στην κατά «Παλπ Φίξιον» εκδοχή της. Ανετος, με τζιν και γκρι φούτερ

αλλά απαστράπτων, ο Γουίλις βγήκε στη σκηνή. Θα έμενε για μία ώρα ολόκληρη, ερμηνεύοντας με τη βραχνή φωνή του ροκ και σόουλ, αλλάζοντας μπλούζες (πρώτα ένα Τ-σερτ και ύστερα ένα χαβανέζικο πουκάμισο), αφήνοντας γυμνό το άνω ήμισυ του γυμνασμένου του σώματος ή παίζοντας φυσαρμόνικα ή και κρουστά με τη βοήθεια μιας μπαγκέτας και ενός... φτυαριού από «το τζάκι μου στο Λος Αντζελες». Το μουσικό αποτέλεσμα μπορεί να θύμιζε περισσότερο συναυλία ερασιτεχνών λυκειόπαιδων και να έκανε τους κακόπιστους να σκέφτονται πως ευτυχώς που ο Γουίλις «έχει και πρωινή δουλειά», αλλά, όπως και να 'χει, είχε μια άλλη λάμψη, ρυθμό, ένταση και πολλή γοητεία.<p>
 Να όμως και το απρόβλεπτο: ο κόσμος δεν συμμετείχε σχεδόν καθόλου, προτιμώντας, αντί να χορεύει, να παρατηρεί το αξιοπερίεργο. Πολλοί επιπλέον άρχισαν, έπειτα από 2-3 τραγούδια, να υποχωρούν προς τη βεράντα. Εφταιγε η ζέστη; Εμειναν πάντως καμιά 100αριά για να σώσουν τη φήμη του Ξενίου Διός. Ανάμεσά τους και μερικές κοπέλες που, ποζάροντας, προσπαθούσαν να αιχμαλωτίσουν το καταγάλανο βλέμμα του ηθοποιού. Φευ! Εκείνος, αφού ίδρωσε και

ξεΐδρωσε, αφού άρπαξε και ένα κινητό τηλέφωνο από τα χέρια μιας κοπέλας για να

κάνει το νούμερό του («Ποιος είναι; Αστυνομία; Παίζουμε δυνατά; Τώρα θα δείτε»), υποχώρησε στα ενδότερα.<p>
 Λίγο αργότερα, καθισμένος στο μπαρ, θα δεχόταν τις 800 ριπές από 400 ζευγάρια μάτια που παρακολουθούσαν ό,τι έκανε, ό,τι έλεγε. Φυσικά και δεν ίδρωσε το αυτί του. Είναι άλλωστε «Πολύ Σκληρός για να Πεθάνει»! <p>
 <b>N. XATZHANTΩNIΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
