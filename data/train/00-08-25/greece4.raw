Τα ξημερώματα της Τετάρτης βγήκε από το δωμάτιο όπου διέμενε στο Ορφάνι Παγγαιάς Καβάλας και πήγε σε ένα απόμερο μέρος. Εκεί, μόνη της, έφερε στον κόσμο ένα υγιέστατο αγοράκι. Λίγα λεπτά αργότερα, όπως είπε, σκεπτόμενη ότι δεν είχε την οικονομική άνεση για να το μεγαλώσει, καθώς είναι μητέρα ακόμη δύο ανήλικων παιδιών, πήρε στα χέρια της το αρτιγέννητο βρέφος και το έριξε με δύναμη στο έδαφος, προκειμένου να το σκοτώσει.
 θέα του υγιέστατου αγοριού, που είχε μόλις βγει από τα σπλάχνα της, την αναστάτωσε. Ούτε τα κλάματά του κατά την έξοδό στο φως της ζωής, ούτε η πρώτη του αναπνοή τη συγκίνησαν. Τα χέρια της μετατράπηκαν σε όπλα και σε λίγα μόλις
λεπτά αφαίρεσαν τη ζωή του με τον πιο φρικιαστικό τρόπο.
 Η 26χρονη Βουλγάρα Παναγιώτα Ντίμοβα εργαζόταν προσωρινά στο μάζεμα σταφυλιών.
Τα ξημερώματα της Τετάρτης βγήκε από το δωμάτιο όπου διέμενε στο Ορφάνι Παγγαιάς Καβάλας και πήγε σε ένα απόμερο μέρος. Εκεί, μόνη της, έφερε στον κόσμο ένα υγιέστατο αγοράκι.
 Λίγα λεπτά αργότερα, όπως είπε, σκεπτόμενη ότι δεν είχε την οικονομική άνεση για να το μεγαλώσει, καθώς είναι μητέρα ακόμη δύο ανήλικων παιδιών, πήρε στα χέρια της το αρτιγέννητο βρέφος και το έριξε με δύναμη στο έδαφος, προκειμένου
να το σκοτώσει. Επειτα γονάτισε και συνέχισε να χτυπά το κεφαλάκι του στο έδαφος, προκαλώντας του θλάσεις και πολλαπλά θανατηφόρα κατάγματα. Για να είναι σίγουρη πως το νεογνό είναι νεκρό, τύλιξε τα χέρια του στο λαιμό του και
τα έσφιξε με όση δύναμη διέθετε με αποτέλεσμα και να το στραγγαλίσει.
 Βγαίνοντας από το δωμάτιό της, βρήκε ένα κουζινομάχαιρο και επέστρεψε στο σημείο που βρισκόταν το βρέφος για να το αποτελειώσει, μ' ένα πλήγμα στο αριστερό ημιθωράκιο, μια βαθιά τομή 11 εκατοστών.
 Στο τέλος, σίγουρη πια πως το βρέφος της δεν αναπνέει, πήρε μια νάιλον σακούλα
και το τύλιξε, τοποθετώντας το έπειτα κάτω από το κρεβάτι της. Μετά την πράξη της, ψύχραιμη πήγε στην εργασία της και άρχισε να μαζεύει σταφύλια. Αρχισε να αιμορραγεί, όμως, και η αποτρόπαιη πράξη της έμελλε να γίνει γνωστή.
 Ο Βουλγάρος φίλος της, Τοντόροβ Βίσερ, ο οποίος δεν γνωρίζε τίποτα, τη μετέφερε στο Νοσοκομείο Καβάλας, όπου γιατροί διαπίστωσαν ότι λίγη ώρα πριν είχε γεννήσει. Στις ερωτήσεις των γιατρών για το πού βρισκόταν το νεογέννητο, εκείνη δεν απαντούσε και αυτό τους έκανε να ειδοποιήσουν την Ασφάλεια Καβάλας,
άνδρες της οποίας πραγματοποίησαν έρευνα στο σπίτι της και βρήκαν το νεκρό νεογνό σε άθλια κατάσταση μέσα σε μια σακούλα, κάτω από το κρεβάτι της.
 Αμέσως το μετέφεραν στην Ιατροδικαστική Υπηρεσία Σερρών, όπου από τη νεκροψία-νεκροτομή, που διενήρησε ο ιατροδικαστής Μ. Γεωργιάδης, προέκυψε ότι ο θάνατός του επήλθε από κατάγματα του κρανίου.
 Η μητέρα του, που νοσηλεύεται φρουρούμενη από αστυνομικούς, ομολόγησε ψύχραιμη
την πράξη της και σήμερα αναμένεται να παραπεμφθεί στον εισαγγελέα.
