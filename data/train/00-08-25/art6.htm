<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 25 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ<p>
 ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Τ</b>ρεις οι νέες ταινίες που προβάλλονται τη βδομάδα αυτή. Η νέα κωμωδία του Τζιμ Κάρεϊ, «Εγώ, αυτή και ο εαυτός μου» των αδελφών Φαρέλι, η γυρισμένη βασικά στην Ελλάδα «Σημάδια και θαύματα» του Τζόναθαν Λάσιτερ και η επανέκδοση του κλασικού φιλμ-νουάρ «Τζίλντα» του Τσαρλς Βίντορ, με τη Ρίτα Χέιγουορθ στον πιο

αντιπροσωπευτικό ρόλο της καριέρας της.<p>
 <b>Εγώ, αυτή και ο εαυτός μου<p></b>
 Me, M yself & Irene. ΗΠΑ, 2000. Σκηνοθεσία: Πίτερ και Μπόμπι Φαρέλι. Σενάριο: Πίτερ & Μπόμπι Φαρέλι, Μάικ Σερόουν. Ηθοποιοί: Τζιμ Κάρεϊ, Ρενέ Ζελβέγκερ, Κρις Κούπερ, Μάικλ Μπόουμαν, Ρόμπερτ Φόρστερ. Διάρκεια: 116 λεπτά.<p>
 ** Διασκεδαστική, με μπόλικο σκατολογικό χιούμορ, κωμωδία, με τον Κάρεϊ στον ρόλο ενός αστυνομικού με διχασμένη προσωπικότητα.<p>
 Ο
 Τζιμ Κάρεϊ έχει εξελιχθεί σ' ένα αξιόλογο κωμικό (και όχι μόνο αν σκεφτούμε τον ρόλο του στο The Truman Show). Φτάνει να δείτε την κωμωδία αυτή, που σκηνοθέτησαν οι αδερφοί Φαρέλι («Κάτι τρέχει με τη Μαίρη»), που είχαν συνεργαστεί για πρώτη φορά με τον Κάρεϊ στη (μέτρια πρέπει να πω) ταινία τους «Ηλίθιος και πανηλίθιος». Βέβαια εκεί, ο Κάρεϊ στρεφόταν στις γνωστές (συχνά υπερβολικές) γκριμάτσες του για να ερμηνεύσει τον χαζό πρωταγωνιστή, ένα είδος

Τζέρι Λούις της σημερινής νεολαίας.<p>
 Από τότε, πρέπει να πω, δείχνει να εξελίσσεται όπως ακριβώς και ο Λούις στις ταινίες που άρχισε να γυρίζει με σημαντικούς σκηνοθέτες ή να σκηνοθετεί ο ίδιος. Οι Φαρέλι δεν δείχνουν να έχουν είτε το ταλέντο ενός Φρανκ Τάσλιν, είτε

εκείνο του Λούις. Εχουν όμως καλές ιδέες και ξέρουν να μετατρέπουν ακόμη και το χυδαίο (χάρη σε μια σχετικά συγκρατημένη, καλόγουστη σκηνοθεσία) σε αποδεχτό, ακόμη και ευπρόσδεχτο χιούμορ.<p>
 Πάρτε για παράδειγμα αυτή τους την ταινία. Ο Κάρεϊ ερμηνεύει εδώ τον Τσάρλι, αστυνομικό στο τοπικό τμήμα του Ρόουντ Αϊλαντ. Αδιάφορος (ή τουλάχιστον έτσι δείχνει) για τις απιστίες της γυναίκας του (που του γεννά τρία μαύρα παιδιά για να τον εγκαταλείψει τελικά φεύγοντας μ' ένα μαύρο νάνο, «αδελφή ψυχή»...),

κορόιδο των κατοίκων του Ρόουντ Αϊλαντ που καταπατούν άφοβα τον νόμο, κάποια στιγμή εξεγείρεται για ν' αφήσει να βγει στην επιφάνεια ένας άλλος του εαυτός,

ο Χανκ, ένα είδος κυρίου Χάιντ (αν δεχτούμε πως ο Τσάρλι είναι η προσωποποίηση

ενός καλοκάγαθου δόκτορας Τζέκιλ), που αρχίζει να επιβάλλει με τον πιο σκληρό τρόπο τον νόμο και να κακομεταχειρίζεται ακόμη και τα μικρά (πάντως ζαβολιάρικα) παιδιά. Κάποτε θα του ζητήσουν να συνοδεύσει μια νεαρή κοπέλα, την Αϊρίν (Ζελβέγκερ) στο αστυνομικό τμήμα της Νέας Υόρκης, για να βοηθήσει στη σύλληψη ενός πρώην φίλου της, μπλεγμένου σε μίζες και οικολογικά σκάνδαλα.

<p>
 Η ιστορία, όπως καταλαβαίνετε, δεν είναι παρά δικαιολογία για τη δημιουργία διασκεδαστικών, φαρσοκωμικών, καταστάσεων: καταστάσεων δοσμένων με σκαστολογικά, γεμάτα αθυροστομίες, σεξουαλικά αστεία (για «παρά φύσιν» πηδήματα, για κατουρήματα και άλλα που δεν περιγράφονται) που, όμως, χάρη στο προσεγμένο τους στήσιμο δεν φτάνουν ποτέ στη χυδαιότητα των ελληνικών, ας πούμε, αντίστοιχων κωμωδιών. Ενα μεγάλο μέρος της ευθύνης έχει βέβαια ο ίδιος ο Κάρεϊ, που τα αντιμετωπίζει με ένα ύφος «περιστασιακό», χωρίς να τα τονίζει,

δίνοντάς τους μίαν ελαφρότητα που σε κάνει να τα δέχεσαι με ευκολία. Δυστυχώς,

η ταινία δεν βρίσκεται πάντα στο ίδιο επίπεδο. Τα αστεία συχνά δεν είναι το ίδιο πετυχημένα (τα αστεία με τον αλμπίνο, για παράδειγμα), ορισμένες καταστάσεις δεν δημιουργούν το ενδιαφέρον που χρειάζεται, ενώ η σκηνοθεσία δεν

έχει την έμπνευση που θα περίμενε κανείς. Πάντως, η παρουσία και μόνο του Κάρεϊ δίνει στην ταινία την ώθηση, ακόμη και τον ρυθμό, που την κάνει να βλέπεται με ευχαρίστηση. Με καλύτερα σενάρια και μια πιο εμπνευσμένη σκηνοθεσία, ο Κάρεϊ δείχνει ότι μπορεί να εξελιχθεί στον υπ.αρ. 1 κωμικό του σύγχρονου Χόλιγουντ.<p>
 <b>Σημάδια και θαύματα<p></b>
 Signs and Wonders. ΗΠΑ, 2000. Σκηνοθεσία: Τζόναθαν Nόσιτερ. Σενάριο: Τζέιμς Λάζνταν, Τζόναθαν Ρόσιτερ. Ηθοποιοί: Στέλαν Σκάρσγκαρντ, Σαρλότ Ράμπλινγκ, Ντέμπορα Κάρα Ανγκερ, Δημήτρης Καταλειφός, Δημήτρης Καμπερίδης. Διάρκεια: 108 λεπτά.<p>
 * Τα σημάδια και τα προαισθήματα καθοδηγούν τη ζωή ενός Αμερικανού που ζει με την Eλληνοαμερικανίδα γυναίκα του στην Αθήνα σε μια ταινία με μπερδεμένες και αδικαιολόγητες καταστάσεις.<p>
 Ο
 Αλεκ (Σκάρσγκαρντ), Αμερικανός από υιοθεσία, και η Μάρτζορι (Ράμπλινγκ), Αμερικανίδα ελληνικής καταγωγής, παντρεμένοι εδώ και 17 χρόνια ζουν με τα δυο παιδιά τους στην Αθήνα. Ο Αλεκ και η μικρή του κόρη Σίρι πιστεύουν στα σημάδια

που η επίδρασή τους καθοδηγεί τις πράξεις τους. Τα σημάδια θα οδηγήσουν τον Αλεκ να εγκαταλείψει δυο φορές τη γυναίκα του για κάποια άλλη ενώ είναι τα σημάδια που θα δώσουν στη Σίρι το έναυσμα για την τελική, τραγική λύση. Ενώ, η

εγκαταλειμμένη γυναίκα του στρέφεται για παρηγοριά σ' έναν Ελληνα, πολιτικό ακτιβιστή, τον Αντρέα (Καταλειφό).<p>
 Το πρώτο μέρος, γύρω από τη σχέση του Αλεκ με τη γυναίκα του και την κόρη του,

με φόντο στο μεγαλύτερο μέρος την Αθήνα, δίνεται από τον σκηνοθετή Τζόναθαν Nόσιτερ με ένα ρυθμό και μια ένταση που σε κάνει να περιμένεις διάφορες εκπληκτικές εξελίξεις. Εξελίξεις που δυστυχώς δεν υλοποιούνται, μια και από τη

μέση κι ύστερα, με την εμφάνιση του Αντρέα (παρά τηνικανοποιητική παρουσία του

Δημήτρη Καταλειφού), τα πράγματα μπερδεύονται, το κινηματογραφικό στιλ αλλάζει

εντελώς, δημιουργώντας σημαντικό χάσμα στο ύφος της ταινίας, ενώ, οι τελευταίες σκηνές στο χωριό του Αντρέα, με τη γιορτή και την επέμβαση της κόρης, παρά την ωραία, στιλιζαρισμένη φωτογραφία τους, δίνονται με τρόπο εντελώς σχηματικό και δεν πείθουν κανένα.<p>
 <b>Τζίλντα<p></b>
 Gilda. ΗΠΑ, 1946. Σκηνοθεσία: Τσαρλς Βίντορ. Σενάριο: Μάρλον Πάρσονετ. Ηθοποιοί: Ρίτα Χέιγουορθ, Γκλεν Φορντ, Τζορτζ Μακρέντι, Τζόζεφ Καλέια. Διάρκεια: 110 λεπτά.<p>
 **** Επανέκδοση μιας κλασικής ταινίας, από τα σημαντικά φιλμ νουάρ της δεκαετίας του '40, με τη Χέιγουορθ ανεπανάληπτη στον ρόλο της μοιραίας Τζίλντα.<p>
 Το τραγούδι της «Put the Blame on Μame» έχει μείνει αξέχαστο, χάρη τόσο στα όλο

υπονοούμενα λόγια του όσο και στον όλο αισθησιασμό τρόπο με τον οποίο το τραγουδάει η Χέιγουορθ-Τζίλντα (ή Γκίλντα, όπως σωστά προφέρεται στα αγγλικά).

Κι η Ρίτα είναι ο βασικός λόγος που βλέπει κανείς και ξαναβλέπει, με την ίδια πάντα απόλαυση, την ταινία, παρά τον μισογυνισμό που τη διέπει.<p>
 Η ιστορία είναι, φαντάζομαι, γνωστή. Ο Τζόνι Φάρελ (Φορντ) προσλαμβάνεται από τον Μάντσον (Μακρέντι) να διευθύνει το καζίνο του. Yστερα από ένα ταξίδι του, ο Μάντσον επιστρέφει με σύζυγο, την Τζίλντα, πρώην ερωμένη του Φάρελ, που τον είχε εγκαταλείψει. Στα καθήκοντα του Φάρελ προστίθεται και η φροντίδα της Τζίλντα. Παρ' όλο που εκείνη τον προκαλεί, ο Φάρελ αρνείται να υποκύψει κι εκείνη στρέφεται σε άλλους άντρες, με τον Φάρελ να κρύβει από τον Μάντσον τις διάφορες απιστίες της.<p>
 Το δυο μεγάλα ατού της ταινίας είναι από τη μια η παρουσία της Χέιγουορθ κι από την άλλη το σενάριο (που γράφτηκε ειδικά γι' αυτήν). Οι διάλογοί της, με τις διαρκείς προκλήσεις της προς τον Τζόνι, ο χορός της, και τα τραγούδια της (παρ' όλο που δεν τα τραγουδά η ίδια), είναι στοιχεία που ενθουσίασαν και ενθουσιάζουν τους θεατές. Ακόμη και μια σκηνή, όπως εκείνη που τη χαστουκίζει ο Φορντ, παραμένει από τις κλασικές του είδους σε μια ταινία όπου η Ρίτα, μοιραία γυναίκα, σύμβολο και θεά του σεξ, καθοδηγεί τελικά τις τύχες και τη ζωή των αντρών.<p>
 Το αποτέλεσμα είναι δείγμα του τι μπορούσε συχνά να φτιάξει το Χόλιγουντ της εποχής χάρη στην ομαδική συνεργασία ανθρώπων με ταλέντο: σεναριογράφων, ηθοποιών (όλοι εξαιρετικοί στους ρόλους τους) και άλλων καλλιτεχνών που έδωσαν

την ατμόσφαιρα του φιλμ νουάρ στην ταινία (ατμόσφαιρα στην οποία συνέβαλε η εξαιρετική μαυρόασπρη φωτογραφία του κατοπινού σκηνοθέτη Ρούντολ Ματέ).<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
