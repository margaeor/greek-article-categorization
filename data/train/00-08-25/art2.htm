<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 25 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Δ</b>εκατρία χρόνια χωρίς διακοπή είναι στην ομάδα «Αττις» του Θόδωρου Τερζόπουλου ο Τάσος Δήμας. Κι όταν τον ρωτάς πώς γίνεται και δεν του έχει περάσει ποτέ από

το νου να δοκιμάσει αλλού τις δυνάμεις του, να ψάξει αλλού την προσφιλή του «θεατρική αλήθεια», σε διακόπτει: <p>
 «Το θέατρο είναι σαν τον έρωτα. Οταν βρεις τη μεγάλη αγάπη κάθεσαι και τη βιώνεις, δεν ψάχνεις να βρεις άλλη...».<p>
 Απόψε, ο Θόδωρος Τερζόπουλος κλείνει το Φεστιβάλ Επιδαύρου με μια παράσταση του «Ηρακλή Μαινόμενου» του Ευριπίδη. Η πρεμιέρα της παράστασης δόθηκε ένα μήνα πριν στο Φεστιβάλ της Μέριδα στην Ισπανία (28 και 29 Ιουλίου). Και η προετοιμασία της έχει αρχίσει εδώ και πολλά χρόνια. <p>
 «Στη δική μας ομάδα δεν λέμε: θα κάνουμε μια τραγωδία για την Επίδαυρο», λέει ο Τάσος Δήμας, που στον «Ηρακλή Μαινόμενο» είναι κορυφαίος του χορού και αγγελιαφόρος. «Η δουλειά έχει ξεκινήσει χρόνια. Ανεβάζοντας τον "Ηρακλή" του Χάινερ Μίλερ και την "Κάθοδο"», με μια συρραφή κειμένων του Ευριπίδη και του Σοφοκλή, ανοίξαμε ένα δρόμο για τον «Ηρακλή Μαινόμενο». Ο κώδικας που κατακτήσαμε με τις προηγούμενες παραστάσεις, το απόσταγμα της εμπειρίας μας κατατίθεται σ' αυτή την καινούργια παράσταση. Δεν υπάρχει τέλος στο δρόμο που έχουμε ανοίξει στην αρχαία τραγωδία. Εξέλιξη, ναι. Αλλά τέλος, όχι». <p>
 Ο Τάσος Δήμας έχει συμμετάσχει μέχρι τώρα σε πολλές παραστάσεις αρχαίου δράματος του Θόδωρου Τερζόπουλου. Στις «Βάκχες», στους «Πέρσες», στον «Προμηθέα Δεσμώτη», στην «Κάθοδο». Εχει ήδη παίξει στην Επίδαυρο το 1995, τότε

που ο Θόδωρος Τερζόπουλος είχε παρουσιάσει την «Αντιγόνη» του Σοφοκλή σε μια ελληνοϊταλική παράσταση με το «Ολίμπικο Τεάτρο» και πρωταγωνίστρια την Γκαλατέα Ράντσι.<p>
 «Δεν είχα τότε τη γνώση του χώρου», θυμάται. «Εκανα μια υπερπροσπάθεια για να προσαρμοστώ σ' αυτό που μου ζητιόταν. Δεν ξέρω κατά πόσο το πέτυχα. Αλλά για την Επίδαυρο είχα και θα έχω πάντα δέος. Η γιαγιά μου ήταν από το Ναύπλιο και είχα την τύχη από μικρό παιδί να βλέπω τις παραστάσεις. Εχω δει όλους τους μεγάλους ηθοποιούς να παίζουν. Κι εκεί μπολιάστηκα με την ιδέα του θεάτρου».<p>
 Πώς βλέπει άραγε, αυτός που η ομάδα του θεωρείται το άκρον άωτον της πρωτοπορίας, όλες αυτές τις μεταμοντέρνες παραστάσεις αρχαίας τραγωδίας, που κατά τους κριτικούς ισοπεδώνουν το μέγεθος και εξαφανίζουν το τραγικό ήθος; Ο Θόδωρος Τερζόπουλος είναι, αντίθετα, από αυτούς που επιμένουν στην υπερβατική φύση του θεάτρου, που μάχονται το θέατρο της αμεσότητας.<p>
 <b>Tραγωδία - το απόλυτο θέατρο<p></b>
 «Η τραγωδία είναι το απόλυτο στό θέατρο, τελεία και παύλα. Νιώθω ότι ο καθένας

έχει το δικαίωμα να πειραματιστεί, αλλά με έναν απόλυτο σεβασμό σ' αυτό που μας παρέχουν τόσο μεγάλα κείμενα. Μου άρεσαν πολύ οι "Πέρσες" του Λευτέρη Βογιατζή. Οσο για την έννοια της πρωτοπορίας, δεν με απασχολεί. Αυτό που κάνω στο θέατρο με τον Τερζόπουλο είναι κάτι τελείως φυσικό για μένα. Είναι αυτό που ζητούσα από την τέχνη. Κι όταν το βρήκα, δεν είχα παρά να υπακούσω. Πιστεύω ότι οι άνθρωποι που ρισκάρουν πράγματα μέσα τους σε σχέση με την τέχνη

σίγουρα δεν μπορεί παρά να ρισκάρουν και στη ζωή τους. Γιατί η ζωή είναι πολύ πιο τολμηρή απ' αυτό που κάνουμε εμείς στη σκηνή. Απλώς δεν θέλουμε να το δούμε, κλείνουμε τα μάτια μας. Κι όταν μας αποκαλυφθεί στο θέατρο, μας τρομάζει». <p>
 Ολο και πληθαίνουν οι φωνές που παρατηρούν ότι ίσως ο Θόδωρος Τερζόπουλος και η ομάδα του έφτασαν σ' ένα αδιέξοδο, επαναλαμβανόμενο σημείο. Οτι χρειάζεται ένα άνοιγμα της ομάδας σε νέα κείμενα, ίσως κλασικά και πιο ανοιχτά. Ο Τάσος Δήμας δεν έχει κανένα πρόβλημα να παραδεχθεί ότι: «έχουμε ήδη αρχίσει να εξετάζουμε τη πιθανότητα, ίσως κι αυτόν τον χειμώνα, να πλησιάσουμε ένα κλασικό θεατρικό κείμενο. Θα βγει, βέβαια, πάλι μέσα από τον δικό μας τρόπο να

ψάχνουμε τα πράγματα», λέει. Και επισημαίνει ότι για την παράσταση του «Ηρακλή

Μαινόμενου» στην Επίδαυρο ο «Αττις» άνοιξε πάρα πολύ: <p>
 «Από τα δεκαπέντε άτομα του θιάσου μόνο εγώ και η Σοφία Χιλλ είμαστε παλιά μέλη του "Αττις". Είναι η πρώτη φορά τα τελευταία δεκαπέντε χρόνια που ανοίξαμε και ήρθαν στους κόλπους μας νέα άτομα από άλλες σχολές και θεατρικές αντιλήψεις. Η δουλειά που έπρεπε να γίνει δεν ήταν καθόλου εύκολη, αλλά είχε ιδιαίτερο ενδιαφέρον να αποδεχτούμε και να ενσωματώσουμε στη δική μας αγωνία όλα αυτά που έφερναν».<p>
 Φέτος, για πρώτη φορά ο Τάσος Δήμας δοκίμασε και την εμπειρία με την κάμερα, έστω μια βιντεοκάμερα. Συμμετείχε στην «εγκατάσταση βίντεο-τέχνης» της Βουβούλας Σκούρα «Εκτωρ - Η αναμονή», που προβλήθηκε στη 10η Διεθνή Συνάντηση Αρχαίου Ελληνικού Δράματος στους Δελφούς. «Επρεπε να εκφραστώ, να πω πράγματα μέσα από την ψυχή μου, να μιλήσω με τα μάτια και τις κινήσεις μου και όχι με λόγια. Είδα τι τεράστια διαφορά έχει με το θέατρο το παιχνίδι του ηθοποιού μπροστά στην κάμερα. Μπορεί να έχει πολλή αλήθεια. Νομίζω ότι θα με ενδιέφερε να κάνω και κινηματογράφο». <p>
 Για την ώρα, πάντως, έχει το μυαλό του στις παραστάσεις του «Ηρακλή Μαινόμενου» στην Επίδαυρο, αλλά και στο θέατρο Παπάγου (4 Σεπτεμβρίου). Αμέσως

μετά ξεκινάει μία ακόμα διεθνής περιοδεία της ομάδας «Αττις» με τον «Προμηθέα Δεσμώτη» του Αισχύλου. Τον Σεπτέμβριο στην Αλβανία, τον Οκτώβριο στην Αγκυρα, τον Νοέμβριο στην Κίνα (Πεκίνο) και την Κορέα (Σεούλ). <p>
 «Είχαμε ξαναπάει στο Πεκίνο και τη Σεούλ με την "Αντιγόνη" του Σοφοκλή. Δεν νιώθω ότι υπάρχει τίποτα που να εμποδίζει την επικοινωνία μας με τον κόσμο. Ο ανθρώπινος πολιτισμός είναι κοινός. Μην ξεχνάς ότι το θεάτρο του Τερζόπουλου είναι σωματικό και μέσα απ' αυτό ο θεατής μπορεί πιο εύκολα να συνεπαρθεί και να ενωθεί με την παράσταση». <p>
 [«Ηρακλής Μαινόμενος» του Ευριπίδη, μετάφραση Τάσου Ρούσου, σκηνοθεσία Θόδωρου

Τερζόπουλου, σκηνικο-κοστούμια Ερμόφιλου Χοντολίδη, μουσική Λίβιο Τράκτεμπεργκ

-Τάκη Βελιανίτη- Νίκου Φιλιππίδη, φωτισμοί Θόδωρου Τερζόπουλου - Κωνσταντίνου Μπεθάνη. Παίζουν: Τάσος Δήμας, Σοφία Χίλλ (Μεγάρα), Διονύσης Ακτύπης (Ηρακλής), Θανάσης Γεωργίου (Αμφιτρύωνας), Αλέξανδρος Καλπακίδης (Λύκος), Χρήστος Θάνος (Θησέας), Κωνσταντίνα Τακάλου (Λύσσα), Νιόβη Κωστοπούλου (Ιρις).

<p>
 Χορός: Μάγδα Πένσου, Κώστας Ανταλόπουλος, Στάθης Γράψας, Μαξιμιλιανός Μουμούρης, Μαρίνα Καλογήρου, Μαριάνθη Κυρίου. Τά παιδιά του Ηρακλή παίζουν οι μικροί Κατερίνα Ζερβού, Φαίη Λιγνού, Γιώργος Παπαηλιού) ]. <p>
 <b>ΒΕΝΑ ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
