<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 3/07/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tης <b>NATAΛI XATZHANTΩNIΟY<p></b>
 Ο αναψοκοκκινισμένος Ντάριο Φο με το ψαθάκι ανεβαίνει με αρκετή δυσκολία τις ανηφοριές των Δελφών, αγκαζέ με δύο πανέμορφες νεαρές Ιταλίδες που τον συνοδεύουν και τον προσέχουν, όπως άλλωστε και η γραμματέας του, η Λάουρα. Η Φράνκα Ράμε δεν τον συνοδεύει σ' αυτή τη μεσημεριανή βόλτα στα δρομάκια, στο μουσείο ή στο αρχαίο στάδιο, όπου εκείνος στέκεται με ανοιχτά χέρια και φωνάζοντας δοκιμάζει την ηχώ.<p>
 Ο ίδιος άνθρωπος, σβέλτος και ευθυτενής, παρατά στο κάθισμα του συνεδριακού κέντρου του Ευρωπαϊκού Πολιτιστικού Κέντρου Δελφών τα 75 του χρόνια, όταν έρχεται η στιγμή να ανεβεί στη σκηνή. Δευτερόλεπτα μετά, ως Γάλλος δάσκαλος καλών τρόπων σε νεαρό ευγενή, ως Αγγλος συνήγορος νεαρού βιαστή ή ως βιασθείσα 

χωρική, έχει αιχμαλωτίσει το κοινό, αποδεικνύοντας πόσο καλά γνωρίζει τη θεατρική γλώσσα, που δεν χρειάζεται απαραιτήτως τις λέξεις για να τσακίσει κόκαλα...<p>
 Η μιας ώρας παράσταση-διάλεξη του Φο για την ιστορία της κωμωδίας, ενταγμένη στο αφιέρωμα «Από τον Αριστοφάνη στον Φο», απέδειξε ξανά πόσο δίκιο είχε η κριτικός Ελένη Βαροπούλου όταν, μετά το χαιρετισμό του Βασίλη Καρασμάνη, μίλησε για έναν άνθρωπο «ιδιοφυή, εκρηκτικό, πνευματώδη, που παρέμεινε η πιο αντιπροσωπευτική περίπτωση πολιτικού θεάτρου του 20ού αιώνα, έχοντας γονιμοποιήσει τις μεγάλες θεατρικές παραδόσεις και ενεργοποιήσει την κωμωδία και τη φάρσα, σκοινοβατώντας μεταξύ γραπτού και προφορικού λόγου».<p>
<b> «Συμπύκνωσε
 την παράδοση»<p></b>
 Για τον Κώστα Γεωργουσόπουλο, ο Φο με «πολιτική θέση, συχνά προβοκάτσια, ανατροπή, σειρά μεταμορφώσεων, λοξή ματιά και τράβηγμα του χαλιού κάτω από τα πόδια», πρόσφερε μια «καινούργια οπτική πάνω σε μια παλιά παράδοση». Συμπύκνωσε, δηλαδή, την παράδοση της κωμωδίας, οι πρώτοι υπαινιγμοί της οποίας 

εντοπίζονται κατά τον ομιλητή στον Ομηρο, συνεχίζονται με τη μεγαρική φάρσα, βρίσκουν τον ιδανικό τους εκφραστή στον Αριστοφάνη, που δημιούργησε τη μεγάλη παράδοση της κωμωδίας, ύστερα κληροδοτούνται στους μίμους της Αλεξάνδρειας κι από εκεί στην Κομέντια ντελ Αρτε, στον Μολιέρο, τον Μαριβό, τον Σέξπιρ αλλά και τον Κορνέιγ και αναβιώνουν στον 20ό αιώνα στο τσίρκο ή μέσα από τα γκαγκ του αμερικανικού κινηματογράφου (Μπάστερ Κίτον, Τσάρλι Τσάπλιν, Χοντρός - Λιγνός).<p>
 Την ιστορία της κωμωδίας παρουσίασε «εν πυκνώ» και ο Ντάριο Φο επί σκηνής, δίνοντας κατ' αρχήν τον ορισμό του γέλιου που «δεν είναι μόνο απευλευθερωτικό, 

αλλά η συνείδηση της παράδοξης ανατροπής μιας πραγματικότητας που ψεύδεται. Γι' αυτό και ποτέ δεν το αγάπησε η εξουσία...».<p>
 Η ισχύς του κι αυτή της κωμωδίας μπορεί να είναι τεράστια. «Οταν πρωτοπαρουσιάσαμε», -διηγήθηκε εκείνος- «με τη Φράνκα το "Δεν πληρώνω - Δεν πληρώνω", την τρελή εκείνη ιστορία για τους Ιταλούς εργάτες που, λόγω της τεράστιας ακρίβειας, έμπαιναν στα σουπερ μάρκετ, έπαιρναν ό,τι ήθελαν και πλήρωναν ό,τι θεωρούσαν δίκαιο ή δεν πλήρωναν καθόλου, οι κριτικοί έγραψαν πως 

κάτι τέτοιο είναι αδύνατο να συμβεί. Δυό εβδομάδες αργότερα, συνέβη ακριβώς αυτό. Ζητήθηκε τότε η σύλληψή μας ως ηθικών αυτουργών. Ευτυχώς όμως ο δικαστής 

απάντησε ότι τότε θα έπρεπε να είχε συλληφθεί και ο Αριστοφάνης...».<p>
<b> Eφευρίσκοντας
 νέα γλώσσα<p></b>
 Μελετητής και συνεχιστής της παράδοσης της Κομέντια ντελ Αρτε, ο Φο ανέτρεξε στην εποχή που οι μεσαιωνικοί θίασοι του δρόμου, έχοντας υποστεί διώξεις από την Εκκλησία, εγκατέλειψαν τη Ρώμη για την Ισπανία, τη Γερμανία, τη Γαλλία. Για την επικοινωνία τους με το ξενόγλωσσο κοινό «αναγκάστηκαν να εφεύρουν μια γλώσσα παίρνοντας μόνο τον ήχο της διαλέκτου». Δηλαδή «μίλαγαν ισπανικά, ενώ γνώριζαν μόλις τρεις λέξεις».<p>
 Και ο Φο δεν μιλάει παρά ελάχιστα γαλλικά κι ακόμα πιο λίγα αγγλικά. Υποδύθηκε 

ωστόσο τον Γάλλο υπηρέτη με άψογη γαλλική προφορά, όπως και τον Αγγλο δικηγόρο, με αγγλικά της εποχής του Σέξπιρ. Στους δύο ρόλους «παρεισέφρησαν» πολλοί άλλοι τύποι, αφηγήσεις, αλλά και σχόλια για το βιασμό ή τους Ιταλούς πολιτικούς.<p>
 Τα σεξουαλικά ήθη είναι ένα από τα γνωστά μοτίβα της τέχνης του ζεύγους Φο - Ράμε. Στη δική της επίδειξη τέχνης και τεχνικής η Φράνκα Ράμε παρουσίασε ένα απόσπασμα από το έργο της «Σεξ; Οχι, ευχαριστώ» με σαφείς οδηγίες πειστικής προσποίησης προς ψυχρές γυναίκες. Η Ράμε φρόντισε, ωστόσο, να παρουσιάσει και την άλλη πλευρά του νομίσματος με ένα συγκλονιστικό μονόλογο μιας γυναίκας που 

αφηγείται το βιασμό της.<p>
 Στην εκρηκτική παρουσίαση του ζεύγους Φο - Ράμε, το ελληνικό θέατρο (ή μερικοί 

τουλάχιστον από όσους δεν περιοδεύουν ή δεν έχουν πρόβες αυτό τον καιρό) ανταποκρίθηκε με ένα «δώρο-φιλοξενίας» παρουσιάζοντας σε επιμέλεια του Κώστα Γεωργουσόπουλου 4 αποσπάσματα κωμωδιών του Αριστοφάνη (από τους «Ορνιθες»), του Κορνέιγ («Φρεναπάτη» σε διασκευή Κούσνερ), του Μαριβό («Το παιχνίδι του έρωτα και της τύχης») και του Φο («Δεν πληρώνω-Δεν πληρώνω») με ερμηνευτές τον 

Γιώργο Μεσσάλα, την ομάδα «Δόλιχος» (σε ένα εκπληκτικό ρεσιτάλ ηθοποιίας ειδικά του νέου Δημήτρη Ημελλου), το ζεύγος Μεσσάλα - Θέμελη και τον Στέφανο Ληναίο, αντίστοιχα. Ο τελευταίος ανήγγειλε μάλιστα πως τη χειμερινή σεζόν το θέατρο «Αλφα» (Ληναίος - Φωτίου) για τα 30ά του γενέθλια θα ξαναπαρουσιάσει το 

«Δεν πληρώνω - Δεν πληρώνω», καθώς και μια θεατρική σύνθεση διαφόρων αποσπασμάτων συμπεριλαμβανομένου και του «Μιστέρο Μπούφο».<p>
 Το αφιέρωμα στον Ντάριο Φο με παρισταμένους τους Γιούρι Λιουμπίμοφ, Γουόλε Σογίνκα, Θεόδωρο Τερζόπουλο, Διονύση Φωτόπουλο, Θανάση Βαλτινό, Γιώργο Κιμούλη, Λυδία Κονιόρδου, Ολγα Τουρνάκη, Εύα Κοταμανίδου, Λουκία Ρικάκη κ.ά., ήταν ένα μόνο μέρος της φετινής Διεθνούς Συνάντησης Αρχαίου Ελληνικού Δράματος.<p>
 Η επίσημη έναρξη, την Παρασκευή, έγινε με την «Ειρήνη» του Αριστοφάνη από το Εθνικό Θέατρο σε σκηνοθεσία Βασίλη Νικολαΐδη σε μια παράσταση αθρόας προσέλευσης (τόσο ώστε ένα μέρος του κοινού να σταθεί όρθιο). Το βράδυ του Σαββάτου η πολύ σπουδαία Ρωσίδα ηθοποιός Αλά Ντεμίτοβα με τη σκηνοθετική επίβλεψη του Θ.Τερζόπουλου, παρουσίασε την «Τρίστια», μια δραματουργική σύνθεση βασισμένη σε αποσπάσματα από την «Ηλέκτρα» του Σοφοκλή, τη «Μήδεια» του Ευριπίδη, τη «Φαίδρα» της Τσβετάγεβα και του «Δεν θα δω την ξακουστή Φαίδρα...» του Οσιπ Μάντελσταμ. Χθες το βράδυ παρουσιάστηκε η «Ηρακλέους Κάθοδος» μια σκηνική σύνθεση από τον «Ηρακλή Μαινόμενο» του Ευριπίδη και τις «Τραχίνιες» του Σοφοκλή σε σκηνοθεσία και δραματουργική επεξεργασία του Θ. Τερζόπουλου. Επεται βεβαίως συνέχεια εξίσου ηχηρών ονομάτων...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
