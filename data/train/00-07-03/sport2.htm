<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 3/07/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Ο</b>λλανδίας αποκλεισθείσης από τον τελικό του EURΟ 2000, πας ανήρ στη χώρα ξυλεύεται. Κι ολόκληρος ο πληθυσμός, ή τουλάχιστον οι 11.500.000 τηλεθεατές του ημιτελικού με την Ιταλία την περασμένη Πέμπτη, έκτοτε έχουν στην άκρη του χείλους πρόχειρη τη λέξη-τραύμα, το εθνικό τραύμα της Οράνιε: Στράφσχοπ. Πέναλτι.<p>
 Ψυχολόγοι, αναλυτές, καταξιωμένοι αθλητές άλλων σπορ όπως ο ολυμπιονίκης του βόλεϊμπολ Ρον Ζβέρφερ, άπαντες επιστρατεύονται να συνεισφέρουν τα φώτα τους, για να εξηγήσουν το ανεξήγητο. Πώς γίνεται η Ολλανδία να μην έχει κερδίσει τίποτα και ποτέ, στα πέναλτι. Πώς γίνεται, όταν φτάνει το πράγμα εκεί, παντού και πάντοτε να ηττάται.<p>
 Ενας συγγραφέας βιβλίου σχετικού με το πέναλτι, ο Χιούρι Φερχάου, έγινε η τηλε-βεντέτα των ημερών. Κατηγόρησε, ως ειδήμων, την Εθνική για παντελή έλλειψη ποιότητας, αλλά και προφανή μη προετοιμασία, στα πέναλτι. Κι όταν κλήθηκε να βαθμολογήσει τα χτυπήματα ένα προς ένα, έβαλε ολοστρόγγυλο μηδενικό 

στο δεύτερο του Φρανκ Ντε Μπουρ («απελπισία, ένα λάθος από την αρχή ως το τέλος») και το μοναδικό εξάρι, ίσα ίσα πάνω από τη βάση δηλαδή, στο δεύτερο του Κλάιφερτ. Ηταν, άλλωστε, το μοναδικό εύστοχο από τα έξι.<p>
 Ως και ο Πέτερ Φαν Ζούντερντ, ο Ολλανδός υπεύθυνος αστυνομικών επιχειρήσεων στο EURΟ 2000, βγήκε και είπε ότι «αν τα όργανα της τάξης τα κάνουν, στα επεισόδια, τόσο χάλια όσο οι ποδοσφαιριστές μας στα πέναλτι, τότε θ' αλλάξουν επάγγελμα και θ' ασχοληθούν με άλλη δουλειά». Μόνο που, πριν καν τελειώσει τη φράση του, η γενική απογοήτευση ώθησε μερικούς οπαδούς να σπάσουν βιτρίνες στο 

Ναϊμέχεν, ενώ μικροφασαρίες κατεγράφησαν επίσης στην Ουτρέχτη, στη Χάγη, στο Τίλμπουρχ, στο Ντεν Μπος. Εκατό συλλήψεις. Το σημειώσαμε ήδη, όμως. Πας ανήρ ξυλεύεται.<p>
 Ο 51χρονος Γιόχαν Ντέρκσεν ανήκει στο γκρουπ των ξυλευόμενων που, ωστόσο, η άποψή τους έχει βάρος. Για αρκετά χρόνια, από τα δεκαεπτά του κιόλας, επαγγελματίας ποδοσφαιριστής (αν και ντράμερ ήθελε, κατά βάθος, να γίνει) σε συλλόγους α' κατηγορίας, αριστεροπόδαρος που θα μπορούσε να τα καταφέρει ακόμη 

καλύτερα με την καριέρα του, αν δεν αγαπούσε τη γλυκιά ζωή, σήμερα είναι αρχισυντάκτης του έγκυρου ολλανδικού περιοδικού Voetbal International και σχολιαστής στο τηλεοπτικό δίκτυο RTL 5. Κατηγορεί τον Ράικαρντ για παιδαριώδη λάθη. Λάθη αφελή. Λάθη του πρωτάρη.<p>
<b> «MΟYΣKEMA»<p></b>
 Επί δύο χρόνια πειραματιζόταν και στο τέλος τα 'κανε μούσκεμα, ποτέ δεν έπαιξε 

δύο συνεχόμενα ματς στο τουρνουά με την ίδια ενδεκάδα, μας έλεγε, νωρίς χθες το μεσημέρι, στο Κέντρο Τύπου του Ρότερνταμ. Στον ημιτελικό, το κόουτσιγκ ήταν 

αξιοθρήνητο. Εβαλε τον Σέιντορφ και τον Φαν Φόσεν αντί για τον Μπέρχκαμπ και τον Ζέντεν και όλη η ομάδα πήρε την κάτω βόλτα. Ο Φαν Φόσεν εφέτος στη Φέγενορντ ήταν αναπληρωματικός, τι θαύμα περίμενε από αυτόν ο Ράικαρντ; Με τον 

Σέιντορφ, πάλι, η αντικατάσταση ήταν καταγέλαστη. Νομίζω πως τον έβαλε, μόνο και μόνο επειδή αισθανόταν ένοχος απέναντί του ότι στο πρώτο παιχνίδι τον έβγαλε κι έπειτα δεν τον χρησιμοποίησε ποτέ ξανά, και ήθελε να του δώσει μία ευκαιρία να πάρει τη ρεβάνς ύστερα απ' όσα είχαν προηγηθεί. Οσο για τον Βίντερ, τον έβαλε για να του δωρίσει το ρεκόρ συμμετοχών. Σε ημιτελικό Ευρωπαϊκού Πρωταθλήματος! Αδιανόητο. Δεν λειτούργησε με ρεαλισμό, στην τακτική 

του ήταν χαζός. Εβαζε τον Οφερμαρς δεξιά, σαν να ήθελε να τον κάνει να υποφέρει. Ξέχασε στον πάγκο τον Φαν Χόοϊντονκ και τον Ρόναλντ Ντε Μπουρ. Υπήρξε μέγας παίκτης, αλλά ως προπονητής είναι άπειρος. Αυτό δεν είναι κακό. Το κακό είναι ότι ξεκίνησε αυτή τη δουλειά από την Οράνιε! »<p>
 «Ρώτησα τον Ντέρκσεν για τις προφητικές, μετά το 3-2 επί της Γαλλίας, επικρίσεις του Κρόιφ. Επεσα, αντιλήφθηκα, σε ορκισμένο φαν. Ποτέ δεν κατάλαβα όλες αυτές τις συζητήσεις, ποιος είναι ο τοπ ποδοσφαιριστής του αιώνα. Μα, φυσικά, ο Κρόιφ είναι. Πολύ ανώτερος του Πελέ, πιο εκρηκτικός από τον Ντι Στέφανο, σίγουρα πιο σταθερός από τον Μαραντόνα. Η Ολλανδία από αυτόν κέρδισε πάρα πολύ λίγα, αν σκεφτείς πόσα θα μπορούσε να έχει κερδίσει από τη γνώση και 

την ευφυΐα του. Η κριτική του μετά το ματς με τη Γαλλία ήταν σωστή, απλώς ενόχλησε όσους παίκτες είναι εγωπαθείς δισεκατομμυριούχοι. Εναντίον της Γιουγκοσλαβίας μετά, είχαν τέτοιο πάθος. Ποτέ δεν θυμάμαι την Ολλανδία, τα τελευταία χρόνια, να παίζει με τόσο πάθος».<p>
 Ο Φρανκ Ράικαρντ την Παρασκευή το απόγευμα στο Χούντερλοο, εν μέσω πικρών χαμόγελων και χειροκροτημάτων των δημοσιογράφων που αν μη τι άλλο αναγνώρισαν (και τον ευχαριστούσαν με τούτον τον τρόπο) ότι καθημερινά στη διάρκεια του EURΟ 2000 ήταν διαθέσιμος ν' απαντήσει σε όλες τις ερωτήσεις τους, έδωσε την ακροτελεύτια πρες κόνφερανς. Διέψευσε ότι έχει συνάψει προσύμφωνο με τη Μίλαν, 

«δεν έχω ιδέα για το μέλλον μου αλλά αύριο είναι μια καινούργια μέρα», είπε ότι «αν η Ολλανδία κατακτούσε το τρόπαιο θα έμενα στη θέση ώς και το Παγκόσμιο 

Κύπελλο», επιβεβαίωσε ότι ενδιαφέρεται να εργαστεί σε σύλλογο. Ως προπονητής; «Σι, σι, ως προπονητής» (διευκρίνισε στον, επίμονο έως εξαντλητικό, Ιταλό ρεπόρτερ). Σε σύλλογο; «Ε, ναι, σε σύλλογο. Πού αλλού; Στην...Εθνική Γερμανίας; » Και ποια ήταν, σε όλη τη διοργάνωση, η στιγμή που θα θυμάται πιο έντονα από κάθε άλλη; «Αυτή εδώ, τώρα που φεύγω». Τελείωσε την κουβέντα του, σηκώθηκε, χαιρέτησε τον υπεύθυνο Τύπου της ολλανδικής ομοσπονδίας Ρομπ Ντε Λέιντε, και χάθηκε στο βάθος πίσω από την αίθουσα.<p>
<b> Ο ΦAN XAAΛ<p></b>
 Ο Ράικαρντ, για τον οποίο ο Κρόιφ σχολίασε ότι «σέβομαι την επιλογή του, αλλά πιστεύω πως κακώς παραιτήθηκε», τόνισε πως δεν θα ήταν κακή ιδέα να τον διαδεχθεί ο Λουί Φαν Χάαλ, ιδέα που υποστηρίζει με ακόμη περισσότερη θέρμη ο κάπτεν Φρανκ Ντε Μπουρ. «Ξέρω ότι, χρόνια τώρα, έχει τη φιλοδοξία να γίνει ομοσπονδιακός τεχνικός. Θα είναι καλή λύση». Στην κούρσα για το χρίσμα παίζουν 

ωστόσο, με μικρές ή όχι και τόσο μικρές πιθανότητες, κι άλλοι. Ο Γκούλιτ, ο Φαν Χάνεχεμ, ο Γιάνσεν. Η 2η Σεπτεμβρίου, για την Ολλανδία ξεκίνημα της καμπάνιας των προκριματικών του Μουντιάλ 2002, δεν είναι μακριά.<p>
 Μες στη βουβή θλίψη για τα πέναλτι πάντως, στην Ολλανδία εξακολουθούν να υπάρχουν οι θετικώς σκεπτόμενοι. Ηδη διατυπώνονται φωναχτά, και σε επίσημο επίπεδο, σκέψεις η Ολλανδία να διεκδικήσει στο μέλλον τη διοργάνωση ακόμη πιο σημαντικών γεγονότων. Του Παγκόσμιου Κυπέλλου του 2010 ή του 2014 (ανάλογα με το ποια ήπειρος θα κερδίσει εκείνο του 2006), μα και των Ολυμπιακών Αγώνων του 

2012 ή του 2016. Και σε μέρες κατά τις οποίες όλος ο πληθυσμός, απ' άκρου εις άκρον της χώρας, αποκαθηλώνει τα σύνεργα του πορτοκαλί πάρτι, εμφανίστηκε σε δρόμο του Αμστερνταμ ένας τύπος με πανό «Μουντιάλ, Ιαπωνία, ακόμη 989 ημέρες, ερχόμαστε». Πού ξέρετε, ώς τότε μπορεί κάτι άλλο να έχει βρεθεί, για να ξεδιαλύνει τις ισοπαλίες, και τα πέναλτι να έχουν καταργηθεί.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
