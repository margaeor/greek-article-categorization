<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 3/07/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Α</b>πό το καλοκαίρι του 1976, όταν τα πέναλτι πρωτομπήκαν στη ροή της ιστορίας του 

Ευρωπαϊκού Πρωταθλήματος, το μοναδικό τουρνουά που δεν τα χρειάστηκε καθόλου ήταν εκείνο του 1988 στη Δυτική Γερμανία. Ισως γι' αυτό, εκεί, και οι Ολλανδοί 

να κατέκτησαν το μοναδικό μεγάλο εθνικό τίτλο που έχουν στην κατοχή τους! Το περίεργο, και γι' αυτό αξιομνημόνευτο, της υπόθεσης είναι ότι η UEFA, ενώ για τα τρία διασυλλογικά Κύπελλα Ευρώπης είχε ήδη αποδεχθεί τη φόρμουλα να λύνονται οι διαφορές στα πέναλτι, παρά ταύτα ώς και στο EURΟ '76 αρνιόταν πεισματικά να εισαγάγει τον ίδιο κανονισμό και για τις εθνικές ομάδες. Ως τότε, με ισοπαλία ύστερα κι από τα 120 λεπτά της παράτασης, προβλεπόταν είτε επαναληπτικός αγώνας ύστερα από 48 ώρες είτε, αν τα χρονικά περιθώρια δεν αρκούσαν, στρίψιμο νομίσματος.<p>
 Το '76 τα πέναλτι επιβλήθηκαν με μίνι πραξικόπημα. Τσεχοσλοβάκοι και Δυτικογερμανοί είχαν παίξει, και οι μεν και οι δε, παράταση (οι Τσεχοσλοβάκοι με τους Ολλανδούς στο Ζάγκρεμπ, οι Δυτικογερμανοί με τους Γιουγκοσλάβους στο Βελιγράδι) στους ημιτελικούς, ο τελικός ήταν μόνο τρεις ημέρες αργότερα, στο μεταξύ την παραμονή στο μικρό τελικό είδαν και τους Γιουγκοσλάβους με τους (νικητές εν τέλει) Ολλανδούς να πηγαίνουν στην παράταση, η δε ζέστη είχε αρχίσει να γίνεται αφόρητη. Συμφώνησαν, λοιπόν, μεταξύ τους ότι αν στα 120 λεπτά αναδεικνύονταν ισόπαλοι, θα 'ταν εξουθενωτικό έως και απάνθρωπο για τους 

παίκτες να ξανάπαιζαν απ' την αρχή ύστερα από δύο εικοσιτετράωρα. Κι επέβαλαν στην UEFA, σχεδόν φέρνοντάς την προ τετελεσμένων, ν' αποδεχθεί ότι τα πάντα θα 

κρίνονταν στα πέναλτι.<p>
 Οι Δυτικογερμανοί πιθανόν να μετάνιωσαν την ώρα και τη στιγμή εκ των υστέρων, γιατί όντως ο τελικός πήγε στα πέναλτι κι εκεί τον έχασαν, ενώ σε τυχόν επαναληπτικό θα είχαν ενδεχομένως καλύτερες πιθανότητες. Ομως τα πέναλτι, χάρη 

σ' εκείνο το από κοινού πραξικοπηματάκι, είχαν πλέον καταστεί ντε φάκτο δίκαιο, κι από την αμέσως επόμενη διοργάνωση νομιμοποιήθηκαν και γραπτώς. Από τη δε μεθεπόμενη καταργήθηκε και η (σε ισχύ, ακόμη, στα Παγκόσμια Κύπελλα) μπαρούφα που λέγεται μικρός τελικός.<p>
 Aντι-ήρωες<p>
 Ο Ούλι Χένες, νυν γενικός μάνατζερ της Μπάγερν Μονάχου, εκείνο το καλοκαίρι στο Βελιγράδι έμελλε να γίνει ο πρώτος αντι-ήρωας της ρουλέτας. Αυτός έστειλε, 

στο τέταρτο πέναλτι, την μπάλα ψηλά άουτ, το πέμπτο των Τσεχοσλοβάκων ήταν η ολ τάιμ κλάσικ λόμπα του Πάνενκα στο μέσον της εστίας του Μάιερ κι οι Δυτικογερμανοί δεν χρειάστηκε να μπουν στον κόπο να εκτελέσουν το δικό τους πέμπτο. Τέσσερα χρόνια μετά στη Νάπολι, όταν για τελευταία φορά στα χρονικά του EURΟ έγινε μικρός τελικός, οι Τσεχοσλοβάκοι ήταν πάλι εκεί, κάτι σαν ειδήμονες των πέναλτι, απέναντι στους Ιταλούς. Τότε, οι αντίπαλοι έσπασαν ρεκόρ διάρκειας της διαδικασίας. Χτυπούσαν πέναλτι επί περίπου σαράντα λεπτά. Δεκαοκτώ, εννέα και εννέα. Τα δεκαεπτά, όλα εύστοχα. Το δέκατο όγδοο το 'χασε ο Ιταλός σέντερ μπακ Φούλβιο Κολοβάτι.<p>
 Το '84 στη Γαλλία, στα πέναλτι κρίθηκε ο ημιτελικός Ισπανίας-Δανίας (5-4, το 'χασε ο Ελκιερ). Και το '92 στη Σουηδία, επίσης ένας ημιτελικός. Δανία-Ολλανδία και τότε 5-4 (το 'χασε ο Φαν Μπάστεν). Αλλά εκεί που τα πέναλτι 

χρειάστηκε να εκτελούνται κατά ριπάς ήταν στο EURΟ '96. Ετσι κρίθηκαν δύο από τους τέσσερις προημιτελικούς και αμφότεροι οι ημιτελικοί (μολονότι ίσχυε πλέον 

ο κανονισμός του χρυσού γκολ, αλλά χρυσό γκολ δεν σημειώθηκε παρά μόνο στον τελικό, από τον Γερμανό Μπίρχοφ). Η ειρωνεία του πράγματος ήταν ότι όσοι στον προημιτελικό γύρο πέρασαν στα πέναλτι ήταν οι ίδιοι που στον ημιτελικό αποκλείστηκαν στα πέναλτι. <p>
 Η μεν Αγγλία έβγαλε νοκ άουτ την Ισπανία (τα 'χασαν ο Ιέρο κι ο Ναδάλ) αλλά μετά βγήκε νοκ άουτ από τη Γερμανία (Σάουθγκεϊτ), η δε Γαλλία απέκλεισε την Ολλανδία (το 'χασε ο Σέιντορφ), αλλά εν συνεχεία αποκλείστηκε από την Τσεχία (το 'χασε ο Πεντρός). Την περασμένη Πέμπτη, στο Αμστερνταμ Αρένα, η Ολλανδία έγραψε την ίδια παλαιά δική της ιστορία, αλλά ταυτοχρόνως έσπασε κι ένα ρεκόρ. 

Χτύπησαν έξι πέναλτι στον Τόλντο και του 'βαλαν μονάχα ένα! <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
