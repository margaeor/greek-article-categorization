<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 3/07/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">





του <b>ΑΝΔΡΕΑ ΜΠΕΤΣΗ<p></b>
<b> «Ε</b>ίναι σημαντικό για μένα να έχω δίπλα μου ανθρώπους που με εμπιστεύονται. Ο πρόεδρος του Παναθηναϊκού μού έδειξε ότι πιστεύει σ' εμένα, γι' αυτό προτίμησα 

την Ελλάδα, αν και είχα προτάσεις από Γαλλία (Μονακό) και Γερμανία (Ντόρτμουντ). Με την εμπειρία μου είμαι βέβαιος ότι θα δώσω πολλά. Θέλω επιτυχίες και θα προσπαθήσω για το καλύτερο».<p>
 Ο Πάουλο Σόουζα, ο διάσημος άσος που έχει κατακτήσει τα πάντα στα 30 του χρόνια, καθυστέρησε λίγο (μία ώρα περίπου), αλλά ήρθε για να μείνει. Συνοδευόμενος από την όμορφη γυναίκα του, άνετος και χαμογελαστός, έκανε τις πρώτες του δηλώσεις χθες βράδυ, στο Ελληνικό.<p>
 Παρ' ότι την ώρα της άφιξής του παιζόταν ο μεγάλος τελικός του ΕURΟ 2000, διακόσιοι, περίπου, φανατικοί οπαδοί του τριφυλλιού ήταν εκεί και του επιφύλαξαν θερμή υποδοχή.<p>
 «Είμαι πολύ χαρούμενος που ήρθα στον Παναθηναϊκό», συνέχισε. «Θα κάνω ό,τι έκανα πάντα στην καριέρα μου. Θα προσπαθήσω να βοηθήσω την ομάδα μου να εκπληρώσει τους στόχους της. Αυτό που προέχει είναι η νίκη».<p>
 Στην ερώτηση τι γνωρίζει από την Ελλάδα, ο Πορτογάλος χαφ, υπογράμμισε: <p>
 «Ξέρω ότι το πρωτάθλημα είναι πολύ ανταγωνιστικό και συνέχεια βελτιώνεται. Κάθε αγώνας θα είναι ντέρμπι. Ξέρω επίσης ότι θα έχω αντίπαλο τον πρώην συμπαίκτη μου Ζε Ελίας. Εγώ βέβαια πρέπει τώρα να προσπαθώ για τη νίκη της ομάδας μου κι εκείνος της δικής του».<p>
 Περισσότερα ο Σόουζα θα πει το απόγευμα στις 7 μ.μ. στην Παιανία, στην επίσημη 

παρουσίασή του, μαζί με τον Γκόραν Βλάοβιτς (έφθασε τελευταίος, λίγο πριν από τα μεσάνυχτα) και τον Ντάνιελ Σάριτς.<p>
<b> Ο ΣΑΡΙΤΣ<p></b>
 Πρώτος αφίχθηκε νωρίς το απόγευμα χθες ο Ντάνιελ Σάριτς, που έγινε δεκτός με χειροκροτήματα και επευφημίες από είκοσι, περίπου, οπαδούς του τριφυλλιού. Από 

πλευράς ΠΑΟ, τον υποδέχτηκαν ο σύμβουλος Γιώργος Σπηλιωτόπουλος και ο Γιάννης Ζαβραδινός. Με διερμηνέα τον Μάριο Μπόνιτς τόνισε: <p>
 «Ηρθα σε μία μεγάλη ομάδα. Θα δώσω τον καλύτερο εαυτό μου για την προσωπική μου επιτυχία και φυσικά την επιτυχία του Παναθηναϊκού. Στη συνάντηση με τον πρόεδρο του ΠΑΟ δε νομίζω ότι θα υπάρξει πρόβλημα. Θα δώσω τα πάντα για να προκριθεί η ομάδα σε όμιλο του Τσάμπιονς Λιγκ. Θέλω να παίξω σ' αυτή τη διοργάνωση, γιατί έζησα μεγάλες συγκινήσεις τα δύο τελευταία χρόνια με την Ντιναμό. Ξέρω ότι τα τελευταία χρόνια ο Ολυμπιακός παίρνει το πρωτάθλημα στην Ελλάδα, αλλά δεν ξέρω γιατί γίνεται αυτό. Θα προσπαθήσουμε όλοι μας να πάρουμε 

τον τίτλο. Είμαι χαρούμενος που θα παίξω πάλι δίπλα στον Βλάοβιτς και θα τα δώσουμε όλα για τον ΠΑΟ».<p>
 Ο 28χρονος Κροάτης, δεξιός μπακ-χαφ, θα υπογράψει σήμερα τριετές συμβόλαιο.<p>
 _ Ξένος με επιτυχημένη θητεία στο ελληνικό πρωτάθλημα ενδεχομένως θα είναι ο πέμπτος παίκτης που θα αποκτήσει ο Παναθηναϊκός ετούτη τη μεταγραφική περίοδο. 

Σύμφωνα με πληροφορίες, θα είναι ένας από τους Ναγκόλι Κένεντι, Σέμπουε, Ισμαήλ Μπα. Μέσα στις επόμενες ημέρες η διοίκηση του Παναθηναϊκού θα ολοκληρώσει και αυτή τη μεταγραφή.<p>
 Στο σημερινό βαρυφορτωμένο πρόγραμμα του Αγγελου Φιλιππίδη περίοπτη θέση έχει το ραντεβού με τον Νίκο Λυμπερόπουλο. Σύμφωνα με έγκυρες πληροφορίες, ο πρόεδρος του ΠΑΟ θα κάνει μία άκρως δελεαστική πρόταση στον διεθνή επιθετικό, από τη στάση του οποίου θα φανεί κατά μεγάλο ποσοστό ποιες είναι οι προθέσεις του για το εγγύς μέλλον. <p>
<b> ΣΤΟ 12, 5% ΕΠΕΣΕ Ο ΒΑΡΔΙΝΟΓΙΑNΝΗΣ<p></b>
 Τις επόμενες ημέρες θα συγκροτηθεί σε σώμα το νέο Δ.Σ. του Παναθηναϊκού, όπως προέκυψε από τη Γενική Συνέλευση των μετόχων, η οποία την Παρασκευή, τελευταία 

ημέρα του Ιουνίου -όπως έγραψε η «Ε» το Σάββατο-, αποφάσισε την αύξηση του μετοχικού κεφαλαίου από 3 σε 8 δισ. Οπως αναμενόταν, ο Γιώργος Βαρδινογιάννης απουσίασε, μένοντας συνεπής στην απόφασή του να αποχωρήσει οριστικά και αμετάκλητα από το ποδόσφαιρο. Ετσι το ποσοστό του στον ΠΑΟ από 33% συρρικνώνεται στο 12, 5% περίπου.<p>
 Τα νέα πρόσωπα του Δ.Σ. της πράσινης ΠΑΕ είναι τέσσερα: Ο βουλευτής της Ν. Δημοκρατίας Γιώργος Βουλγαράκης, ο γιος του διοικητή της ΔΕΗ επί κυβερνήσεως ΠΑΣΟΚ Δ. Αμμαλος, ο υπεύθυνος μάρκετιγκ Ι. Μηλωνάκης, ο Γ. Προυσανίδης.<p>
 Το 15μελές συμβούλιο συμπληρώνουν οι Α. Φιλιππίδης (πρόεδρος), Π. Βαρδινογιάννης (αντιπρόεδρος), Α. Μήτσου, Γ. Σπηλιωτόπουλος, Α. Καμάρας, Γ. Δραμουντάνης, Μ. Ελληνας, Λ. Τζιώτης, Μ. Αλεξανδρόπουλος, Γ. Σπανουδάκης, Σ. Αυγουλέας (εκπρόσωπος του ερασιτέχνη).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
