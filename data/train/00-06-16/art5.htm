<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 16/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Μ</b></font>ια από τις γοητευτικότερες προσωπικότητες του τόπου μας, όχι αποκλειστικά στον 
χώρο της ορχηστικής τέχνης, ένας άνθρωπος που έσφυζε από ζωή και δύναμη και που παρ' όλη την αστική καταγωγή του υπήρξε αιρετικός και ασυμβίβαστος, η πάντοτε κομψή και πνευματώδης Ντόρα Τσάτσου-Συμεωνίδη, έσβησε χθες το μεσημέρι στη μία και τέταρτο, στα 68 της χρόνια, στο ιστορικό σπίτι της στην Πλάκα, μετά από σκληρή μάχη με την επάρατη νόσο. <p>

Για ένα χρόνο πάλεψε με πίστη και γενναιότητα, αποφασισμένη να νικήσει μια ακόμη μάχη. Δεν τα κατάφερε... Η κηδεία της θα γίνει το πρωί αύριο Σάββατο στις 11.30 στο Α' Νεκροταφείο. Θα αναπαυθεί στον οικογενειακό τάφο.<p>
 Γεννημένη τον Αύγουστο του 1932, κόρη του Κωνσταντίνου Τσάτσου και της Ιωάννας 

Σεφεριάδη, μόλις σε ηλικία 8 ετών ξεκίνησε μαθήματα χορού στη σχολή «Ραλλού Μάνου». Υπήρξε από τις πρώτες μαθήτριες της σχολής.<p>
 Αμέσως μετά την αποφοίτησή της από το Αρσάκειο μπήκε στη Νομική Σχολή του Πανεπιστημίου Αθηνών, όπου και φοίτησε κανονικά μέχρι το τέταρτο έτος. Το 1954 

πήρε το δίπλωμα χορού και δασκάλας χορού από την επαγγελματική σχολή «Ραλλού Μάνου» με άριστα, ενώ με υποτροφία του Fulbright πήγε για μεταπτυχιακές σπουδές στη Νέα Υόρκη. Σπούδασε στη σύγχρονη σχολή χορού «Μάρθα Γκράχαμ» με τον περίφημο Ιγκόρ Σβέτζοφ κλασικό μπαλέτο και με τον Λουί Χόρστ σύνθεση.<p>
 Δίδαξε σε πολλές επαγγελματικές σχολές χορού, όπως στη σχολή «Ραλλού Μάνου» (1956-1959), στη σχολή «Μαίρη Λιάτσου», στο μόνιμο εργαστήρι χορού αρχαίου δράματος του ΚΘΒΕ (1962-1975), στη σχολή «Γιάννη Μέτση» (1975), στην Κρατική Σχολή Ορχηστικής Τέχνης (1975-1988). Οργάνωσε το Ελληνικό Χορόδραμα ως στενή συνεργάτιδα της Ραλλούς Μάνου (1950-1954), διηύθυνε το μόνιμο εργαστήρι χορού του αρχαίου δράματος του ΚΘΒΕ (1962-1975) καθώς και την ΚΣΟΤ (1980-1988). Υπήρξε ενεργό μέλος του Δ.Σ. του Θεαγενείου Αντικαρκινικού Νοσοκομείου (1973-1986), ενώ οργάνωσε το «Αρμα Θέσπιδος» με τον Γ. Θεοδοσιάδη το 1976. Εξελέγη η πρώτη γυναίκα διευθύντρια στην ιστορία του Εθνικού Θεάτρου, το 1992. 

<p>
 Υπήρξε ιδρυτικό στέλεχος και πρώτη χορεύτρια του Ελληνικού Χοροδράματος από το 

1950 έως το 1959, ξεχωρίζοντας για τη ζωντάνια, την εκφραστικότητα και το ταλέντο της. Στο Ελληνικό Χορόδραμα χορογράφησε τα έργα: «Τετράγωνο αρ.40», «Το βασίλειο των ζώων», «Η Λυγερή και ο Χάρος», «Ειδοθέα», «Ποίημα και χάλκινα», «Ο κήπος της Εδέμ», κ.ά. Υπήρξε επίσης μόνιμη χορογράφος του ΚΘΒΕ από το 1962 έως το 1975 (μεταξύ άλλων στα έργα: «Προμηθέας Δεσμώτης», «Ιφιγένεια εν Αυλίδι», «Ιππόλυτος», «Τρωάδες», κ.ά) και του Εθνικού Θεάτρου από 

το 1975 έως το 1982. Χορογράφησε παραστάσεις στη Λυρική Σκηνή, το Πειραματικό Μπαλέτο, την ΚΣΟΤ κ.ά.<p>
 Η Ντόρα Τσάτσου ήταν παντρεμένη με τον καθηγητή της Παθολογικής Ανατομικής του 

Πανεπιστημίου Θεσσαλονίκης και «αριστερό ουμανιστή», σύμφωνα με την ίδια, Αλέξανδρο Συμεωνίδη, με τον οποίο απέκτησαν δύο γιούς, για τους οποίους έλεγε τα τελευταία χρόνια με περηφάνεια ότι η σχέση τους δεν ήταν μάνας-γιου αλλά «συμφοιτητών».<p>
 Ανιψιά του Γιώργου Σεφέρη (στο σπίτι της στην Πλάκα έγραψε μερικά από τα ποιήματά του) και κόρη του Κωνσταντίνου Τσάτσου, είχε αναπτύξει, πέρα από τους 

συγγενικούς δεσμούς, μεγάλη φιλία με τους δυο άνδρες.<p>
 Ωστόσο, σύμφωνα με εξομολογήσεις της, η μοναδική φορά που διαταράχτηκε η σχέση 

της με τον πατέρα της ήταν όταν του ανακοίνωσε πως θα ασχολούνταν επαγγελματικά με τον χορό. «Μπορείς να κάνεις ό,τι θέλεις, αλλά για να ασχοληθεί κανείς με την τέχνη πρέπει τουλάχιστον να είναι Λεονάρντο ντα Bίντσι», της είχε αντιγυρίσει ο Τσάτσος. «Δεν μου μίλαγε ο Κωστάκης για ένα διάστημα. Μου στοίχισε. Καμία ερωτική απογοήτευση δεν μου κόστισε τόσο», έλεγε 

η Τσάτσου, που αποκαλούσε χαϊδευτικά τον πατέρα της «Κωστάκη». Με το πείσμα, όμως, την αποφασιστικότητα, και το ταλέντο της, τελικά κατόρθωσε να τον πείσει 

για τις επιλογές της. <p>
 Με την ίδια αποφασιστικότητα που τη διέκρινε σε κάθε της δραστηριότητα, επιστρέφοντας στην Ελλάδα, μετά τις σπουδές της στην Αμερική, αφοσιώθηκε με πάθος στην προβολή και διάσωση της «ελληνικότητας» μαζί με άλλους εκλεκτούς συνεργάτες (Χατζιδάκις, Ραλλού Μάνου, Θεοδωράκης, Μόραλης, Τσαρούχης) μέσω του 

Ελληνικού Χοροδράματος.<p>
 Μετά τον γάμο της εγκαταστάθηκε στη Θεσσαλονίκη, όπου και αφοσιώθηκε στον αντικαρκινικό αγώνα στο πλευρό του συζύγου της (ο οποίος, ωστόσο, έφυγε πρόωρα 

από καρδιά).<p>
 Η ίδια σε παλαιότερη συνέντευξή της τόνιζε το σφάλμα της υπερτίμησης των δυνάμεών μας. «Δεν ζήτησα ποτέ εκείνο που δεν θα μπορούσα να φέρω σε πέρας. Παρατηρώ ότι στις μέρες μας όλοι νομίζουν ότι είναι Ολιβιέ και Σάρα Μπερνάρ. Ετσι όμως γίνεται δυστυχής κανείς», διαπίστωνε με νηφαλιότητα.<p>
 Επαναστατική σε πολλές της απόψεις, πρέσβευε, μεταξύ άλλων, ότι η διάκριση των δύο φύλων είναι για μια κομπλεξική και απηρχαιωμένη υπόθεση, ενώ για την πολιτική έλεγε: «Είμαι πολιτικό ζώο, αλλά δεν πιστεύω στα κόμματα όπως αυτά εμφανίζονται στην Ελλάδα. Τον κομμουνισμό μου τον δίδαξε ο πατέρα μου, πάνω στα γόνατά του όταν ήμουν ακόμη παιδί. Μου εξηγούσε πού συμφωνούσε και πού διαφωνούσε. Ουδέποτε όμως εντάχθηκα σε κόμμα». <p>
 Πράγματι, ποτέ της δεν επέτρεψε στον εαυτό της να ενταχθεί στα στενά όρια κάποιου «σχήματος». Ακόμη και σε διοικητικές θέσεις μεγάλης ευθύνης ήταν «ανοικτή» σε νέες ιδέες και προτάσεις, χωρίς προσκολλήσεις σε παγιωμένες θέσεις. Για τον χαμό της, φίλοι, συνάδελφοι και μαθητές της θρηνούν την απώλεια ενός ανθρώπου, που όχι μόνο σφράγισε με την προσωπικότητά του την τέχνη του χορού, αλλά πρόσφερε πολλά στον πολιτισμό του τόπου.<p>
 ΙΩ.Κ.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
