<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 16/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">




<b>BEPΟΛINΟ</b><p>
 Tου ΠANTEΛH BAΛAΣΟΠΟYΛΟY<p>
 H Γερμανία είναι από χθες η πρώτη μεγάλη βιομηχανική χώρα που προχωρά και επίσημα στην κατάργηση της ατομικής ενέργειας και στο σταδιακό κλείσιμο των πυρηνικών εργοστασίων της.<p>
 Ο συμβιβασμός μεταξύ κυβέρνησης και βιομηχανιών επιτεύχθηκε χθες, ύστερα από μακρές και επίμονες συνομιλίες των δύο μερών, κάτω από τη συνεχή πίεση των Πρασίνων, που ήθελαν οπωσδήποτε μέσα σε σύντομο χρονικό διάστημα να παρουσιάσουν την πρώτη μεγάλη κυβερνητική επιτυχία τους, καθώς από την πρώτη ημέρα που ανήλθαν στην εξουσία μαζί με τους Σοσιαλδημοκράτες είχαν θέσει ως πρωταρχικό τους στόχο τη νομοθέτηση κατάργησης της πυρηνικής ενέργειας.<p>
 Σε ολόκληρη τη Γερμανία λειτουργούν αυτή τη στιγμή 19 εργοστάσια που παράγουν ηλεκτρικό από τη σχέση ουρανίου και τα περισσότερα ανήκουν σε ιδιωτικές αλλά και δημόσιες επιχειρήσεις.<p>
 Σύμφωνα με τον συμβιβασμό που επιτεύχθηκε χθες, τα εργοστάσια αυτά θα κλείσουν 


σταδιακά μέσα στα 32 χρόνια, από την ημέρα κατασκευής τους, αρχίζοντας από τα μικρότερα, ώστε να μην υπάρξει πρόβλημα στην παραγωγή ηλεκτρικής ενέργειας. H πρώτη μονάδα παραγωγής αναμένεται να κλείσει ήδη μέσα στους επόμενους μήνες, ενώ μέχρι το έτος 2005 πρέπει να σταματήσει στη χώρα η επεξεργασία και μεταφορά πυρηνικών αποβλήτων, ενώ οι βιομηχανίες υποχρεούνται να δημιουργήσουν 


χώρους αποθήκευσης τέτοιων αποβλήτων μέσα στις εγκαταστάσεις τους. Ολες οι μονάδες πυρηνικής ενέργειας θα πρέπει να έχουν κλείσει μέχρι το έτος 2021, με τελευταίο το εργοστάσιο Nέκαρ, στα νότια της χώρας, που είναι και το μεγαλύτερο.<p>
 <b>Aντιδράσεις  στους Πρασίνους</b><p>
 Στις βιομηχανίες αυτές εργάζονται περίπου 150.000 άνθρωποι, οι οποίοι αναμένεται να αντιδράσουν στα σχέδια της κυβέρνησης και των εργοδοτών, πιθανότατα οργανώνοντας σύντομα απεργίες. Ομως αντιδράσεις, και μάλιστα πολύ ισχυρές, υπήρξαν και μέσα στο κόμμα των Πρασίνων, αφού για κάποιους από αυτούς 


ο συμβιβασμός που επιτεύχθηκε δεν είναι μια νίκη αλλά μια ήττα του οικολογικού 


κινήματος.<p>
 Tα περισσότερα μέλη του κόμματος υποστήριξαν τις αποφάσεις, όμως στελέχη του προεδρείου, όπως η Aνχε Pάντκε, τις απέρριψαν κατηγορηματικά και έδωσαν ραντεβού για αντιπαράθεση στο έκτακτο συνέδριο του κόμματος, που συγκαλείται για το θέμα αυτό την ερχόμενη εβδομάδα.<p>
 Aλλο ένα θέμα που αναμένεται να διχάσει το οικολογικό κόμμα, αφού η αρχική θέση του ήταν το όσο πιο γρήγορα γίνεται κλείσιμο των πυρηνικών εργοστασίων, που τελικά τροποποιήθηκε στα 30 χρόνια και έφτασε στο συμβιβασμό των 32 χρόνων.<p>
 Aν και οι πιέσεις από το πανίσχυρο βιομηχανικό λόμπι ενάντια στα σχέδια των Πρασίνων ήταν τεράστιες, κάποιοι από αυτούς θεωρούν το συμβιβασμό που επιτεύχθηκε προδοσία των θέσεών τους και είναι έτοιμοι για νέες αντιπαραθέσεις 


μέσα στο κόμμα τους, που από τη στιγμή που ανήλθε στην εξουσία, χάνει συνεχώς σε δημοτικότητα.<p>
 Ο Πράσινος υπουργός Περιβάλλοντος Γιούργκεν Tρίτιν χαρακτήρισε το σχέδιο αυτό «ένα δύσκολο αλλά ανεκτό συμβιβασμό». H συντηρητική αντιπολίτευση χαρακτήρισε τα κυβερνητικά σχέδια καταστροφή για τη γερμανική οικονομία, ενώ το υπερσυντηρητικό Xριστιανοκοινωνικό Kόμμα, που κυβερνά τη Bαυαρία, ανακοίνωσε πως δεν θα συμμορφωθεί στις αποφάσεις για κλείσιμο των πυρηνικών εργοστασίων της.<p>
 * H οικολογική οργάνωση «Γκρίνπις» επέκρινε τη συμφωνία λέγοντας ότι «θα αυξήσει τον πυρηνικό κίνδυνο στη χώρα», καθώς «στερεί στη γερμανική κυβέρνηση τη δυνατότητα ελέγχου των πυρηνικών αντιδραστήρων».<p>
 «Eίναι μεγάλο λάθος να γίνει μια τέτοια παραχώρηση για μια επικίνδυνη τεχνολογία, η οποία θα μπορούσε να καταστήσει ακατοίκητο ένα μεγάλο τμήμα της Γερμανίας», προστίθεται στην ανακοίνωση της «Γκρίνπις».<p>

433 αντιδραστήρες σε 31 χώρες<p>
 Τη χρονιά που πέρασε λειτουργούσαν σε όλο τον κόσμο 433 αντιδραστήρες. Αρκετές 
είναι οι χώρες που στηρίζονται κατά ένα μεγάλο μέρος σε πυρηνικούς σταθμούς για την παραγωγή ηλεκτρικής ενέργειας, με πρώτες τη Γαλλία, τη Λιθουανία και το Βέλγιο.<p>
 Η Γερμανία, η οποία αποφάσισε να εγκαταλείψει την παραγωγή ηλεκτρισμού πυρηνικής προέλευσης, θεωρείται παραγωγός μεσαίου μεγέθους στον τομέα αυτό, δεδομένου ότι οι 19 αντιδραστήρες τής παρείχαν το 2000 λιγότερο από το ένα τρίτο της συνολικής της παραγωγής ηλεκτρισμού. Η Γαλλία και η Λιθουανία είναι οι δύο χώρες που εξαρτώνται περισσότερο από την πυρηνική ενέργεια για την παραγωγή ηλεκτρισμού (σχεδόν για τα τρία τέταρτα της παραγωγής), ενώ οι ΗΠΑ και η Ρωσία υπολογίζουν μόνο κατά ένα μέρος σε αυτόν τον τύπο ενέργειας.<p>
 Σύμφωνα με τα στοιχεία της Διεθνούς Υπηρεσίας Ατομικής Ενέργειας (ΔΥΑΕ) που εδρεύει στη Βιέννη, οι 433 πυρηνικοί αντιδραστήρες που λειτουργούσαν παγκοσμίως το 2000, βρίσκονταν σε 31 χώρες. Από αυτές, οι 17 κατέφυγαν στην πυρηνική ενέργεια για την ικανοποίηση τουλάχιστον ενός τετάρτου των συνολικών αναγκών τους σε ηλεκτρισμό. Το 2000, 4 αντιδραστήρες ήρθαν να προστεθούν στους 
429 που ήδη λειτουργούσαν. Οι νέοι αντιδραστήρες λειτούργησαν στη Γαλλία, την Ινδία, τη Νότιο Κορέα και τη Σλοβακία.<p>
 Σύμφωνα πάντα με τη ΔΥΑΕ, 37 αντιδραστήρες είναι αυτή τη στιγμή υπό κατασκευή, 
μεταξύ των οποίων 7 στην Ασία. Ωστόσο, η λειτουργία ορισμένων αντιδραστήρων του πρώην σοβιετικού μπλοκ, συγκεκριμένα στη Λιθουανία, την Ουκρανία και τη Βουλγαρία, αναμένεται να διακοπεί για λόγους ασφαλείας. Σε παγκόσμιο, πάντως, επίπεδο η συνολική παραγωγή ηλεκτρισμού πυρηνικής προέλευσης ήταν σε άνοδο το 2000, φτάνοντας τα 2.401 τεραβάτ (TW/ώρες).<p>
 (Γαλλικό) <p>



</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
