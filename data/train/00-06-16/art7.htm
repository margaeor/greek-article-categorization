<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 16/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Mια κυρία με τα όλα της<p>
 <font size=4><b>«Κ</b></font>υρία με τα όλα της» είναι η ταινία που σκηνοθέτησε και στην οποία πρωταγωνιστεί η Αντζέλικα Χιούστον και που μπορείτε να δείτε τη βδομάδα αυτή. Στο πρόγραμμα των νέων ταινιών περιλαμβάνονται ακόμη η μουσική ταινία «Σάλσα» της Τζόις Σέρμαν Μπουνιουέλ και η ελληνική «Polaroid» του Aγγελου Φραντζή.<p>
 Κυρία με τα όλα της<p>
 Agnes Browne. ΗΠΑ, 2000. Σκηνοθεσία: Αντζέλικα Χιούστον. Σενάριο: Τζον Γκόλντσμιθ, Μπρένταν Ο' Κάρολ, από το μυθιστόρημα The Mamm yτου Μπρένταν Ο' Κόνελ. Ηθοποιοί: Αντζέλικα Χιούστον, Μάριον Ο' Ντάγιερ, Ρέι Γουίνστοουν, Αρνο Σεβριέ, Τομ Τζόουνς. Διάρκεια: 92 λεπτά.<p>
 *** Μια μόνη, με εφτά παιδιά, γυναίκα, αγωνίζεται να επιβιώσει στο σύγχρονο Δουβλίνο, σε μια ταινία δοσμένη με ευαισθησία, ανθρωπιά, αλλά και χιούμορ. Πολύ καλή η Χιούστον στον κύριο ρόλο.<p>
 <font size=4><b>Σ</b></font>την Ιρλανδία (δεύτερη πατρίδα του σκηνοθέτη πατέρα της) πήγε η ηθοποιός Αντζέλικα Χιούστον για να γυρίσει τη δεύτερη αυτή σκηνοθεσία της, στην οποία πρωταγωνιστεί η ίδια. Βάση, ένα μυθιστόρημα του Μπρένταν Ο' Κάρολ γύρω από μια 
Ιρλανδή, χήρα, την Αγκνες Μπράουν, που στο Δουβλίνο του 1967 προσπαθεί να μεγαλώσει τα εφτά παιδιά της (έξι αγόρια και ένα κορίτσι) πουλώντας φρούτα στη 
λαϊκή αγορά. Η ζωή γι' αυτήν δεν είναι στρωμένη με λουλούδια, η Αγκνες Μπράουν 
 (που την ερμηνεύει με εκπληκτική φυσικότητα η ίδια η Χιούστον) όμως αγωνίζεται, πάντα με ενθουσιασμό και αισιοδοξία, για να επιβιώσει σε μια κοινωνία που ήδη αντιμετωπίζει ένα κύμα ανεργίας.<p>
 Μόνη της φίλη, μια άλλη πωλήτρια, η Μάριον (Μάριον Ο' Ντάγιερ), που είναι έτοιμη να της συμπαρασταθεί όταν χρειάζεται. Για την Αγκνες οι δυσκολίες δεν περιορίζονται στη δουλειά της, αλλά επεκτείνονται και στην ιδιωτική ζωή της: Xωρίς άντρα, την πολιορκεί ένας συμπαθητικός Γάλλος φούρναρης, τον οποίο αρχικά η Αγκνες τον αποφεύγει ενώ, στο σπίτι, ο μεγαλύτερος γιος δανείζεται χρήματα από ένα τοκογλύφο που έχει άλλα, δόλια σχέδια. Κι όταν το είδωλό της, ο διάσημος τραγουδιστής Τομ Τζόουνς, έρχεται στην Ιρλανδία, η Αγκνες προσπαθεί 
να τον συναντήσει...<p>
 Η ζωή κοντά στον Τζον Χιούστον και η παρακολούθηση των γυρισμάτων των ταινιών του αλλά κι η συμμετοχή της, ως ηθοποιού, σ' αυτές, σίγουρα έχουν επηρεάσει θετικά την Αντζέλικα Χιούστον. Πράγμα που φαίνεται στη σκηνοθεσία της. Χωρίς να φτάνει τη δύναμη της σύλληψης του μεγάλου Τζον, η Αντζέλικα δείχνει ότι ξέρει να προσεγγίζει σωστά και με φροντίδα την κάθε σκηνή της και να βρίσκει τα στοιχεία εκείνα και τις λεπτομέρειες που κάνουν την παρακολούθησή της πάντα 
ενδιαφέρουσα, συχνά και συναρπαστική. Η σκηνοθέτρια αντιμετωπίζει με σεμνότητα 
το θέμα της, αναπτύσσοντας την ιστορία της σε χαμηλούς τόνους και, ίσως το μεγαλύτερο προτέρημά της, αποσπώντας πολύ καλές, ανθρώπινες ερμηνείες, από τους πρωταγωνιστές της, τόσο τους μεγάλους (τη Μάριον Ο' Ντάγιερ στο ρόλο της Μάριον, τον Αρνο Σεβριέ στο ρόλο του φούρναρη) όσο και τα μικρά παιδιά.<p>
 Polaroid<p>
 Ελλάδα, 2000. Σκηνοθεσία: Aγγελος Φραντζής. Σενάριο: Σπύρος Κρίμπαλης, Aγγελος 
Φραντζής. Ηθοποιοί: Στρατής Βουγιούκας, Εκτορας Κόλλιας, Θάλεια Πρωτονοταρίου, 
Κορίνα Πατέλη, Πέγκυ Τρικαλιώτη, Aγγελος Φραντζής. Διάρκεια: 96 λεπτά.<p>
 * Οι περιπέτειες μιας ομάδας νέων στη σύγχρονη Αθήνα, σε μια ταινία που θέλει να καλύψει διάφορες, που δεν δένουν πάντα, πτυχές.<p>
 Ο τίτλος «Polaroid» της ελληνικής αυτής ταινίας αναφέρεται απ' ό,τι φαίνεται στο «φωτογραφικό» τρόπο με τον οποίο οι δημιουργοί της ταινίας αντιμετωπίζουν το θέμα τους. Ενσταντανέ από τη ζωή μιας ομάδας νεαρών που προσπαθούν να κάνουν κάτι στη ζωή τους. Μερικοί προσπαθώντας ν' ανεβάσουν μια θεατρική παράσταση (με το έργο ενός νέου συγγραφέα), άλλοι κινηματογραφώντας με μια βιντεοκάμερα πρόσωπα που συναντούν στο δρόμο, από τα οποία ζητούν ν' απαντήσουν στο ουσιαστικό γι' αυτούς ερώτημα, αν δηλαδή χρειάζεται η συλλογική 
δράση. Ενδιάμεσα, ένας άλλος της παρέας στήνει μια φάρσα στα μίντια, ενώ παράλληλα παρακολουθούμε σκηνές από ένα μιούζικαλ που ένας από την παρέα σχεδιάσει να γυρίσει σε ταινία, ενώ κάποια στιγμή η παρέα καταλήγει σ' ένα rave πάρτι.<p>
 Μιούζικαλ, ντοκιμαντέρ, ποπ κουλτούρα, φιξιόν, η ταινία ταλαντεύεται ανάμεσα στα διάφορα αυτά στοιχεία. Πράγμα θεμιτό, φτάνει όλα αυτά να ταιριάξουν, να δέσουν, δημιουργώντας όχι μόνο την απαραίτητη ισορροπία ανάμεσα στα διάφορα είδη αλλά και, με βάση το σενάριο, κρατώντας το ενδιαφέρον του θεατή. Εδώ πρέπει να πω βρίσκεται δυστυχώς και η αδυναμία της ταινίας. Παρά την καλή παρουσία των περισσότερων ηθοποιών του, οι καταστάσεις, τα σχόλια, οι αντιδράσεις των προσώπων είναι εντελώς επιδερμικά, συχνά κοινότοπα (η φάρσα στα μίντια, παρότι καλή σαν ιδέα, είναι κινηματογραφικά από τις αδύνατες), με ένα στιλ που θυμίζει τα πιο αδιάφορα στοιχεία της γαλλικής νουβέλ βαγκ της δεκαετίας του '60, γαρνιρισμένης με στοιχεία του σύγχρονου ανεξάρτητου αμερικανικού κιμνηματογράφου (Τζιμ Τζάρμους, Αλεξάντερ Ρόκγουελ, κ.ά.).<p>
 Υπάρχουν βέβαια (ευτυχώς) κάποιες σκηνές που δείχνουν πως ο Φραντζής έχει και φρεσκάδα και ταλέντο. Εκείνο που χρειάζεται είναι ένα πιο δουλεμένο, πειστικό σενάριο, χωρίς περιττές, άσχετες και πάνω απ' όλα αδιάφορες σκηνές, και μια καλύτερη (πιο έξυπνη και ουσιαστική) σύνθεση των επιμέρους αυτών σκηνών.<p>
 Salsa<p>
 Γαλλία/Ισπανία, 2000. Σκηνοθεσία: Τζόις Σέρμαν Μπουνιουέλ. Σενάριο: Τζ. Σ. Μπουνιουέλ, Ζαν-Κλοντ Καριέρ. Ηθοποιοί: Βενσάν Λεκέρ, Κριστιάν Γκου, Κατρίν Σαμί, Μισέλ Ομόν. Διάρκεια: 100 λεπτά.<p>
 * Το ξεπέρασμα της ξενοφοβίας μέσα από μια ερωτική ιστορία, με φόντο την κουβανική μουσική.<p>
 <font size=4><b>Η</b></font>πρόσφατη μόδα της κουβανικής μουσικής, με την εκπληκτική επιτυχία της μπάντας (αλλά και της ταινίας που γύρισε γύρω από τις τουρνέ της ο Βιμ Βέντερς) Buena Vista Social Club, οδήγησε απ' ό,τι φαίνεται στη δημιουργία αυτής της ταινίας. 
Στόχος της η προσέλκυση των οπαδών της μουσικής, γι' αυτό κι η παρουσία στην ταινία του κουβανικού συγκροτήματος Sierra Maestra.<p>
 Η ιστορία είναι απλή και χρησιμοποιείται για να ντύσει τον πραγματικό «σκοπό» της ταινίας. Ο Ρεμί Μπονέ, ένας ταλαντούχος 24χρονος Γάλλος πιανίστας, εγκαταλείπει ξαφνικά το διαγωνισμό κλασικής μουσικής στον οποίο συμμετέχει για 
να αφοσιωθεί στη μουσική που αγαπά: τη σάλσα. Φτάνει στο Παρίσι, συναντά τους Λατίνους μουσικούς της Sierra Maestra, καθώς και τον ηλικιωμένο Μπαρέτο, έναν θρυλικό Kουβανό συνθέτη, και τους πείθει να τον πάρουν στο συγκρότημά τους: Mόνο που για να το πετύχει χρειάζεται ν' αλλάξει δέρμα (να γίνει μελαψός σαν κι αυτούς), ακόμη και προφορά. Τα προβλήματα, μαζί κι εκείνο της ξενοφοβίας, θ' αρχίσουν όταν γνωρίζεται με μια όμορφη, αισθησιακή Γαλλιδούλα, που την ερωτεύεται και που όπως θ' αποδειχτεί έχει κι αυτή κάποιο μυστικό στη ζωή της...<p>
 Χωρίς να έχει τίποτα το καινούργιο ή το προσωπικό να προσθέσει στην ιστορία, η 
νέα, εβραϊκής καταγωγής, σκηνοθέτρια Τζόις Σέρμαν Μπουνιουέλ (δεν έχει καμιά σχέση με το διάσημο Μπουνιουέλ) στήνει όσο καλύτερα μπορεί την ιστορία της, δίνοντας ένα γρήγορο ρυθμό στην αφήγηση, εστιάζοντας το ενδιαφέρον της στη μουσική (που είναι, πρέπει να πω, άφθονη) παρά στη δημιουργία αληθινών, πειστικών χαρακτήρων, φτιάχνοντας μια ταινία που βασικά θα τραβήξει τους οπαδούς της σάλσα.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
