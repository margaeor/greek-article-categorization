<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 16/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<B>ΑΜΣΤΕΡΝΤΑΜ AΠΟΣTΟΛH</B><p>
 Του ΑΛ. ΣΠΥΡΟΠΟΥΛΟΥ<p>
 Το '96 η παρουσία της στο EURΟ ολοκληρώθηκε στη φάση των ομίλων, και για το 2000 η μοίρα της δεν προδιαγράφεται διαφορετική, μάλιστα οι (υπέρ) απαισιόδοξοι την έχουν να μη βάζει καν γκολ ώς το τέλος του τουρνουά. Η Δανία, οκτώ χρόνια μετά το ρομαντικό έπος του Γκέτεμποργκ και παρά την εξαιρετική εμφάνισή της στο France '98, προς το παρόν δεν έχει βρει καινούργιο σημείο αναφοράς.<p>
 Πριν από το '92, παλαιότερα, οι Δανοί είχαν να λένε για την πορεία ώς τον ημιτελικό (και την ήττα, εκεί, από τη Σοβιετική Ενωση) στο Κύπελλο Εθνών '64. Μια εικοσαετία αργότερα, στο EURΟ '84 πλέον, για την επική μάχη (πάλι στον ημιτελικό) με την Ισπανία, που κρίθηκε, εις βάρος τους, στα πέναλτι.<p>
 Ηταν τότε που ένα τρελόπαιδο, 20 ετών στα 21, και ποδοσφαιριστής ανάμεσα στ' άλλα που έκανε για να ζήσει, ταξίδεψε 19 ώρες Κοπεγχάγη-Λιόν ως φαν, ρόλιγκαν για την ακρίβεια του όρου, να δει τον Λέρμπι, τον Μίκαελ Λάουντρουπ και τους άλλους σ' εκείνον τον ημιτελικό.<p>
 Δίχως πολυτέλειες διανυκτέρευσης σε ξενοδοχείο, αμέσως μετά πήρε το δρόμο της πικρής επιστροφής και με το που γύρισε εξαντλημένος, σε μερικές ώρες πήγε στο γήπεδο να υπερασπίσει την εστία της Χβίντοβρε στον αγώνα πρωταθλήματος με την Μπρέντμπι. Εφαγε εφτά γκολ. Ηταν ο Πέτερ Σμάικελ, πολύ πριν από τις εκατόν είκοσι τόσες συμμετοχές στην Εθνική και από τα δέκα πρωταθλήματα που έχει κατακτήσει σε τρεις διαφορετικές χώρες (Δανία, Αγγλία, Πορτογαλία). Η Χβίντοβρε, πρώτη αγάπη, είναι η ομάδα που ως μπίζνεσμαν αγόρασε τον περασμένο Δεκέμβριο. Και η Μπρέντμπι, αυτή που αργότερα τον ανέδειξε, πριν από τη μετεγγραφή στη Μάντσεστερ Γιουνάιτεντ. <p>
 <B>Στρατιώτης</B><p>
 Δεκαέξι χρόνια μετά, ο Σμάικελ υπηρετεί το αντιπροσωπευτικό συγκρότημα με τα ίδια μυαλά. Με τη νοοτροπία του πιστού στρατιώτη. Στο Μπριζ οι Γάλλοι πέρασαν από πάνω του σαν οδοστρωτήρες την περασμένη Κυριακή, κι επίσης απόψε εναντίον των Ολλανδών θα 'ταν παρανοϊκό να ποντάρει κανείς τα λεφτά πάνω στο Δανό γίγαντα ότι θα φύγει από το γήπεδο νικητής. Μα, όλοι ξέρουμε πως δεν θα παραδοθεί πριν εξαντλήσει και την ακροτελεύτια πιθανότητα. Οπως στα προκριματικά, καλή ώρα, του EURΟ 2000, όταν η Δανία έχασε κρίσιμους αγώνες εντός έδρας, αλλά πήρε το εισιτήριο με τις νίκες επί της Ουαλίας και της Ιταλίας σε εχθρικό έδαφος. <p>

Ο Σμάικελ εξέδωσε πέρυσι την αυτοβιογραφία του και θέλησε ν' αφιερώσει ολόκληρο κεφάλαιο στο ταμπεραμέντο του, παροιμιώδες από τους καιρούς που στην Πρέμιερσιπ κοκορομαχούσε με τον Ιαν Ράιτ της Αρσεναλ ή ερχόταν ενίοτε σε κόντρα με τον Τύπο και στη Δανία τσακωνόταν με την ομοσπονδία που δεν έβαζε τσάρτερ Κοπεγχάγη-Μασσαλία για την αποστολή που θα πήγαινε στο Μοντιάλ '98. Γιος Πολωνού πιανίστα, τα μυστικά της ζωής τα ξέρει από τις εποχές που, εκτός από το να παίζει ερασιτεχνικά ποδόσφαιρο, δούλευε καθαριστής σε γηροκομείο, διανομέας εφημερίδων, πατωματζής, βαφέας σε υφαντουργία, πωλητής! <p>

Δανός έγινε σε ηλικία εφτά χρόνων, μα σήμερα είναι πιο Δανός κι από τους εκ γενετής τέτοιους. «Ο εθνικός χαρακτήρας μας, σημειώνει στην αυτοβιογραφία του, είναι ν' αψηφούμε. Δεν μας αρέσει να μας λένε οι άλλοι τι να κάνουμε. Αυτό μπορεί να επιδέχεται και αρνητική ερμηνεία, αλλ' όταν αυτό το στοιχείο του χαρακτήρα μας το χρησιμοποιούμε για να πολεμήσουμε μια δύναμη που νομίζει πως από τη φύση είναι ανώτερη από μας, τότε γίνεται στα χέρια μας πολύ ισχυρό όπλο». Ακριβώς ετούτον το never-sa y-die χαρακτήρα, τον ανύπαρκτο φόβο για τα μεγάλα ονόματα και τη βαριά φήμη, θα βρουν απέναντί τους οι Ολλανδοί σήμερα στο Ντε Κάιπ.<p>
 <B>Πίεση</B><p>

Στο Ρότερνταμ, λοιπόν. Στην πόλη-προορισμό των Ολλανδών, αφού εκεί θα γίνει στις 2 Ιουλίου ο τελικός. Σε τούτο το μεγάλο και πολύβουο λιμάνι, τη νίκη επί της Τσεχίας την περασμένη Κυριακή στο Αμστερνταμ τη γλέντησαν στους δρόμους, στις πλατείες και στα μπαρ σαν να είχαν πάρει, ήδη, τον τίτλο. Ηταν, τουλάχιστον, νίκη. Γιατί στο EURΟ '88, μολονότι πρωταθλήτρια εν τέλει, η Ολλανδία είχε ξεκινήσει με ήττα από τη Σοβιετική Ενωση.<p>

«Δεκαπέντε εκατομμύρια Ολλανδοί λένε πως θα κατακτήσουμε το τρόπαιο, αλλά δεν μας πειράζει, μπορούμε να τα βγάλουμε πέρα μ' αυτή την πίεση, άλλωστε κι εμείς το πιστεύουμε, δεν κάνουμε σκέψεις τι απογοήτευση θα 'ναι αν δεν τα καταφέρουμε», επισημαίνει ο Γιάαπ Σταμ, ο σέντερ μπακ της Μάντσεστερ Γιουνάιτεντ, που μπήκε στη λίστα των μεγάλων άτυχων του τουρνουά, αφού μετά το σκίσιμο στο μάτι από τη σύγκρουση με τον Τσέχο Κόλερ υπέστη και θλάση στους προσαγωγούς. Κάτι που «υποχρεώνει» τον Φρανκ Ράικαρντ να βάλει ως «αντι-Σταμ» στο κέντρο της άμυνας τον άλλοτε συμπαίκτη τού Σταμ στη Βίλεμ, Μπερτ Κόντερμαν.<p>

Και τι συγκυρία! Βασικός απόψε στο Ρότερνταμ, ο Κόντερμαν, στην έδρα της δικής του ομάδας (Φέγενορντ) και με πιθανό αντίπαλο το Δανό σέντερ φορ της... Φέγενορντ (Τόμασον). Τι σκοπεύει να πει ο εκλέκτορας στον παίκτη; «Ακριβώς ακόμη δεν ξέρω τι. Εκείνο που ξέρω, είναι πως ό,τι κι αν του πω, θα 'ναι από την καρδιά», απαντά ο Ράικααρντ, που βρίσκει στο πρόσωπο του Ρόναλντ ντε Μπουρ έναν (γιατί δεν έχει και πολλούς) υποστηρικτή. «Πολλές διοργανώτριες χώρες, στο παρελθόν, έφτασαν ώς τον τελικό, νίκησαν στον τελικό, γιατί όχι κι εμείς; Αν μη τι άλλο, χρωστάμε στον Ράικαρντ να του τα δώσουμε όλα. Ο, τι έχουμε και δεν έχουμε. Το αξίζει να έχει την απόλυτη στήριξή μας». <p>
 <B>KΟNTPEΣ</B><p>

Η αναφορά στον κόουτς δεν ήταν, μάλλον, τυχαία. Ο Ράικαρντ, δίχως το παραμικρό παρελθόν ως προπονητής και με δεδομένο ότι πήρε τη δουλειά μόνον όταν την αρνήθηκαν ο Κρόιφ κι ο Βιμ Γιάνσεν, εκτός των άλλων συνάντησε αντιδράσεις κι από το συνδικάτο των Ολλανδών επαγγελματιών τεχνικών.<p>
 Οι διεθνείς θύμωσαν μ' αυτό. Ο κόουτς, είναι καταφανέστατο ακόμη και στο γυμνό μάτι ότι εισπράττει την αγάπη τους («υπάρχει στην ομάδα η αίσθηση του πάμε-όλοι-μαζί, η αίσθηση της κοινότητας»), αλλά δεν αφήνεται ν' απογειωθεί στα σύννεφα. «Δεν ξεχνάμε ότι στο β' μέρος του πρώτου παιχνιδιού οι Τσέχοι είχαν, αν θέλουμε να είμαστε έντιμοι, το πάνω χέρι. Κι ότι ο Φαν ντερ Σαρ, όπως ο Φαν Μπρόικελεν το '88 στη Γερμανία, είχε άγγελο στο πλευρό του».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
