<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 12/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Της ΜΑΡΙΑΣ ΒΛΑΧΟΠΟΥΛΟΥ<p>
 <font size=4><b>Ε</b></font>ίχε γίνει ανέκδοτο, λόγω των αναβολών για την έκδοσή του, το νέο άλμπουμ του συγκροτήματος «Συνήθεις Υποπτοι», «Είμαι αυτό που κυνηγάω». Κυκλοφόρησε, ωστόσο, συμπτωματικά τη μέρα που γιορτάζουν τα...ψέματα: Πρωταπριλιά. Ηδη, με 
τα τραγούδια του δίσκου στις αποσκευές τους, οι Χρήστος Θηβαίος, Τάσος Λώλης, Αλέκος Βασιλάτος και Βασίλης Βασιλάτος δίνουν συναυλίες σε όλη τη χώρα, χωρίς την Εμιλία Οταβιάνο κοντά τους, τη φωνή-κραυγή στο τραγούδι «Γυναίκα». «Οταν την είδα στη "Σφενδόνη" με το συγκρότημα "Γειτονία" ξετρελάθηκα», λέει ο 

Χρήστος Θηβαίος. «Ενθουσιάστηκα τόσο που, ενώ μπορούσα να πάω στα καμαρίνια να 

τη δω, δεν πήγα για να μη λυθούν τα μάγια». Η Εμιλία, τελικά, «έπαιξε» το ρόλο 

της στο τραγούδι όπως ακριβώς τον φαντάστηκε ο Συνήθης Υποπτος δημιουργός του.<p>
 * Τελικά, οι καθυστερήσεις που υπήρξαν στο να εκδοθεί το άλμπουμ είχαν να κάνουν με μια δική σας διαδικασία ωρίμανσης; <p>
 «Ε, ναι, στην ουσία αυτό ήταν, γιατί κάποια από τα τραγούδια υπήρχαν ήδη πριν μπούμε στο στούντιο. Αρχίσαμε να παίζουμε ζωντανά για να ζυμωθούμε με τον κόσμο. Από την άλλη, εμείς δεν κάνουμε άλλη δουλειά, δηλαδή ζούμε από τις εμφανίσεις μας, οπότε δεν μπορούσαμε να κλειστούμε στο στούντιο και να μη δουλεύουμε. Οποτε υπήρχε συναυλία πηγαίναμε να την κάνουμε. Κι αυτό ίσχυσε για 

μεγάλο διάστημα. Ηταν βέβαια και η στάση της εταιρείας που δεν μας πίεσε καθόλου». <p>
 * Ηταν και μια ευκαιρία να επαναφέρετε παλιές συνήθειες, δηλαδή να γνωρίζει το 

κοινό τα τραγούδια πριν ηχογραφηθούν...<p>
 «Κάπως έτσι, νομίζω, πρέπει να γίνονται τα πράγματα. Εξαρτάται κι από τον καθένα τι θέλει να κάνει, γιατί κάποιος μπορεί να πιστεύει ότι για να είναι στην επικαιρότητα πρέπει να βγάζει δίσκο κάθε χρόνο. Δικό του θέμα, δεν με αφορά. Πιστεύω πως το υλικό πρέπει να ωριμάζει και με τον κόσμο και μέσα σου».<p>
 * Πολύ συχνά διηγείστε πως μετά την ακρόαση του πρώτου δίσκου σας «Μέρες Αδέσποτες» σας απαντούσαν σε δισκογραφικές: Σε ποιο ράφι να σας βάλουμε; Εσείς, τελικά, πού πιστεύετε ότι ανήκετε; <p>
 «Είμαστε εμείς, συνεργάτες και φίλοι, και γράφουμε αυτή τη μουσική. Εγώ γράφω τα συγκεκριμένα τραγούδια. Τα ενορχηστρώνουμε με τον Αλέκο. Τα κιθαριστικά μέρη είναι του Τάσου. Η ρυθμική αγωγή είναι του Βασίλη. Γίνεται, δηλαδή, μια συλλογική, ομαδική δουλειά. Και πιστεύω, για να είμαι ειλικρινής, πως αυτό το παρεΐστικο στοιχείο υπάρχει σε οποιαδήποτε δουλειά, όχι μόνο στις δικές μας. Ολοι οι επώνυμοι μουσικοί που πάνε και καταθέτουν την τέχνη τους σε κάθε δίσκο 

έχουν κι αυτοί μερίδιο στη δημιουργία». <p>
 *Θα γράφατε γι' άλλους; <p>
 «Μου "βγαίνει" δύσκολα, γιατί αυτά τα τραγούδια που γράφω είναι προσωπικά βιώματα και μου είναι "άβολο" να τα δώσω. Επειτα, δεν μπορώ να γράφω και να πω: "Α, αυτό δεν μου πολυαρέσει, θα το δώσω σε κάποιον άλλον...". Δεν ξέρω, δηλαδή, αν κατά παραγγελία θα μπορούσα να γράψω. Θα έγραφα, ίσως, έχοντας σαν μνήμη, σαν παρόν και σαν μέλλον τη σχέση μου μ' έναν καλλιτέχνη, που αγαπώ και 

θαυμάζω, και πραγματικά ακούγοντάς τον, ας πούμε, στο ραδιόφωνο ενώ πίνω ένα κρασί, αντί να του τηλεφωνήσω για να του πω: "Γεια, τι κάνεις; ", να γράψω ένα τραγούδι και να του το χαρίσω».<p>
 * Πώς πιστεύετε ότι οφείλει να εκφράζεται ένας σύγχρονος τραγουδοποιός; <p>
 «Πρέπει να είναι άρρηκτα συνδεδεμένος με την εποχή του, εκφράζοντας ταυτόχρονα και τον απαραίτητο σεβασμό σ' αυτούς στους οποίους οφείλει τη δουλειά που κάνει».<p>
 * Τι εννοείτε; <p>
 «Αν δεν υπήρχαν, για παράδειγμα, ο Σαββόπουλος, ο Λοΐζος, ο Γκαϊφύλλιας ή η Αρλέτα, εμείς δεν θα παίρναμε το θάρρος εκτός ακαδημίας να πάρουμε μια κιθάρα στο χέρι και να τραγουδήσουμε. Οφείλουμε, βέβαια, από την άλλη, εμείς οι καινούργιοι να παραδεχτούμε ότι μας άνοιξαν το δρόμο και ορισμένοι νεότεροι, όπως ο Νίκος Πορτοκάλογλου με τους "Φατμέ", οι Τερμίτες, οι αδελφοί Κατσιμίχα. 

Δημιουργοί που "εκλαϊκευσαν" την τραγουδοποιία. Παράλληλα, υπήρξαν και κάποιες 

δουλειές-σταθμοί: "Ο Σταυρός του Νότου" του Θάνου Μικρούτσικου ή "Η εκδίκηση της γυφτιάς" του Νίκου Ξυδάκη, που ανοιξαν σιγά σιγά το δρόμο μιας πιο περιθωριακής τραγουδοποιίας. Ο Παύλος Σιδηρόπουλος, ας πούμε, δεν είχε στην εποχή του την τύχη να είναι δημοφιλής. Σήμερα είναι μπλουζάκι... Εκείνη την εποχή ένας σπουδαίος, κατά τη γνώμη μου, Nεοέλληνας ποιητής, όπως είναι ο Γιάννης Αγγελάκας ή οι Αctive Member ή η εκπληκτική στιχοπλοκία του Θανάση Παπακωνσταντίνου δεν θα είχαν μεγάλη τύχη. Τώρα αφορούν πολύ κόσμο, γιατί υπήρξαν προηγουμένως όλοι αυτοί οι άνθρωποι που ωρίμασαν την εποχή. Σ' αυτούς οφείλω το γεγονός ότι "Ο Γορίλας", ένα τρομερά κυνικό και οξύτατα πολιτικό τραγούδι, έγινε επιτυχία».<p>
 * Αληθεύει ότι ο γάμος σας με τους «Συνήθεις» πέρασε κρίση; <p>
 «Κρίση περνούν όλοι οι γάμοι. Εμάς, μας αρέσει να κάνουμε ό,τι κάνουμε και να το κάνουμε αβίαστα. Αυτό πιστεύω ότι είναι πραγματικά ο καρπός όλης αυτής της ιστορίας. Δεν είμαστε αποτέλεσμα μιας συγκυρίας. Δεν μας κάλεσε κάποιος να μας 

πει: "Παιδιά, ελάτε να σας φτιάξω". Είμαστε μια παρέα που κάνουμε αυτή τη μουσική κάποια χρόνια και ο καθένας μας έχει σίγουρα κάτι πολύ δυνατό, προσωπικό, να αναδείξει. Κι όταν έλθει αυτή η στιγμή, γιατί μπορεί να είναι πολύ σύντομα, αλλά και πολύ αργότερα, πιστεύω ότι θα γίνει με τη βοήθεια των υπολοίπων και με όλη την αγάπη». <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
