<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 12/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Τορίνο, στο παλαιικό Κομουνάλε, 12 Ιουνίου 1980. Ο Κέβιν Κίγκαν είναι ο αρχηγός και οδηγεί την Αγγλία στο πρώτο παιχνίδι της στο Κύπελλο Εθνών, εναντίον του Βελγίου, που έμελλε (αλλά τότε δεν το 'ξερε κανείς) να φτάσει ώς τον τελικό. Ενα-ένα. Υστερα η ήττα από την οικοδέσποινα Ιταλία, η άνευ αντικρίσματος νίκη επί της Ισπανίας, η απογοήτευση της πρόωρης πτήσης επιστροφής στο Λονδίνο.<p>
 Αϊντχόφεν, στο Φίλιπς Στάντιον, 12 Ιουνίου 2000. Απόψε (21.45, ET-1), ακριβώς είκοσι χρόνια μετά. Ο Κέβιν Κίγκαν είναι πια ο (αγαπημένος) προπονητής του λαού και θα οδηγήσει, ως εκλέκτορας τώρα, την Αγγλία στο πρώτο παιχνίδι της σ' αυτό το EURΟ, εναντίον της Πορτογαλίας που ουδείς γνωρίζει τι μέλλει να πράξει, καθ' ότι ικανή για όλα αλλά και για τίποτα, στο τουρνουά. Η θεωρία της δεύτερης ευκαιρίας επιβεβαιώνεται, εδώ, πανηγυρικά.<p>
 <b>AΠEIΛH</b><p>
 Η Αγγλία δεν έχει νικήσει ποτέ, ούτε καν το '96 στο Γουέμπλεϊ (1-1 με την Ελβετία) όταν ο Κίγκαν ζούσε τη διοργάνωση από την άνετη πολυθρόνα του τηλεσχολιαστή, σε πρεμιέρα Ευρωπαϊκού Πρωταθλήματος. Και σαν να μοιάζει κακό ότι, φέτος, ξεκινάει με τους Πορτογάλους, τύπους που φουλάρουν στην αρχή τη μηχανή κι έπειτα, με την πρώτη αναποδιά, ξεφουσκώνουν. Καλύτερα, λοιπόν, να τους πετύχαινε αργότερα, στο πιθανό ξέφτισμά τους.<p>
 Το σχόλιο του σερ Αλεξ Φέργκιουσον στους «Τάιμς» της περασμένης Κυριακής, λιτό: «Πρώτη και άμεση προτεραιότητα, να καταπνιγεί η απειλή τού πιο λαμπρού επιθετικού της χρονιάς σ' όλη την Ευρώπη. Του Φίγκο». Καιρό που βρήκαν και οι Αγγλοι να 'χουν έλλειψη κλασικών αριστεροπόδαρων! <p>
 Εν συνεχεία, η συμβουλή: «Οχι πανικός. Το μυστικό σ' αυτά τα τουρνουά είναι η ένταση της προσπάθειας ν' αυξάνεται σταδιακά. Αν στο ογδοηκοστό λεπτό το σκορ είναι κάτι σαν 1-1, δεν υπάρχει ο παραμικρός λόγος για απονενοημένη επίθεση. Προέχει η σιγουριά. Κανένα μετάλλιο δεν κερδήθηκε ποτέ στην πρώτη φάση ή στο πρώτο παιχνίδι. Οι ηρωισμοί είναι γι' αργότερα. Εδώ προέχει η πρόκριση». Η πρόκριση που δεν ήρθε ούτε το '92 επί Γκρέιαμ Τέιλορ (τρία ματς, καμία νίκη) ούτε το '88 επί Μπόμπι Ρόμπσον (τρία ματς, τρεις ήττες).<p>
 Το ζητούμενο όμως, εν προκειμένω, είναι πώς θα συνδυαστεί η ρεαλιστική προσέγγιση που προτείνει ο Φέργκιουσον με τον παρορμητισμό και την ξεροκεφαλιά του Κίγκαν. Του ανθρώπου που έτσι έχει ζήσει όλη τη ζωή του, ψυχωτικός (από παίκτης ακόμη) με τη δύναμη της θέλησης και σχεδόν σνομπ έναντι της τακτικής (γνήσιος μαθητής του Μπιλ Σάνκλι, που κήρυττε πως «το ποδόσφαιρο είναι απλό παιχνίδι, οι προπονητές το κάνουν περίπλοκο»), και ασφαλώς δεν πρόκειται ν' αλλάξει τώρα στα πενήντα.<p>
 <b>AKPΟBAΣIA</b><p>
 Η τύχη της Αγγλίας, συνεπώς, δείχνει αρρήκτως συνδεδεμένη με τις πιο-πολύ-καρδιά-παρά-λογική ακροβασίες του Κίγκαν πάνω στα τεντωμένα σχοινιά. Ο «Κ.Κ.» καλλιεργεί σούπερ προσδοκίες όταν δηλώνει «δεν βλέπω κανένα λόγο γιατί δεν μπορούμε να πάρουμε το τρόπαιο», ή «η σύγχρονη ομάδα είναι όσο καλή ήταν και εκείνη του '66», έτσι παθιάζει όντως τους διεθνείς, αφορίζει τους αμφισβητίες όποτε τον καλούν να κάνει λίγο κράτει («να οι έμποροι των μεγάλων μαχαιριών»), μα είναι απολύτως βέβαιο πως αν η ομάδα αποτύχει, αυτός θα επικαλεστεί την πίεση από τις προσδοκίες που καλλιεργεί ο Τύπος! Ο μύλος της παράνοιας.<p>
 «Πέντε χρόνια στην Εθνική, έχω δουλέψει με τρεις διαφορετικούς κόουτς. Αυτό δεν βοηθάει», είπε ο Γκάρι Νέβιλ, δικαιολογημένα καλομαθημένος με την αδιατάρακτη συνέχεια που, αντιθέτως, βασιλεύει στη Μάντσεστερ Γιουνάιτεντ. «Εστω ότι δεν πάμε καλά. Θα κραυγάζουν για το κεφάλι του προπονητή, πάλι. Εγώ λέω πως το καλύτερο είναι να μείνει τουλάχιστον έξι χρόνια. Να μας μάθει καλά και να τον μάθουμε καλά. Μόνον έτσι έρχεται η επιτυχία».<p>
 Ο Μάικλ Οουεν, ίσως λιγότερο απ' όσο ο Φίγκο για την Πορτογαλία, πάντως θα 'ναι το βαρόμετρο των φιλοδοξιών της Αγγλίας. Στο φιλικό με τη Βραζιλία, η ενέργεια στο γκολ έπεισε ότι η ιδιοφυΐα δεν μετακόμισε, αλλά εξακολουθεί να κατοικεί εντός του. Τι μένει ν' απαντηθεί, στο φινάλε της μαυρισμένης από τους τραυματισμούς του χρονιάς; Αν αυτά μπορεί να τα κάνει κατά κανόνα και όχι κατ' εξαίρεσιν.<p>
 «Είμαι καλύτερος ποδοσφαιριστής απ' ό,τι το '98 στη Γαλλία», λέει. «Εμαθα πολλά αυτά τα δύο χρόνια, βελτιώθηκα. Τότε έπαιξα σε τέσσερις αγώνες, αλλά μόνο σε δύο από την αρχή. Τώρα, ήρθα για να είμαι βασικός από την πρώτη στιγμή και να έχω την ευκαιρία να δείξω πιο πολλά». Και ο Ρόσι το '82 από τέτοια χρονιά ερχόταν κι όμως είχε κάνει τότε το Μουντιάλ δικό του στόρι.<p>
 Αλλά, βεβαίως, τα διδάγματα από το παρελθόν του ποδοσφαίρου μοιάζουν με τις ελληνικές παροιμίες. Μπορείς να βρεις ό,τι κολλάει στην κάθε περίσταση. Να, οι Πορτογάλοι για παράδειγμα. Χρόνια τώρα ψάχνουν, από το προηγούμενο EURΟ κι ακόμη πιο πίσω, να βρουν τον σέντερ φορ («νέο Εουσέμπιο») που θα συνεισφέρει τη μετουσίωση της ομορφιάς του παιχνιδιού τους. Εναν Ζαρντέλ. Βρήκαν, στην πορεία, τον ενδεχομένως καλύτερο ποδοσφαιριστή τους (μετά τον Εουσέμπιο) όλων των εποχών, τον Φίγκο που φέτος επισκίασε και Μπέκαμ και Ριβάλντο, μα σέντερ φορ δεν βρήκαν. Βολεύονται, λοιπόν, με το επιχείρημα ότι και οι Γάλλοι το '98 δεν παρουσίασαν σέντερ φορ ολκής, μα βγήκαν πρωταθλητές κόσμου! <p>
 <b>TAΛENTΟ</b><p>
 Ο κόουτς Ουμπέρτο Κοέλιο, «Μπεκενμπάουερ της Πορτογαλίας» στα νιάτα του ως σέντερ μπακ της Μπενφίκα και καπετάνιος της Εθνικής, ξέρει ότι δεν μπορεί να γεννήσει αυτός τον σέντερ φορ και να τον βάλει κατ' ευθείαν να παίξει. Προτίμησε, συνεπώς, να εστιάσει τη δουλειά του στην (αδύναμη) μενταλιτέ των παικτών και πέτυχε πράγματι, σ' αυτό τον τομέα, να κάνει βήματα. Να ντύσει, δηλαδή, το ταλέντο τους με αυξημένη αποφασιστικότητα. Με πιο σκληρό μυαλό. Φάνηκε αυτό, στο δεύτερο μισό του προκριματικού γύρου. <p>
 Γιατί στο πρώτο ήμισυ, το εντός έδρας παιχνίδι με τη Ρουμανία φάνταζε ως το ενενηντάλεπτο-επιτομή του διαχρονικού προβλήματος της Πορτογαλίας: 50.000 θεατές στην κερκίδα, μονότερμα, κερδισμένη αποβολή, έντεκα εναντίον δέκα, βομβαρδισμός, χαμένο πέναλτι του Παουλίνιο Σάντος, και στις καθυστερήσεις φάουλ-γκολ ο Μουντεάνου, 0-1. Εδωσαν τα πάντα, εκείνη τη βραδιά, και δεν πήραν πίσω τίποτα. Αιώνιοι Πορτογάλοι. Ελλείψει σέντερ φορ παρασύρονται αναγκαστικά σε πλάγιες (αντί κάθετες) πάσες, το παιδεύουν πολύ, αλλάζουν δέκα μπαλιές για να κάνουν ένα σουτ, αργούν, φεύγει το τρένο.<p>
 Τούτη η γενιά, παγκόσμια πρωταθλήτρια το '89 και το '91 στις μικρές ηλικίες, είναι παίκτες που η ατομική αξία τους αναγνωρίστηκε και ανταμείφθηκε στο εξωτερικό (με φήμη, χρήμα, τίτλους), αλλά δεν κατάφεραν τίποτα όλοι μαζί, ως άνδρες, με την Εθνική. «Μας λένε χρυσή γενιά, όμως δεν είσαι χρυσή γενιά αν δεν κερδίσεις κάτι» (Ρούι Κόστα).<p>
 Εν όψει της αποψινής εισόδου τους στο EURΟ 2000, τα νέα είναι και καλά και κακά. Τα συνόψισε ο Πάουλο Σόουσα. Τα καλά, πρώτα: «Οι εθνικές ομάδες δεν έχουν μεγάλα περιθώρια προετοιμασίας στη διάθεσή τους, κι αυτό εμάς μας συμφέρει. Γιατί δεν μας αρέσει να κάνουμε προπόνηση, μας αρέσει μόνο να παίζουμε». Τα κακά, τώρα: «Με τους Αγγλους δεν μπορούμε να κάνουμε παιχνίδι, πάντοτε μας δυσκολεύουν. Σηκώνουν την μπάλα ψηλά και το πάνε στη δύναμη. Εμείς υποφέρουμε κι αυτοί μας σκοτώνουν με τον τρόπο τους». Ο Ουμπέρτο Κοέλιο, στο ντεμπούτο του ως εκλέκτορα, είχε ηττηθεί από την Aγγλία με 3-0.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
