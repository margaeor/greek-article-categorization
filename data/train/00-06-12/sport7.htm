<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 12/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ,</b> Aποστολή<p>
 Tου ΑΛ. ΣΠΥΡΟΠΟΥΛΟΥ<p>
 Ο Φρανκ Ράικαρντ έδειχνε χαλαρός, ευδιάθετος πιθανόν όσο ποτέ, το βράδυ του Σαββάτου στο πολύβουο Hilton του Αμστερνταμ. Επιτέλους, βρισκόταν ξανά μες στον αληθινό κόσμο. <p>
 Γιατί το καταπράσινο και δροσερό Χούντερλοο, ένα χωριουδάκι 600 κατοίκων έξω από το Αρνεμ (με το υπέροχο ξενοδοχείο-αθλητικό κέντρο Residence Victoria), όπου έχει εγκατασταθεί η Εθνική Ολλανδίας, μας δίνει να καταλάβουμε πώς θα 'ταν ο επίγειος παράδεισος. Μόνο που ακόμη και στον παράδεισο κάποια στιγμή μπουχτίζεις. Μπαφιάζεις. <p>
 Οχι πως είσαι, εκεί, απομονωμένος. Και πώς να νιώθεις έτσι, με καθημερινούς επισκέπτες τύπου Ρόναλντ Κούμαν, του τεχνικού της γειτονικής Φίτεσε, αλλά και με δεκάδες τηλεοπτικά συνεργεία απ' όλο τον κόσμο στη σειρά γύρω γύρω; Συνεργεία ώς και από την Κίνα, όπου το Ευρωπαϊκό Πρωτάθλημα θα το δουν (υπολογίζεται) περίπου 300.000.000 Ασιάτες τηλεθεατές, υπερηφανεύτηκε ο ρεπόρτερ από το Πεκίνο (με την αστεία προφορά στ' αγγλικά του) που τον Ράικαρντ τον λέει «Ρίτζκαρντ» (από το Rijkaard). <p>
 Ο Ολλανδός εκλέκτορας δεν είναι θιασώτης της απομόνωσης. Ολες οι προπονήσεις γίνονται ανοικτές στο κοινό και τον Τύπο. Εκτός από μία, εκείνη του πρωινού της περασμένης Τετάρτης, όταν για πρώτη φορά οι πόρτες έκλεισαν. «Θέλαμε να δουλέψουμε μόνοι στις στημένες φάσεις. Φάουλ, κόρνερ, πέναλτι. Ετσι κι αλλιώς, από τον έξω κόσμο ελάχιστα μυστικά μπορούμε να έχουμε. Μα, πού και πού, το προτιμώ να μη μας βλέπουν», εξήγησε αργότερα.<p>
 Οπως και να 'χει, ωστόσο, στην καρδιά του Αμστερνταμ είναι αλλιώς. Και το Αρένα χθες, πνιγμένο στο πορτοκαλί με τις σημαίες «Hup Holland» («Εμπρός Ολλανδία») και με 50.000 θεατές στην κερκίδα, θα 'ταν γι' αυτόν η αφετηρία δύο χρόνια μετά την αφετηρία! Οτι βρισκόταν ήδη στο Hilton, τούτο σηματοδοτούσε το τέλος της διετίας με (μονάχα) φιλικά παιχνίδια στο πρόγραμμα. Η Οranje, πριν από τη χθεσινοβραδινή αναμέτρηση με την Τσεχία, για τελευταία φορά είχε δώσει ανταγωνιστικό ματς στα ημιτελικά του France '98 με τη Βραζιλία.<p>
 Στενόχωρη κατάσταση. Σαν να μπαίνει στην ηρεμία του γηροκομείου άνθρωπος κοσμογυρισμένος, που επί δεκαπέντε χρόνια άλλο δεν έκανε από το να εθίζεται στην ένταση, στην πίεση, στο στρες για τα αποτελέσματα και τα τρόπαια. <p>
 Πρωταθλητής Ευρώπης το '88, 73 φορές διεθνής με 10 γκολ, τρία Πρωταθλητριών, ένα Κυπελλούχων, δύο Διηπειρωτικά, ένα ευρωπαϊκό Σούπερ Καπ, πέντε πρωταθλήματα, τρία Kύπελλα κι ένα Σούπερ Καπ στην Ολλανδία, δύο πρωταθλήματα και δύο Σούπερ Καπ στην Ιταλία (ουφ, τελείωσε η λίστα). Επιτέλους, λοιπόν. <p>
 Σε κάτι λιγότερο από 24 ώρες θα καθοδηγούσε την ομάδα σε αγώνα όπου το αποτέλεσμα μετράει. Στη στιγμή της γυμνής αλήθειας. Ισως γι' αυτό, εν τέλει, να φαινόταν τόσο ευδιάθετος. Το άχαρο κομμάτι της δουλειάς ήταν πίσω. Τώρα θα ξεκινούσε το ενδιαφέρον.<p>
 <b>EMΠIΣTΟΣYNH</b><p>
 «Ξέρω πως μπορούμε, έχω εμπιστοσύνη στην ομάδα μου. Διαθέτουμε ό,τι χρειάζεται ώστε οι πολλές ισοπαλίες που φέραμε στα φιλικά ν' αρχίσουν να γίνονται νίκες. Τα αποτελέσματα αυτά τα δύο χρόνια, οι λιγοστές νίκες, δημιούργησαν άγχος στους ποδοσφαιριστές, όχι σε μένα. Εγώ έβλεπα ότι προοδεύουμε, ότι δουλεύουμε σωστά, ότι η ομάδα είναι υπό έλεγχον. Αλλιώς, θα είχα κι εγώ άγχος». <p>
 Ο Ράικαρντ εργάζεται στην Εθνική με έξι ποδοσφαιριστές που ήταν συμπαίκτες του όταν το '95 στη Βιέννη ο Αγιαξ του Φαν Χάαλ κατέκτησε το Τσάμπιονς Λιγκ. Κλάιφερτ, Οφερμαρς, Φρανκ ντε Μπουρ, Σέιντορφ, Ντάβιντς, Φαν ντερ Σαρ. Η αφρόκρεμα. <p>
 «Πάντοτε λέω ότι για ν' αναδειχθούμε πρωταθλητές Ευρώπης πρέπει να είμαστε τουλάχιστον όσο καλοί ήμασταν στο Παγκόσμιο Κύπελλο το '98. Οι Γάλλοι πήραν το τρόπαιο τότε, είναι παγκόσμιοι πρωταθλητές, κι αυτό μετράει πολύ μες στο μυαλό των ποδοσφαιριστών. Εχω απεριόριστο σεβασμό γι' αυτούς. Οπου και να κοιτάξεις, βλέπεις ταλέντο, βλέπεις τεχνική, φυσική δύναμη. Βλέπεις, κυρίως, πνεύμα. Αλλά δεν ζηλεύω. Γιατί κι εμείς έχουμε παίκτες πεπειραμένους, τους περισσότερους στη σωστή ηλικία, 26-28 ετών, είναι ήδη σταρ κι έχουν κερδίσει πολλά με τους συλλόγους τους. Νομίζω πως γι' αυτή τη γενιά είναι η τέλεια ευκαιρία να κάνουν κάτι και για την πατρίδα τους».<p>
 Ενας λόγος παραπάνω, όχι μόνον ότι για πρώτη φορά στα χρονικά το πλεονέκτημα έδρας είναι δικό τους, αλλά κι ότι επίσης για πρώτη φορά δεν υπάρχουν τα πατροπαράδοτα, στην Εθνική Ολλανδίας, ενδοοικογενειακά προβλήματα. Οι μαύροι από δω, οι λευκοί από κει, οι μισοί εναντίον των άλλων μισών κι όλοι μαζί εναντίον του προπονητή, τα κλασικά. Μπορεί, εν προκειμένω, το χρώμα του δέρματος του Ράικαρντ να 'ναι ο καταλύτης. Αν και ο ίδιος διαφωνεί: «Οχι, αυτό είναι επιτυχία του Χούους Χίντινκ. Εκείνος, πριν από μένα, έλυσε αυτά τα ζητήματα. Κι η απόδειξη είναι ότι ενώ στην ουσία είχαμε την ίδια ομάδα, η απόδοσή μας στο EURΟ '96 δίχως τον Χίντινκ (σ.σ. με τον νυν κόουτς της Ρέιντζερς, Ντικ Αντφοκατ) και στο France '98 με τον Χίντινκ ήταν η μέρα με τη νύχτα. Ακριβώς επειδή η ατμόσφαιρα στις τάξεις των ποδοσφαιριστών ήταν πολύ διαφορετική». <p>
 <b>EΠITEΛEIΟ</b><p>
 Ο Ράικαρντ, σε μια κάποια απόσταση από τους ποδοσφαιριστές όταν αυτοί έχουν ελεύθερο χρόνο, είναι μονίμως περιστοιχισμένος από το επιτελείο του. Τον Γιόχαν Νέισκενς, τον Ρούουντ Κρολ, το γυμναστή τερματοφυλάκων Πιμ Ντούσμπουρχ που μας θυμίζει πως η μία και μοναδική συμμετοχή του σε αγώνα τελικού γύρου Ευρωπαϊκού Πρωταθλήματος ήταν εκείνη εναντίον της Ελλάδας, αλλαγή αντί του βασικού γκολκίπερ Σράιφερς, το '80 στη Νάπολι. Και το γκρουπ των κατασκόπων, μαζί. Ο επικεφαλής Τόνι Μπράινς Σλοτ, παλαιότερα μόνιμος ασίσταντ του Κρόιφ στον Αγιαξ και στην Μπαρτσελόνα, κι ο εσχάτως στρατολογηθείς στην ομάδα που επεξεργάζεται τα ντεσού των αντιπάλων, παλαίμαχος πορτιέρο πλέον, Στάνλι Μένζο. <p>
 Οι δημοσιογράφοι στην Ολλανδία λένε πως ο Ράικαρντ έχει επιρροές από τον Φαν Χάαλ στη μέθοδο προπόνησης και στην πειθαρχία, απ' τον Αρίγκο Σάκι στο σχεδιασμό της τακτικής, από τον Κρόιφ... γενικώς! Αυτοί, προφανώς, ξέρουν καλύτερα. Η δική μας προηγούμενη, περί τον Ράικαρντ, εμπειρία είναι μία και μοναδική. Και, το κυριότερο, πολύ παλαιά για να 'ναι χρήσιμη. Ηταν το '86 πριν από τα ματς Αγιαξ-Ολυμπιακού για το Κύπελλο Κυπελλούχων. Απεσταλμένος για το «Φως των Σπορ» τότε, τον είχα συναντήσει ύστερα από ένα παιχνίδι Kυπέλλου εναντίον σωματείου ερασιτεχνικής κατηγορίας. Και θυμάμαι ακόμη ότι, σε αντίθεση με τον πρόσχαρο Αρι Μίρεν ή με τον καταδεκτικό και συνεσταλμένο Φαν Μπάστεν, εκείνος ήταν μουρτζούφλης. <p>
 Απαντούσε σχεδόν μονολεκτικά, σαν να ήθελε να δείξει πως ναι μεν θα με υποστεί, αλλά όχι επειδή κάτι τέτοιο τον ευχαριστεί κιόλας. Μόνο και μόνο, αντιθέτως, επειδή το να κάνει δηλώσεις το αντιλαμβανόταν ως κομμάτι των επαγγελματικών υποχρεώσεών του. Αλλά ήταν, τότε, μόλις 24 ετών. Τώρα, περπατάει στα 38. Κι οι άνθρωποι, με τα χρόνια, λύνονται. Ξετσιτώνονται. Γίνονται πιο κοινωνικοί. Το παρατηρεί κανείς και με τα παιδιά του δικού μας ποδοσφαίρου, πόσο κλειστοί και δύσκολοι (για το δημοσιογράφο) είναι μικροί και πόσο ξανοίγονται, αναγνωρίζοντας μάλιστα ότι έσφαλαν που ήταν τόσο κλειστοί, αργότερα. Ο Σαραβάκος, ο Σαργκάνης, ο Μανωλάς.<p>
 Οταν ανέφερα την εμπειρία μου στον Ράικαρντ, φυσικά ήταν αδύνατο να θυμάται οτιδήποτε, μα την ίδια στιγμή έμοιαζε σίγουρος ότι τού 'λεγα την αλήθεια. «Ξέρω τι άνθρωπος είμαι. Δεν λέω πολλά. Αλλά στους παίκτες, αυτά που πρέπει να τους εξηγήσω, τους τα εξηγώ. Το μισούσα αυτό, όταν έπαιζα, με τους προπονητές μου. Οτι δεν σου εξηγούσαν τι ήθελαν από σένα. Οταν ανέλαβα την Εθνική, κοίταξα μέσα μου. Η προτεραιότητά μου ήταν να μεταχειριστώ τους παίκτες ανθρώπινα. Προπονητής, νομίζω, δεν γεννιέσαι. Γίνεσαι, με την πείρα. Μ' αυτά που μαθαίνεις, όλα τα χρόνια που παίζεις ποδόσφαιρο. Μ' αυτά που εξακολουθείς, κάθε μέρα, να μαθαίνεις. Εγώ, από παίκτης ακόμη, παρατηρούσα τους κόουτς, τις τακτικές τους, τις συμπεριφορές τους, τις συνήθειές τους. Κι αν κάποια απ' αυτές ήταν παράξενη, ήμουν ο πρώτος που την εντόπιζα και την κορόιδευα! ».<p>
 Οσο για τις επιρροές; «Δεν ξέρω, μπορεί να 'ναι όπως τα λένε. Εμένα, εκείνο που μ' ενδιαφέρει είναι να συγκεντρώνομαι στο σύστημά μου, στην ομάδα μου, να ξέρω ότι έχω συνεργάτες στους οποίους μπορώ να βασιστώ, αυτό είναι το στιλ μου. Και νιώθω θαυμάσια που κάνω αυτή τη δουλειά. Μπορεί να πεις στους ποδοσφαιριστές εκατό πράγματα, στην πράξη να βλέπεις πως μόνον ένα απ' αυτά το αφομοίωσαν, το αλλάζουν και το βελτιώνουν, και πάλι αυτό να σου δώσει μεγάλη ικανοποίηση».<p>
 <b>ΠAPAΔΟΣH</b><p>
 Τι τους έλεγε όλο αυτό τον καιρό, όσο η σέντρα του Euro 2000 πλησίαζε; «Εδώ έχουμε παίκτες με ποικιλία στα χαρίσματα. Πολυλειτουργικούς. Αυτό μας δίνει την ευχέρεια να 'μαστε ευέλικτοι στην εναλλαγή των σχημάτων. Από το 4-4-2 στο 3-5-2 και στο 3-4-3. Αλλάζοντας, δημιουργείς πλεονέκτημα. Είναι η ολλανδική παράδοση, άλλωστε, να βγάζεις τον παραπανίσιο παίκτη στο χώρο, όπως έγινε με τον Κόκου στο φιλικό εναντίον της Γερμανίας, ή να παίζεις πολύ με τους εξτρέμ που κόβουν προς τα μέσα. Και την εθνική παράδοση οφείλουμε να τη σεβόμαστε. Εμείς είμαστε καλοί όταν είμαστε απλοί. Αυτό τους λέω συνεχώς. Οταν κρατάμε τις θέσεις μας και καλύπτουμε σωστά όλους τους χώρους κι αφήνουμε την μπάλα να κάνει την υπόλοιπη δουλειά! Η ποιότητα του παίκτη δεν αρκεί. Δεν φτάνει να ξέρεις πώς θα το κάνεις. Αλλά να 'χεις τη διάθεση να το κάνεις επί ενενήντα λεπτά. Και να κάνεις αυτό που χρειάζεται εκείνη τη δεδομένη στιγμή η ομάδα, όχι αυτό που σου αρέσει».<p>
 Ο Φρανκ Ράικαρντ, αν η Ολλανδία στεφθεί πρωταθλήτρια στις 2 Ιουλίου στο Ρότερνταμ, θα 'ναι ο πρώτος άνθρωπος στην Iστορία που θα έχει πάρει το τρόπαιο και ως ποδοσφαιριστής και ως εκλέκτορας. Κι αυτό θα του 'χει συμβεί πολύ, μα πάρα πολύ νωρίς. Οσο νωρίς, 17 ετών, είχε πρωτοπαίξει στην Εθνική! Πράγμα που σημαίνει ότι θα κληθεί, αμέσως αμέσως, να βρει καινούργιες προκλήσεις. Εν όψει του Μουντιάλ 2002, επί παραδείγματι. Ή, μήπως, θα τον ενδιέφερε η καριέρα στον πάγκο συλλόγου; «Οπωσδήποτε, όταν έρθει η κατάλληλη στιγμή στο μέλλον. Κι αν, φυσικά, ώς τότε έχω αποδείξει ότι την αξίζω...».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
