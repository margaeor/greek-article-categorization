 Ελάχιστες ώρες μετά τους προπηλακισμούς, τις ύβρεις και τις απειλές κατά των εκπροσώπων του Συνασπισμού και άλλων ανθρωπιστικών και οικολογικών οργανώσεων που τόλμησαν... να επισκεφτούν την περιοχή και να συνομιλήσουν με τους Τσιγγάνους, κάποιοι άγνωστοι «αγανακτισμένοι» πολίτες έβαλαν φωτιά και έκαψαν παράπηγμα σε τσιγγάνικο καταυλισμό.
 Δύο γυναίκες και τα παιδιά τους που την ώρα του εμπρησμού βρίσκονταν στο εσωτερικό του παραπήγματος και μαγείρευαν, σώθηκαν κυριολεκτικά την τελευταία στιγμή.
 Οργισμένοι οι Τσιγγάνοι κατήγγειλαν ότι προχθές το βράδυ λίγο πριν από τις 10, 
κάποιοι εκ των κατοίκων της Νέας Κίου -οι οποίοι τον τελευταίο καιρό αντιδρούν 
έντονα με την παρουσία των Τσιγγάνων στη περιοχή τους προφασιζόμενοι λόγους εγκληματικότητας- εισέβαλαν με ξύλα και όπλα στο παράπηγμα και αφού έβγαλαν με 
τη βία έξω τις γυναίκες και τα παιδιά έβαλαν φωτιά.
 Η δημοτική αρχή της Νέας Κίου σχολιάζοντας το περιστατικό κάνει λόγο για προβοκάτσια, διότι, όπως αναφέρει, ο συγκεκριμένος χώρος όπου εκδηλώθηκε η πυρκαγιά αστυνομεύεται και έτσι είναι αδύνατον να πλησιάσει κάποιος χωρίς να γίνει αντιληπτός.
 Αργά χθες το απόγευμα ο πρόεδρος του δημοτικού συμβουλίου της Νέας Κίου και μέλος της «επιτροπής αγώνα» Γιώργος Μανινής, με ανακοίνωσή του καταφέρεται κατά της επίσκεψης στον τσιγγάνικο καταυλισμό των εκπροσώπων του Συνασπισμού και άλλων ανθρωπιστικών οργανώσεων, ισχυριζόμενος ότι η παρουσία των μελών του 
Συνασπισμού συσπείρωσε τους Τσιγγάνους, οι οποίοι προέβησαν σε αναίτιο ξυλοδαρμό συμπολίτη του. 
 «Τέτοιες προσπάθειες αφ' ενός ρίχνουν λάδι στη φωτιά και αφ' ετέρου εκλαμβάνονται από τους Τσιγγάνουν ως προσπάθειες υπεράσπισης του δικαιώματος στην παρανομία, ανεξάρτητα από τις όποιες προθέσεις», τονίζει στην ανακοίνωσή του ο πρόεδρος του δημοτικού συμβουλίου της Νέας Κίου Γιώργος Μανινής. 
 Ελεγχόμενη χαρακτήρισε την κατάσταση στη Νέα Κίο ο αστυνομικός διευθυντής Αργολίδας Κων. Αντιβάσης. Οπως είπε χθες στην «Ε», η Aστυνομία για κάθε ενδεχόμενο έχει λάβει μέτρα και έχει αυξήσει τις περιπολίες στην περιοχή.
 Τον εμπρησμό του παραπήγματος, αλλά και τη συμπεριφορά των«τσιγγανοφάγων» της Ν. Κίου καταδικάζουν με ανακοινώσεις τους τα στελέχη του ΣΥΝ που προκηλακίστηκαν στηνπροηγούμενη επίσκεψή τους, η ΑΚΟΑ, το Ελληνικό Παρατηρητήριο των Συμφωνιών του Ελσίνκι και η Ελληνική Ομάδα για τα Δικαιώματα 
