<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 12/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tης ΙΩΑΝΝΑΣ ΚΛΕΦΤΟΓΙΑΝΝΗ<p>
 <font size=4><b>Ο</b></font>ταν η Ραλλού Μάνου (1915-1988), ένα δειλινό του Ιουλίου του 1950, στην Αγία Μαρίνα της Αίγινας, είχε ολοκληρώσει μαζί με τους εκλεκτούς συνεργάτες της (Χατζιδάκι, Τσαρούχη, Σολομό, Αλέκα Κατσέλη κ.ά.) την παράσταση τού «Μαρσύα», απ' την αντίδραση του κόσμου, που είχε συγκεντρωθεί, μα και από την ιδιαίτερη «ατμόσφαιρα» της στιγμής ήξερε καλά πως κάτι μοναδικό είχε μόλις συντελεστεί. Και πως γεννήθηκε κάτι το εντελώς νέο που, μάλιστα, η ίδια είχε πρώτη εισηγηθεί: Tο Ελληνικό Χορόδραμα. Μέσα στο χρόνο η διορατικότητά της πέρα για πέρα δικαιώθηκε.<p>
 Από τότε ακολούθησαν αμέτρητες παραστάσεις του Ελληνικού Χοροδράματος, φέροντας πάντα τη δημιουργική σφραγίδα της Ρ.Μ. και καθορίζοντας το χορευτικό γίγνεσθαι του τόπου, σε μια μακρά περίοδο κοντά μισού αιώνα. Οι «Εξι λαϊκές ζωγραφιές», το «Καταραμένο Φίδι», η «Μήδεια», ο «Ορφέας και η Ευρυδίκη»... Με επιφανείς και πάλι συνεργάτες (Χατζιδάκις, Χατζηκυριάκος-Γκίκας, Μόραλης, Εγγονόπουλος, Τσαρούχης, <p>
 Mαυροϊδης, Βακαλό, Νικολάου, Θεοδωράκης, Τσαγκάρης...). <p>
 Ωστόσο, μετά το θάνατό της, το Ελληνικό Χορόδραμα μονάχα ως όνομα συνέχισε να υπάρχει. Μόλις προ δύο ετών επιχειρήθηκε μια πρώτη αναβίωσή του από δύο στενούς συνεργάτες της Pαλλούς, που σήμερα τελούν χρέη διευθυντών στην επαγγελματική Σχολή Χορού της: τη Βούλα Μωραγιέμου και τον Α. Πέρη.Οι οποίοι και «ξανα-ζωντάνεψαν» το «Καταραμένο φίδι», την «Ερημιά» και, τέλος, τον «Μαρσύα».<p>
 Ο «Μαρσύας», λοιπόν, η παράσταση που προ 50 ετών, ακριβώς λόγω της πρωτοφανούς 
επιτυχίας του, οδήγησε τη Ρ.Μ. στη σύσταση του σωματείου τού Ελληνικού Χοροδράματος, το βράδυ της περασμένης Δευτέρας ξαναπαρουσιάστηκε στο θέατρο «Αλίκη», στην ακριβή πρωτότυπη χορογραφία του. Οχι απ' το Ελληνικό Χορόδραμα, αλλά από σπουδαστές και αποφοίτους της σχολής χορού της Ραλλούς Μάνου, στο πλαίσιο μιας παράστασης, υπό το γενικό τίτλο «Σπουδές». Αργότερα, ο «Μαρσύας» θα παρουσιαστεί στην Αίγινα, στον ίδιο ακριβώς «ελληνικό» τόπο όπου παρουσιάστηκε για πρώτη φορά.<p>
 Η Βούλα Μωραγιέμου, το «λατρεμένο Βουλάκι» της Ρ.Μ., χορεύτρια, χορογράφος και 
δασκάλα χορού, είναι μια γυναίκα που κρύβει πολλές ευαισθησίες -οι οποίες ξεδιπλώνονται σιγά σιγά, ιδιαίτερα όταν θυμάται τη δασκάλα της και τα τετράδιά 
της, που της τα χάρισε με συγκινητικές αφιερώσεις. Συγχρόνως, όμως, διακρίνεται για μια αποφασιστικότητα κι έναν δυναμισμό -μαζί με ικανότητες διοικητικές-, που -εκ των υστέρων- φάνηκε πως η Ρ.Μ. είχε ανιχνεύσει εγκαίρως και για το λόγο αυτό θέλησε να τη «χρίσει» διάδοχο στη σχολή της.<p>
 Πρόμαχος του έργου της<p>
 «Από το '93, οπότε έγινα καλλιτεχνική διευθύντρια της επαγγελματικής σχολής χορού της Ρ.Μ., διοικώ. Αναλαμβάνοντας τη γενική διεύθυνση του σχολείου, τα καθήκοντά μου έγιναν πολύπλοκα, κι έτσι δεν μπορώ πια να ασχοληθώ με το πραγματικό μου αντικείμενο, που είναι η χορογραφία», μας διευκρίνισε η ίδια, προτού ξεκινήσει η κουβέντα μας, στις γεμάτες από μνήμες και πλούσιο φωτογραφικό υλικό αίθουσες που κάποτε δίδαξε και δημιούργησε η Ρ.Μ. Στην ιστορική, πλέον, σχολή χορού «Ραλλούς Μάνου». <p>
 -Πώς τα πάει σήμερα η σχολή; <p>
 «Το επαγγελματικό σχολείο, το οποίο πάντα συμπορευόταν με το Ελληνικό Χορόδραμα, τα πάει εξαιρετικά καλά. Θα έλεγα μάλιστα, πως βρίσκεται σε άνθηση».<p>
 -Ποια είναι τα προβλήματα που είχατε να αντιμετωπίσετε; <p>
 «Πάρα πολλά. Οταν την ανέλαβα το επαγγελματικό τμήμα είχε μόλις τρεις μαθητές.Τα τρία πρώτα χρόνια, όχι μόνο δεν κέρδισα κάτι, αλλά έβαζα και από την τσέπη μου. Διότι παράλληλα είχα μια σχολή στο Ναύπλιο που μου απέφερε χρήματα. Η σχολή της Ρ.Μ. ήταν κάτι που ήθελα να κάνω με κάθε θυσία. Κι έκανα θυσίες -το ξέρουν όλοι όσοι έζησαν κοντά μου. Τελικά, όμως, η καλή λειτουργία της δεν οφείλεται μόνο σε μένα, αλλά και στους εκλεκτούς συνεργάτες μου: τον Α. Πέρη, που είναι διευθυντής σπουδών, την Ντόρα Τσάτσου, τον Αντόν Στόινοφ, την Αλίκη Καζούρη, τη Βαρβάρα Παξιμάδα κ.ά»<p>
 -Αισθάνεστε συνεχίστρια του έργου τής Ρ.Μ.; <p>
 «Πολλοί μου το λένε αυτό. Δεν θα το έλεγα έτσι. Θα'λεγα απλώς ότι είμαι πρόμαχος του έργου της και τίποτα περισσότερο. Εγώ δεν μπορώ να συγκριθώ αυτή τη στιγμή με την προσωπικότητα της Ρ.Μ., θα έλεγα πως με τον Πέρη είμαστε ο κρίκος που θα συνδέσει το παρελθόν με το παρόν. Δεν έχουμε προσωπικές φιλοδοξίες».<p>
 -Παρ'όλη την άνθηση που σημειώνεται στη σχολή χορού τής Ρ.Μ., με το Χορόδραμά της τι γίνεται; Δεν είναι λίγοι όσοι υποστηρίζουν ότι, μετά την εποχή της Ρ.Μ., πέθανε.<p>
 «Κοιτάξτε, αυτό βολεύει πάρα πολλούς να το λένε. Μια ιδεολογία δεν σταματά μετά το θάνατο ενός δημιουργού. Για ποιο λόγο να σταματήσει; » <p>
 -Οταν, όμως, στην πράξη δεν γίνεται τίποτε, η ιδεολογία δεν παραμένει γράμμα ανεπίδοτο; <p>
 «Οχι. Γιατί όταν έδινε η Ρ.Μ. παραστάσεις εκείνων των πολυπρόσωπων έργων, που κόστιζαν κι εγώ δεν ξέρω πόσα εκατομμύρια, στα θέατρα της Επιδαύρου, του Ηρωδείου, δεν είναι δυνατόν εσύ να συνεχίσεις αυτό το έργο με τα ολίγα, με τα ψιχία, με τα 8 εκατομμύρια που πήραμε από το ΥΠΠΟ την πρώτη φορά, προ δύο ετών. Είναι αστείο. Ή θα κάνουμε τις παραστάσεις που κι εκείνη είχε οραματιστεί ή δεν θα τις κάνουμε ή θα κάνουμε κάτι άλλο. Δεν περιμένουμε, πλέον, τίποτε από την πολιτεία». <p>
 -Γιατί; <p>
 «Γιατί η επιτροπή επιχορηγήσεων του ΥΠΠΟ είναι πενταμελής. Πέντε άτομα είναι προκλητικά λίγα. Επειτα, εμείς διαλέξαμε τον ορθόδοξο δρόμο, διά της υποβολής αιτήσεως, όχι τον πλάγιο. Δεν παρακαλέσαμε, δεν χαϊδέψαμε, δεν έχουμε μπάρμπα 
στην Κορώνη. Ποτέ δεν είχαμε δημόσιες σχέσεις, ποτέ δεν επιδιώξαμε κάτι τέτοιο, ποτέ δεν ήμασταν στα κυκλώματα. Πάντως, σκοπεύω το Χορόδραμα να μην το 
αφήσω να πέσει στο έρεβος».<p>
 Οικονομικό το πρόβλημα<p>
 -Το πρόβλημα με την αναβίωση και προώθηση του Ελληνικού Χοροδράματος το εστιάζετε στο οικονομικό; <p>
 «Το πρόβλημα είναι κατ'εξοχήν οικονομικό. Η Ρ.Μ.έστηνε τις παραστάσεις της χάρη στην ανιδιοτέλεια των συνεργατών της».<p>
 -Δεν πληρώνονταν όσοι δούλευαν στο Χορόδραμα; <p>
 «Στην αρχή, όχι. Αλλα τα χρόνια τότε. Ετσι χτίστηκε το Χορόδραμα. Ολοι οι μεγάλοι συνεργάτες της, ο Χατζιδάκις, ο Τσαρούχης, ο Χατζηκυριάκος-Γκίκας εργάστηκαν ανιδιοτελώς».<p>
 -Μετά τα 8 εκατομμύρια που σας δόθηκαν, και πραγματοποιήσατε προ δύο ετών κάποιες παραστάσεις Χοροδράματος, επιχορήγηση ξαναπήρατε; <p>
 «Οχι».<p>
 -Για ποιο λόγο; <p>
 «Ανέφεραν κάτι αόριστο, ότι δεν ολοκληρώσαμε την πρότασή μας».<p>
 -Αυτό που κυκλοφόρησε ήταν ότι δεν επιχορηγηθήκατε ξανά, γιατί η αναβίωση υπολειπόταν πολύ από την πρωτότυπη δουλειά της Ρ.Μ. <p>
 «Α, έχετε πολύ μεγάλο λάθος. Βεβαίως και ήταν άρτιες και άψογες οι παραστάσεις 
που δώσαμε. Αυτά είναι λόγια κάποιων που δεν τους ξέρω και δεν γνωρίζω καν αν τις είδανε τις παραστάσεις μας. Δεν το παραδέχομαι. Αντιθέτως, το χορευτικό δυναμικό ήταν σε πολύ υψηλότερο επίπεδο απ' ό,τι ήταν παλαιότερα. Δεν μπορούν, 
επομένως, οι παραστάσεις μας τώρα να είναι λιγότερο καλές απ' ό,τι οι προηγούμενες. Ποια ήταν η διαφορά; Οι χορογραφίες ήταν οι ίδιες, η μουσική η ίδια, τα κοστούμια τα ίδια. Οι άνθρωποι που χορεύουν, ως προς την τεχνική, σαφώς ανώτεροι».<p>
 -Νέες προτάσεις έχετε κάνει στο ΥΠΠΟ; <p>
 «Κάνουμε και καμία δεν γίνεται δεκτή».<p>
 -Δεν σαν ενδιαφέρει το έργο που άφησε πίσω της η Ρ.Μ. να «διοχετευτεί» και σε άλλα σχήματα, να βγει, ενδεχομένως, και στο εξωτερικό; <p>
 «Φυσικά. Πέρσι το Μέγαρο έκανε μια έκθεση Τσαρούχη, Χατζηκυριάκου-Γκίκα και Μόραλη. Μας ζήτησαν κοστούμια, μακέτες και ό,τι άλλο υλικό διαθέτουμε από τους 
μεγάλους αυτούς καλλιτέχνες, με τους οποίους η Ραλλού είχε συνεργαστεί πολύ. Και βεβαίως τους τα δώσαμε. Εμείς αμέσως σκεφτήκαμε ταυτόχρονα με την έκθεση να γινόταν και μια παράσταση με τις "Εξι λαϊκές ζωγραφιές" και την "Ερημιά", που ήταν με κοστούμια του Μόραλη, καθώς και με το "Καταραμένο φίδι" με τα κοστούμια του Γκίκα. Η απάντηση που μάς έδωσαν ήταν ένα αόριστο: "Θα το σκεφτούμ"ε».<p>
 Δεν μας έδωσαν την ευκαιρία<p>
 -Γιατί πιστεύετε ότι δεν δέχτηκαν; <p>
 «Δεν ξέρω. Εδώ είναι το περίεργο. Δεν το θέλουν το Χορόδραμα. Ομως, δεν θα παρακαλέσουμε. Ούτε είμαστε οι άνθρωποι που θα πάμε πλαγίως. Για μας το Μέγαρο 
έχει λήξει. Γιατί έχει φιλοξενήσει και καλές παραστάσεις αλλά και κάκιστες. Δεν μας πάει, αλλά δεν το πάμε κι εμείς». <p>
 -Ακούγεται σαν να έχει εξυφανθεί μια συνωμοσία εναντίον σας κι εναντίον της αναβίωσης του Χοροδράματος.<p>
 «Δεν ήταν μια ευκαιρία αυτή; Γιατί δεν μας έδωσαν την ευκαιρία να αποδείξουμε ότι μπορούμε να κάνουμε πολύ σπουδαία πράγματα; Οτι μπορούμε να παρουσιάσουμε αυτά τα έργα πάρα πολύ ωραία και από τεχνικής απόψεως καλύτερα. Μήπως δεν θα είναι όλα τα ίδια; Μα, εμείς τα ζήσαμε. Εγώ και ο Πέρης βιώσαμε αυτά τα έργα και τα ξέρουμε πάρα πολύ καλά. Είμαστε οι μόνοι που μπορούμε να τα διδάξουμε». 
<p>
 -Γιατί πιστεύετε ότι πρέπει να αναβιώσει το Ελληνικό Χορόδραμα σήμερα; <p>
 «Γιατί συμβάλλει στη χορευτική παιδεία του τόπου και πρέπει και οι νέοι να το δουν. Θεωρώ ότι τα έργα της Ρ.Μ. είναι σταθμός και συμβάλλουν στην πολιτιστική 
παιδεία μας. Δεν πρέπει να τα αφήσουμε να πεθάνουν, πρέπει να τα δουν οι χορογράφοι μας, οι χορευτές. Αν όχι όλα, οπωσδήποτε το "Καταραμένο φίδι", τις "Εξι λαϊκές ζωγραφιές", την "Ερημιά", τη "Μήδεια" και τον "Μαρσύα"».<p>
 Ποια ήταν η Mάνου<p>
 <font size=4><b>Η</b></font> Ραλλού Μάνου έφυγε σχετικά πρόωρα και αιφνίδια, το 1988, στα 72 της χρόνια. Κατά γενική ομολογία, είχε ακόμη πολλά να προσφέρει. «Η Ραλλού Μάνου αφιέρωσε όλη της τη ζωή στην τέχνη του χορού. Δούλεψε πολύ σκληρά για την προώθησή της. 
Η δράση της συνέβαλε ώστε να αλλάξει η αισθητική αντίληψη του χορού στην Ελλάδα», τονίζει η Βούλα Μωραγιέμου. Και συμπληρώνει: «Η πνευματική καλλιέργειά της σε συνδυασμό με το ταλέντο, την έμπνευση και την εργατικότητά της αλλά και το πάθος της για την Ελλάδα και την παράδοσή της -αρχαία και νεότερη- είχε ένα αποτέλεσμα μοναδικό, διαχρονικό και πρωτοπόρο. Και τούτο δεν 
είναι μια προσωπική μου άποψη, αλλά θέση μεγάλων και σπουδαίων ανθρώπων του πνεύματος και της τέχνης, που έζησαν και συνεργάστηκαν μαζί».<p>
 -Πώς δούλευε τις παραστάσεις της; Από πού αντλούσε την έμπνευσή της; <p>
 «Ηθελε να ερμηνεύει τα πανανθρώπινα συναισθήματα. Η Ρ.Μ. έπαιρνε στοιχεία από την ελληνική χορευτική παράδοση, τους δημοτικούς χορούς. Ρυθμούς, βήματα, σχηματισμούς. Τα οποία, μετουσιωμένα και περασμένα μέσα από μια σίτα τα μετέφερε εκλεπτυσμένα στα έργα της, σύμφωνα με τη σύγχρονη χορευτική τέχνη. Ο, 
τι έκανε η Ρ.Μ. είχε τη σφραγίδα της ελληνικότητας. Επίσης, αντλούσε στοιχεία από το αρχαιοελληνικό δράμα, που την ενέπνεε χορευτικά. Κατόρθωνε πάντοτε να ταιριάζει αρμονικά τη σύγχρονη χορευτική τέχνη με την παράδοση, δίνοντας σ' αυτήν μια νέα χορευτική αντίληψη. Πριν από 40 χρόνια, προσθέτοντας στα χοροδράματά της το στοιχείο του θεατρικού λόγου, μαζί με τη μουσική και το χορό, έκανε ένα είδος αυτού που λέμε σήμερα χοροθέατρο».<p>
 -Δεν υπάρχει διάκριση ανάμεσα στο χορόδραμα και το χοροθέατρο; Οι νέες ομάδες που κάνουν χοροθέατρο υποστηρίζουν ότι δεν έχουν σχέση με το χορόδραμα της Ρ.Μ; <p>
 «Ο καθένας κάνει κάτι ξεχωριστό, που όμως το ονομάζουν όλοι χοροθέατρο. Χοροθέατρο έκανε και η Ρ.Μ Γιατί; Το αμφισβητεί κανείς αυτό; Δεν είχε λόγο μέσα; Ποιος δεν είδε τον "Ορέστη", ποιος δεν είδε τον 'Οιδίποδα'. Σε πόσα έργα 
να αναφερθώ. Εκατοντάδες είναι τα χοροδράματα. Βεβαίως κι έκανε χοροθέατρο».<p>
 Συγκλονιστική<p>
 -Ως ερμηνεύτρια η ίδια πώς ήταν; <p>
 «Συγκλονιστική. Δε θα την ξεχάσω ποτέ στη "Μήδεια". Ηταν μοναδική. Οπως και ως 
Μάνα στο "Τραγούδι του νεκρού αδελφού". Ακόμη και στον Καραγκιόζη είχε πολύ χιούμορ. Δεν ήταν χορεύτρια, αλλά ερμηνεύτρια. Ο χορός δεν είναι μόνον τεχνική. Αλίμονο αν συνέβαινε κάτι τέτοιο. Είναι κι έκφραση. Παλαιότερα μπορεί 
να μην είχαμε την ίδια τεχνική, όπως σήμερα. Εβλεπε όμως κανείς να βγαίνει από 
το έργο αυτό που ήθελε να δώσει. Ο χορός δεν είναι απλώς πέντ'-έξι βήματα τέλεια καμωμένα. Είναι έκφραση, είναι ψυχή. Σώμα και ψυχή γίνονται ένα».<p>
 -Τι άνθρωπος ήταν η Ραλλού η Μάνου; Είναι γνωστό το έργο της. Αντιθέτως, η προσωπικότητά της...<p>
 «Ηταν άνθρωπος πολύ σκληρός στη δουλειά του και τρομερά ευαίσθητος στην προσωπική του ζωή. Σκληρή ήταν πρώτα με τον εαυτό της -ψυχικώς και σωματικώς. Ξενύχταγε για τους τελευταίους φωτισμούς των παραστάσεών της. Δούλευε ατελείωτες ώρες καθημερινώς -και ήταν δύσκολες εποχές τότε. Δεν μιλούσε για τίποτε άλλο παρά μόνο για τις παραστάσεις της. Ηταν δοσμένη ψυχή τε και σώματι 
στη δουλειά της. Δεν έχω γνωρίσει στη ζωή μου άλλο άνθρωπο που να έχει δοθεί με τέτοιον τρόπο στην τέχνη. Λάτρευε τη φύση, τα λουλούδια, τα ζώα. Σήμερα κατάλαβα πόσα πολλά πήρα από αυτή τη γυναίκα. Και το σημαντικότερο, ότι χάρη σ' αυτήν ολοκλήρωσα την προσωπικότητά μου».<p>
 -Υπήρχε κάποια δραστηριότητά της, κάποια πτυχή της προσωπικότητα της, που παρέμεινε άγνωστη στο κοινό; <p>
 «Κάτι που δεν είναι ευρέως γνωστό είναι ότι η Ρ.Μ. είχε ταλέντο και στη ζωγραφική. Τα πρώτα της χρήματα, πολύ μικρή ακόμη, τα κέρδισε ζωγραφίζοντας κάρτες. Επίσης, διάβαζε πάρα πολύ. Ρουφούσε τα βιβλία».<p>
 -Είπατε ότι κι εν ζωή ακόμη η καλλιτεχνική ζωή της δεν ήταν ρόδινη. Πώς αμφισβητήθηκε...<p>
 «Πάρα πολύ. Eίχε περάσει δύσκολες καταστάσεις και μέσα στο ίδιο το συγκρότημά της και απέξω. Από αυτούς που αγαπούσε εισέπραξε τα πιο πικρόχολα σχόλια. Συνάδελφοί της την ειρωνεύτηκαν πολλές φορές, όπως λέει και στο βιβλίο της. Στην εποχή της υπήρχαν δύο στρατόπεδα: του κλασικού και του σύγχρονου χόρου. Για ό, τι νέο επιχειρούσε, όπως τότε που πρόσθεσε το στοιχείο του λόγου στις παραστάσεις της, εισέπρατε την αμφισβήτηση και την κακοπροαίρετη κριτική. Εκανε πολλούς εχθρούς όταν ανέβηκε ψηλά. Ολα αυτά την πλήγωναν. Στα τελευταία της έφυγε πολύ πικραμένη. Σκεφτείτε, δεν της έδωσαν το Ηρώδειο για να παρουσιάσει δουλειά της. Κανείς δεν περίμενε ότι θα 'φευγε στα 72 της».<p>
 -Είχε εκφράσει η ίδια κάποια επιθυμία της προτού πεθάνει; <p>
 «Είχαμε συζητήσει και ήθελε προτού πεθάνει να αναβιώσει το "Τραγούδι του νεκρού αδελφού", τη γνωστή λαϊκή όπερα του Μίκη Θεοδωράκη. Αυτό θα ήθελα να το 
ξανακάνουμε».<p>
 -Τι άλλο σκοπεύετε να αναβιώσετε; <p>
 «Τον "Ερωτοκριτο" του Νίκου Μαμαγκάκη και το "Δοξαστικό", που αναφέρεται στη Θεοδώρα του Βυζαντίου και τον Ιουστινιανό».<p>
 -Σήμερα θα μπορούσε να υπάρξει, αλήθεια, μια νέα Ρ.Μ., η οποία θα «εκτίνασε» εκ νέου την υπόθεση του χορού; <p>
 «Είναι πραγματικά πολύ δύσκολο να πει κάποιος κάτι τέτοιο».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
