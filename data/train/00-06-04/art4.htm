<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 4 Ιουνίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tου ΓΙΩΡΓΟY ΚΑΡΟΥΖΑΚΗ<p>
«...Πρόβλημα με το χέρι μου. Εμπόδιο στον υπέρτατο στόχο μου. Ανυπέρβλητο, σύμφωνα με τους γιατρούς. Αυτή είναι η πρώτη πραγματική ήττα της ζωής μου... Εκλαψα για τη μοίρα μου και φώναξα το Θεό γι' αυτήν. Συνέθεσα και την πρώτη σονάτα για πιάνο».<p>
nΦοιτητής, ακόμη, στο Ωδείο της Μόσχας, ο Αλεξάντερ Σκριάμπιν θρηνεί για τον τραυματισμό του χεριού του. Ηταν, όμως, αυτός που τον ανάγκασε να σταματήσει να παίζει πιάνο και να αφιερωθεί στη σύνθεση.<p>
Ο Pόμπερτ Σούμαν, πάλι, ήταν απαρηγόρητος: «Υπερβολική μελέτη τεχνικών ασκήσεων. Κομμάτιασμα του δεξιού μου χεριού». <p>
Ανάλογα προβλήματα αντιμετώπισε ο καναδός πιανίστας Γκλεν Γκουλντ και δεκάδες λιγότερο γνωστοί μουσικοί σε όλο τον κόσμο.<p>
Στην Ελλάδα, η πρώτη μελέτη που αφορά τα προβλήματα που αντιμετωπίζουν οι μύστες του ήχου εκδόθηκε από τον έλληνα τσελίστα της «Καμεράτας», Ηλία Σακαλάκ. Το βιβλίο του «Σωματικά και ψυχολογικά προβλήματα των μουσικών» κυκλοφόρησε από τις εκδόσεις «Φίλιππος Νάκας» με τη χορηγία των Υποτροφιών «Κυβέλη - Χορν». Και τι προβλήματα μπορεί να 'χουν οι μουσικοί; <p>
Ο συγγραφέας αναφέρεται τόσο στα σωματικά, όπως τα σύνδρομα παγίδευσης νεύρου, οι διαταραχές κινητικής λειτουργίας, οι δυσλειτουργίες του μυοσκελετικού συστήματος, όσο και τα ψυχολογικά προβλήματα, όπως το τρακ της σκηνής και το στρες. Πότε άρχισε να ασχολείται με το θέμα; Οταν χρειάστηκε να αντιμετωπίσει ένα δικό του «μουσικό τραυματισμό».<p>
Ανάμεσα στα προβλήματα που ενδέχεται να αντιμετωπίσει ένας μουσικός είναι όμως και οι αλλεργικές δερματίτιδες, που σχετίζονται στην περίπτωση των βιολιστών με το λαιμό, εξαιτίας της επαφής του δέρματός τους με εξωτικά ξύλα (ανατολική - ινδική τριανταφυλλιά, έβενο Makassar), με το νίκελ στα μεταλλικά μέρη του υποσιάγονου ή με το ρετσίνι που χρησιμοποιείται σαν συστατικό παραγωγής για λουστράρισμα του οργάνου. <p>
Ανάλογα προβλήματα αντιμετωπίζουν και οι έγχορδοι στην επαφή των δακτύλων τους με το ρετσίνι ή το νίκελ από μεταλλικά μέρη του δοξαριού κ.ά.<p>
Ομως, ο Ηλίας Σακαλάκ δεν περιορίστηκε σ' αυτό. Επικοινωνώντας με πολλούς σπουδαστές και μουσικούς, αναρωτήθηκε με ποια κριτήρια επέλεξαν τα όργανά τους. <p>
«Οι λόγοι ποικίλλουν», λέει. «Εχουν σχέση αρχικά με τη μουσική παιδεία ενός τόπου, αλλά και με το φύλο όχι μόνο των μουσικών, αλλά και των μουσικών οργάνων. Στην έρευνα που έκανα με φοιτητές, απάντησαν ότι επέλεξαν ένα μουσικό όργανο επειδή τους προέτρεψαν οι γονείς τους, ή γιατί το έπαιζε ένας φίλος τους. Κάθε πότε όμως έχει την ευκαιρία να δει μια πλήρη ορχήστρα ένα παιδί που ζει σε μια επαρχιακή πόλη; Πόσο ποικίλα ερεθίσματα μπορεί να έχει; Σ' ένα επαρχιακό ωδείο επίσης δεν διδάσκονται όλα τα όργανα. Επομένως διαλέγει μεταξύ του πιάνου, του βιολιού, της κιθάρας ή του ακορντεόν. Υπάρχουν βέβαια και κάποια όργανα που επιλέγονται από τους μουσικούς για διαφορετικούς λόγους. Εχετε δει μια γυναίκα να παίζει μπουζούκι ή τρομπόνι ή έναν άντρα να παίζει άρπα; Παρ' ολ' αυτά, τελευταία εμφανίστηκαν πολλές γυναίκες που παίζουν κρουστά». <p>
Ο συνομιλητής μας δεν διακινδυνεύει να «ψυχογραφήσει» τους μουσικούς σε σχέση με το είδος της μουσικής που προτιμούν. Απλώς αρκείται σε μερικές πληροφορίες ανεκδοτολογικού τύπου: <p>
 «Λέμε, π.χ., και έτσι φαίνεται συχνά, ότι αυτοί που παίζουν όμποε έχουν περισσότερα πνευματικά ενδιαφέροντα, χωρίς αυτό να σημαίνει ότι ένας ομποΐστας είναι κατά κανόνα διανοούμενος».<p>
 Από την άλλη, οι μουσικοί των χάλκινων πνευστών είναι συνήθως άνθρωποι «έξω καρδιά», εκδηλωτικοί, κάνουν ευκολότερα αστεία. «Ενδεχομένως να μπορεί κάποιος να αναγνωρίσει ιδιαίτερα χαρακτηριστικά ανάμεσα στους μουσικούς που παίζουν σε μια ορχήστρα δωματίου ή σε μουσικούς της όπερας. Δεν θα το διακινδύνευα, όμως». <p>
Πολύ πιο βέβαιος είναι για τις συνέπειες του τρακ: «Το ιδρωμένο χέρι ενός βιολιστή ή ενός τσελίστα παίζει εύκολα μια λάθος νότα, αρκεί να γλιστρήσει και να γείρει το δάχτυλο μερικά δέκατα του χιλιοστού. Σε όλες τις μουσικές ακαδημίες του εξωτερικού διδάσκονται τρόποι που μπορούν να προφυλάξουν τους μουσικούς από τέτοιου είδους λάθη». Γνωστή είναι η μέθοδος Αλεξάντερ, που βοηθά το μουσικό μέσα από φυσικές κινήσεις να χρησιμοποιεί με σωστό τρόπο το σώμα του και να αντιμετωπίζει το στρες».<p>
Το πρώτο βιβλίο που αναφερόταν αποκλειστικά στα προβλήματα των μουσικών ήταν το βιβλίο του γερμανού νευρολόγου Κουρτ Σίνγκερ με τίτλο «Ασθένειες του μουσικού επαγγέλματος», που κυκλοφόρησε στις αρχές του 20ού αιώνα. Ο Σίνγκερ ασχολήθηκε τόσο με τα σωματικά προβλήματα των μουσικών αναφερόμενος στη «νευρικότητα» του μουσικού για την οποία συνιστούσε μείωση των ωρών μελέτης, ενώ σ' ένα από τα κεφάλαια του βιβλίου του έγραφε για τους «ψυχοπαθητικούς» μουσικούς για τους οποίους πίστευε ότι τα σωματικά τους προβλήματα είχαν ψυχολογικές αιτίες. Ποιος είπε ότι η μουσική πάντα εξημερώνει τα πάθη;<p>
οίκων της Λειψίας, οι οποίοι πραγματοποίησαν το Νοέμβριο του 1989 μια από τις μεγαλύτερες συγκεντρώσεις, η οποία προοιωνιζόταν την πτώση του Tείχους) ήταν από τις λίγες φορές «που το κοινό σε αυτήν την αίθουσα χειροκρότησε χωρίς να είναι παρών ο σκηνοθέτης»...<p>
υχώς, βοηθά: «Φέτος για πρώτη φορά κάναμε χρήση της χρωματογραφίας. Στείλαμε δείγματα από πιθάρια και μας είπαν ότι είχαν στεγανοποιηθεί με κερί μελισσών. Ετσι καταλάβαμε πώς μπορούσαν να αποθηκεύουν υγρά σ' αυτό το πορώδες υλικό». <p>
Μέχρι και υπολείμματα κοπράνων έχουν βρει. Και το ηφαιστειακό υλικό τα έχει συντηρήσει αρκετά καλά, ώστε να μπορούν σήμερα να συμπεράνουν το διαιτολόγιο και τις ασθένειες των ανθρώπων.<p>
Τους χημικούς συντρέχουν οι προγραμματιστές: «Συνεργαζόμενοι για πρώτη φορά με το Πολυτεχνείο, προσπαθούμε να βρούμε ευκολότερα τις επαφές των κομματιών», αποκαλύπτει ο καθηγητής. <p>
«Ο υπολογιστής κάνει τους συνδυασμούς με τρομερή ταχύτητα, αναγνωρίζοντας την περίμετρο, το σχέδιο και το χρώμα, όχι όμως και τις τρεις διαστάσεις των κομματιών».<p>
Τη σωστότερη δουλειά την κάνουν, άλλη μια φορά, οι άνθρωποι. <p>
Σαν τον ίδιο, που έχει αφοσιωθεί σ' αυτό το έργο, σαν τους βοηθούς του με το μοντέρνο κούρεμα και το ευγενικό χαμόγελο, που θυμίζουν τόσο κάποιους άλλους νέους με ίδιο, σχεδόν, κούρεμα και χαμόγελο, εκείνους που απαθανατίστηκαν πριν από 3.500 χρόνια στις τοιχογραφίες. 

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



