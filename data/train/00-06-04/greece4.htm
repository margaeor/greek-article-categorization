<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 4 Ιουνίου 2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Tης ΓEΩPΓIAΣ ΛINAPΔΟY<p>
Στο αίμα του νιώθει να κυλά η φήμη του ένδοξου στρατηγού Ζίγμουντ Μινέικο, η αποφασιστικότητα του Αντρέι Μινέικο ενός από τους πρωταγωνιστές της Οκτωβριανής Επανάστασης, η ευαισθησία του Χένρικ Σιένκεβιτς, του πρώτου Πολωνού που κέρδισε Νόμπελ λογοτεχνίας και η γοητεία του Ανδρέα Παπανδρέου. <p>
Ηταν όλοι συγγενείς του...<p>
Συναρπαστική και παράλληλα ευαίσθητη η ιστορία που σήμερα ξεφυλλίζει η «Κ.Ε». Πρωταγωνιστής ένας 45χρονος Πολωνός, ο ψυχολόγος Κρίστοφ Μινέικο της οικογένειεας από την οποία καταγόταν η μητέρα του Aνδρέα Παπανδρέου, η Σοφία. <p>
Αναλυτής συστημάτων στην αστυνομία του Τορόντο στον Καναδά, μπορεί να μην ακολούθησε τα χνάρια των διάσημων προγόνων του, επιμένει όμως να διατηρεί ζωντανή την ιστορία τους και να τη διαδίδει ανά τον κόσμο, μέσω του Ιντερνετ.<p>
«Ανακάλυψα ότι η ζωή μερικών μελών της οικογένειάς μου, ήταν συγκλονιστική», εξηγεί μεταξύ άλλων στο εισαγωγικό σημείωμα της ηλεκτρονικής του σελίδας, που τιτλοφορείται: «Το γενεαλογικό δέντρο των Μινέικο».<p>
Τα κλαδιά του δέντρου είναι πολλά και κάποια από αυτά έχουν χαράξει με ανεξίτηλο μελάνι ιστορικές σελίδες της χώρας μας. Οπως ο Ζίγμουντ Μινέικο, ο Γεώργιος Παπανδρέου «Ο Γέρος της Δημοκρατίας», ή ο Ανδρέας Παπανδρέου με τον οποίο ο Κρίστοφ έχει συνδέσει ένα σημαντικό κομμάτι της ζωής του.<p>
 Η πρώτη μας ηλεκτρονική συνάντηση έγινε στη σελίδα του Ιδρύματος Παπανδρέου στο Ιντερνετ. Ο Κρίστοφ είχε στείλει ένα μήνυμα, με το οποίο παρακαλούσε όποιον διαθέτει στοιχεία για τους Μινέικο να επικοινωνήσει μαζί του ηλεκτρονικώς.<p>
 Οταν έπειτα από λίγες μέρες, έλαβε το μήνυμά μας, αναθάρρησε καθώς πίστεψε ότι θα είναι από κάποιον έλληνα συγγενή του. Οταν διαπίστωσε ότι επρόκειτο για τη συνέντευξη, άδραξε την ευκαιρία και επανέλαβε το αίτημά του: «Eχω έρθει σε επαφή με το Γιώργο και το Νίκο Παπανδρέου. Ο Γιώργος έχει συναντηθεί δύο φορές με τους γονείς μου στην Πολωνία. Με τη Σοφία, όμως όχι. Μήπως έχετε τη διεύθυνσή της, για να της στείλω ένα γράμμα;»<p>
Δύο «ξένοι» στην ίδια πόλη ή παιχνίδι της μοίρας; Εδώ και περίπου ένα χρόνο, η Σοφία Κατσανέβα ζει σε ένα προάστιο του Τορόντο στον Καναδά για τις ανάγκες των μεταπτυχιακών της σπουδών. Εκεί κοντά ζει με την οικογένειά του και ο μακρινός της ξάδελφος, ο Κρίστοφ Μινέικο...<p>
 Η γνωριμία του με τον Ανδρέα Παπανδρέου έγινε σε μια πολύ δύσκολη στιγμή...<p>
«Οταν το 1981 μετανάστευσα από την Πολωνία στον Καναδά, άφησα πίσω τη γυναίκα μου και τα δύο μου παιδιά. Ηταν την περίοδο της δικτατορίας του Γιαρουζέλσκι στην πατρίδα μου. Οταν όλες οι προσπάθειες μου να τους φέρω κοντά, απέβησαν άκαρπες, έστειλα ένα γράμμα στον Ανδρέα. Με βοήθησε αμέσως. Τελικά, συναντήθηκα με την οικογένειά μου στο Τορόντο το 1983 και του είμαι ευγνώμων γι' αυτό», μας λέει.<p>
Τα δανεικά του Χάρβαρντ...<p>
«Ηταν μια σύνθετη προσωπικότητα. Είχε πολλές και πραγματικές αρετές», εκτιμά για τον Ανδρέα Παπανδρέου, και θεωρεί ότι η ζωή του «ήταν συναρπαστική».<p>
 Μας αποκαλύπτει, ότι: «Οταν ο Aνδρέας θέλησε να σπουδάσει στο Πανεπιστήμιο του Χάρβαρντ, δεν είχε χρήματα. Εξάλλου, οι σπουδές τότε ήταν πολύ ακριβές. Ετσι, δανείστηκε από τη θεία του τη Σεσίλια, την αδελφή της Σοφίας Μινέικο». Για την οποία πιστεύει ότι έδειχνε αποστροφή για την πολιτική, ενώ: «Οταν συνειδητοποίησε ότι τα εγγόνια της κινδύνευαν να χάσουν τον ελληνικό τους προσανατολισμό, προσπάθησε να τα μυήσει στον ελληνικό πολιτισμό».<p>
 Ο παππούς του Κρίστοφ ήταν αδελφός του στρατηγού Ζίγμουντ Μινέικο, πατέρα της Σοφίας. Ισως είναι ένα από τα λίγα μέλη της οικογένειας, αν όχι ο μοναδικός που έχει διαβάσει το ανέκδοτο ημερολόγιο του στρατηγού Μινέικο. Σ' αυτό το ιστορικό ντοκουμέντο, γραμμένο στα πολωνικά, ο Ζίγμουντ έχει καταγράψει με τη δική του ματιά τα «10 δραματικά χρόνια της Ελλάδας 1915-1925».<p>
 Το ημερολόγιο φυλάσσεται σε μουσείο της Πολωνίας και δεν έχει μεταφραστεί μέχρι σήμερα, καθώς, όπως αιτιολογεί ο Κρίστοφ Μινέικο, «δεν ενδιαφέρει τους Πολωνούς».<p>
«Το ξέσπασμα του 1ου Παγκοσμίου Πολέμου φαίνεται ότι ακόνισε το ενδιαφέρον των Μινέικο για την ελληνική πολιτική. Αναμφίβολα, ο Ζίγμουντ ήταν ένας μεγάλος πατριώτης και έβλεπε το όνειρό του για μια δυνατή Ελλάδα στο πρόσωπο του Ελευθέριου Βενιζέλου.<p>
 Το ημερολόγιό του σκιαγραφεί την εσωτερική πολιτική πάλη μεταξύ 1915-1925. Αυτά τα 10 δραματικά χρόνια της ελληνικής ιστορίας, περιγράφονται από τον Μινέικο σα μια μάχη ανάμεσα στο Θεό και το διάβολο», μας μεταφέρει ο αναγνώστης του ημερολογίου. Περιγράφει, την ιστορία του προγόνου του με ιδιαίτερη υπερηφάνεια: <p>
«Διαδραμάτισε σπουδαίο ρόλο στους πολέμους της Ελλάδας με τους Τούρκους. Ηταν εκείνος που κατέστρωσε τα σχέδια για την απελευθέρωση της πόλης των Ιωαννίνων από τον εχθρό. <p>
«Τύραννος
ο Κωνσταντίνος»<p>
Ο Βασιλιάς Κωνσταντίνος τον παρασημοφόρησε με τις ανώτατες των τιμών για τις υπηρεσίες που πρόσφερε στη χώρα. Στο ημερολόγιό του σημειώνει για τον Κωνσταντίνο ότι ήταν ένας τύραννος, ένας προδότης που οδήγησε τη χώρα στο γκρεμό».<p>
 Σύμφωνα με το νεότερο Μινέικο, ο Ζίγμουντ μνημόνευσε τον Ανδρέα Παπανδρέου σε ένα γράμμα του λίγο πριν πεθάνει, στις 28 Αυγούστου του 1925. Γράφοντας σε έναν ξάδελφό του, τον Τζόζεφ Μινέικο, ισχυριζόταν μεταξύ άλλων: «Ο Ανδρέας είναι το πορτρέτο μου με όλες τις λεπτομέρειες του». Και να σκεφτεί κανείς ότι ο Ανδρέας τότε ήταν μόλις 7 ετών...<p>
 Τον 14ο και 15ο αιώνα, η οικογένεια λεγόταν Μίνιατ, που προερχόταν από το λιθουανικό ρήμα «Minti», που έχει δύο ερμηνείες, όπως μας πληροφορεί ο Κρίστοφ: τσαλαπατώ ή ανακαλώ. <p>
«Βασικά σήμαινε: αξιομνημόνευτος καβαλάρηςΣ. Ενα όνομα που ενθάρρυνε την πίστη ότι το παιδί που μεγαλώνει μπορεί να γίνει ένας υπέροχος καβαλάρης», μας εξηγεί.<p>
 Οταν η Λιθουανία κατελήφθη από τους Σλάβους, η οικογένεια πρόσθεσε ένα υποκορεστικό. «Για μεγάλο χρονικό διάστημα, τα μέλη της οικογένειας έλεγαν: κανονικά, το όνομά μας είναι Μίνιατ, αλλά αυτές τις μέρες μάς φωνάζουν Μινέικα όλο και πιο πολύ». <p>
Τελικά, υπερίσχυσε η πολωνέζικη εκδοχή του Μινέικο.<p>
Οι υπόλοιποι Μινέικο... <p>
«Κατάγομαι από την Πολωνία, η μητέρα μου είναι Μινέικο. Ο παππούς μου, ο Μιχάλ Προτ Μινέικο, δολοφονήθηκε από τους μπολσεβίκους κατά τη διάρκεια της επανάστασης. Ηταν πιανίστας. Η γυναίκα του κατάφερε να δραπετεύσει με τα 5 της παιδιά στη Ρωσία. Ομως λίγο καιρό μετά, πέθανε και τα παιδιά έμειναν μόνα τους χωρίς να έχουν τη δυνατότητα να επικοινωνήσουν με τους υπόλοιπους Μινέικο. Οπως εξελίχθηκε η πολιτική κατάσταση στην Πολωνία, ήταν αδύνατο να έχουν επικοινωνία έξω από το κομμουνιστικό μπλοκ. Αν κάποιος έχει πληροφορίες γι' αυτούς, θα ήθελα να τις έχω», του έγραψε πριν από λίγο καιρό η Μάργκαρετ.<p>
 Αλλά και η Σούζαν αναζητεί τις ρίζες της μέσω της σελίδας του Κρίστοφ: <p>
«Είμαι κόρη του Ζαν Σιένκεβιτς, ανιψιού του νομπελίστα Χένρικ Σιένκεβιτς, αλλά ποτέ δε γνώρισα τον πατέρα μου. Αφησε την αγγλίδα σύζυγό του το 1951. Εάν έχεις κάποιες πληροφορίες για τον πατέρα μου, η αδελφή μου Βιρτζίνια κι εγώ θα σου χρωστούμε χάρη».<p>
 Δικαιωματικά, ο επίλογος ανήκει στον Ραφάλ Χέιντελ Μανκού, αναγνώστη της σελίδας του. Συγχαίρει τον Κρίστοφ Μινέικο λέγοντάς του ότι: «Είναι πολύ σημαντικό το ότι χρησιμοποιούμε τη σύγχρονη τεχνολογία, για να διατηρήσουμε ζωντανή την ιστορία μας».</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



