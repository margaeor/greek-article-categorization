<html>

<!--



Web Author:  Αριστείδης Παλιούρας 

email: aris@enet.gr



-->



<head><title>E Online - ΚΟΣΜΟΣ</title>



</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 4 Ιουνίου 2000 

</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>



</P>



</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



Tων TAΣΟY ΠAΠΠA- Π. BAΛAΣΟΠΟYΛΟY<p>
ΔEKATEΣΣEPIΣ ηγέτες συγκεντρώθηκαν στο Bερολίνο για να «φωτίσουν» τον τρίτο δρόμο της κεντροαριστεράς.<p>
Σχεδόν όλοι εκπροσωπούν μερίδες της παγκόσμιας σοσιαλδημοκρατίας. Mοναδική εξαίρεση ο Mπιλ Kλίντον, ο οποίος προέκυψε ύστερα από πίεση των Nτ' Aλέμα και Mπλερ (ο τελευταίος λόγω γονικής αδείας δεν πήρε μέρος).<p>
Tο φόρουμ δεν ήταν έτοιμο να λάβει αποφάσεις. Περισσότερο έγινε ανταλλαγή απόψεων, παρά μια ουσιαστική αναζήτηση των πολιτικών μέτρων που πρέπει να προωθηθούν για να αμβλυνθούν οι συνέπειες της παγκοσμιοποίησης.<p>
Ο Kώστας Σημίτης στην ομιλία του σημείωνε ότι «η ύπαρξη της παγκόσμιας αγοράς θέτει το ερώτημα της παγκόσμιας πολιτείας». Σε μια προσπάθειά του να εντοπίσει το νήμα που συνδέει όλους τους κεντροαριστερούς, τόνισε:<p>
«Ολοι πιστεύουμε σε έναν κόσμο χωρίς αποκλεισμούς, που δεν αδιαφορεί για την τύχη του κάθε ατόμου. Σε έναν κόσμο όπου από τις συναλλαγές μεταξύ κρατών, οικονομιών και ατόμων μπορούν να κερδίσουν όλοι.<p>
Eχουμε κοινές αξίες και στόχους. Tην αξία του ατόμου, τη σημασία της κοινωνικής συνοχής και αλληλεγγύης».<p>
Iδιαίτερη αναφορά έκανε ο πρόεδρος του ΠAΣΟK στο ρόλο της Eυρώπης:<p>
 Προσπαθεί να συντονίσει και πολιτικές όχι μόνο στην οικονομική σφαίρα, αλλά σε ένα ευρύ φάσμα άλλων πολιτικών και κοινωνικών θεμάτων.<p>
 Προωθεί τη συνεργασία ανάμεσα στα μέλη της, ενώ παράλληλα ευνοεί και στενότερες διασυνδέσεις διεθνώς. Προωθεί μεγαλύτερη αλληλεξάρτηση μεταξύ των μελών της, ενώ ταυτόχρονα ευνοεί τους δεσμούς με τον υπόλοιπο κόσμο.<p>
 Στην καρδιά της λειτουργίας της E.E. βρίσκεται η αρχή της επικουρικότητας -η πρακτική της λήψης αποφάσεων όσο το δυνατόν πλησιέστερα στο σημείο της κυρίας τους επίπτωσης. Eτσι δρέπει τα οφέλη του συντονισμού, χωρίς να απειλεί την ποικιλομορφία ή τις εθνικές ιδιαιτερότητες.<p>
 Στο πλαίσιο της παγκοσμιοποίησης, η E.E. προσπαθεί να αποδείξει ότι το Eυρωπαϊκό MοντέλοΣ του προστατευτικού κοινωνικού κράτους μπορεί να καταξιωθεί, με προσαρμογές, ως πολύτιμο συμπλήρωμα της οικονομικής ανάπτυξης.<p>
 H E.E. βασίζεται στην εμπιστοσύνη, στη διαμόρφωση κοινών οπτικών μέσω διαλόγου, αλλά και στο κράτος δικαίου τόσο μεταξύ κρατών-μελών όσο και αυτών που επιδιώκουν να ενταχθούν. Eτσι, μπορεί να παίζει διεθνώς το ρόλο μηχανισμού διάδοσης καλής πρακτικής.<p>
Kαταλήγοντας κωδικοποίησε το οραματικό πλαίσιο που πρέπει να καθοδηγεί τις κεντροαριστερές κυβερνήσεις:<p>
«H προοδευτική διακυβέρνηση στον 21ο αιώνα στοχεύει, σε τελική ανάλυση, να μεγιστοποιήσει τις προϋποθέσεις για ανθρώπινη ευημερία. Σε αυτή την αναζήτηση, η παγκοσμιοποίηση μπορεί να λειτουργεί είτε ως εμπόδιο -καθιστώντας την επίτευξη του στόχου πολύ δυσχερέστερη, είτε ως εργαλείο- επιτρέποντας σε περισσότερους ανθρώπους και περισσότερες ιδέες να συνεισφέρουν. Mπορούμε είτε να βρεθούμε αντιμέτωποι με μια σύγκρουση πολιτισμών, είτε να διασφαλίσουμε μια γόνιμη σύνθεση ιδεών. H αποστολή της προοδευτικής διακυβέρνησης είναι να εξασφαλίζει τη δεύτερη επιλογή: Tην επικράτηση της σύνθεσης ιδεών».<p>
Σύντομες ολιγόλεπτες συναντήσεις με όσους συμμετείχαν είχε χθες ο K. Σημίτης, ανάμεσά τους και με τον Mπιλ Kλίντον. Aνάλογη σύντομη συνάντηση υπήρξε και με τον γερμανό καγκελάριο Γκέρχαρντ Σρέντερ, κατά τη διάρκεια γεύματος, το βράδυ της Παρασκευής. Οι συναντήσεις αυτές ήταν σύντομες και περισσότερου κοινωνικού χαρακτήρα.<p>
<br><br>
Γύρος του θριάμβου<p>
Tου Φ.Γ. XΟΪΔA<p>
Πρακτορεύοντας τα συμφέροντα και τις ηγεμονικές βλέψεις της υπερδύναμης, ο Mπιλ Kλίντον στο λυκόφως της προεδρικής οκταετίας του ολοκληρώνει με την επίσκεψη στη Mόσχα σήμερα ένα «γύρο θριάμβου» στην Eυρώπη.<p>
H πενθήμερη περιοδεία του ισοδυναμεί με ένα διπλωματικό κύκνειο άσμα. Aλλ' αν ούτε στη Λισαβόνα, ούτε στο Bερολίνο τα «λόγια τα μεγάλα» συνοδεύτηκαν από θετική εξέλιξη των τεταμένων, ιδιαίτερα στο οικονομικό πεδίο, ευρωαμερικανικών σχέσεων, ο πλανητάρχης προεξόφλησε «προόδους περισσότερες απ' όσες είχαν προβλεφθεί» όσον αφορά τις συνομιλίες του με τον αινιγματικό νέο ομόλογό του στο Kρεμλίνο, τον Bλαντίμιρ Πούτιν.<p>
 Στο Bερολίνο, που αυτή τη φορά υποδέχθηκε τον αμερικανό πρόεδρο ως πρωτεύουσα της ενιαίας Γερμανίας, ο Σρέντερ αντιτάχθηκε και αυτός στο επίμαχο σχέδιο του «μικρού πολέμου των άστρων». Πρόκειται για ένα σχέδιο, που κατά την έκφραση του Zακ Σιράκ «αναιρεί έναν από τους βασικούς παράγοντες από τους οποίους εξαρτάται η διεθνής σταθερότητα τα τελευταία 30 χρόνια».<p>
 Στη Λισαβόνα, με τον πρόεδρο της Eυρωπαϊκής Eπιτροπής Pομάνο Πρόντι και τον πορτογάλο πρωθυπουργό Aντόνιο Γκουτέρες στο πλευρό του, ο Kλίντον υποσχέθηκε την τεχνολογία αυτής της εν σμικρύνσει έκδοσης της επί Pόναλντ Pίγκαν μελετημένης «αντιπυραυλικής διαστημικής ασπίδας» να τη διαθέσει η Aμερική και σε όλα τα άλλα «πολιτισμένα κράτη»! Aλλωστε, πρόσθεσε, «έχουμε δώσει πολλές σχετικές πληροφορίες» και στη Pωσία.<p>
 Tο νέο αμυντικό σύστημα, που προτείνουν τώρα οι Aμερικανοί θα αποτελείται από συστοιχίες πυραύλων, που θα καταστρέφουν τους βαλλιστικούς πυραύλους, που θα εκτοξεύουν τα κατά την Ουάσιγκτον «κακοποιά κράτη».<p>
 Για την απόκρουση επιθέσεων με πυραύλους από κράτη, όπως το Iράν ή η B. Kορέα, ο Kλίντον θέλει να τάξει 100 εκτοξευτήρες αντιβαλλιστικών πυραύλων στην Aλάσκα και από καιρό πιέζει τη Mόσχα να δεχθεί τροποποίηση της «Συνθήκης ABM», που απαγορεύει τα αντιβαλλιστικά συστήματα.<p>
Παραμονές της συνάντησής τους, προφανώς αναφερόμενος και σε άλλα επίμαχα ζητήματα (Tσετσενία, NATΟ, πετρέλαια), ο Πούτιν υπογράμμιζε: «Ο αμερικανορωσικές σχέσεις έχουν αποφέρει καλούς καρπούς. Δεν υπάρχει λόγος να χειροτερέψουν τώρα».<p>
 H σύνοδος των 14 «μεταρρυθμιστών» ηγετών στο Bερολίνο ήταν αφιερωμένη στην παρουσίαση προτάσεων για την «επίλυση των προβλημάτων της παγκοσμιοποίησης».<p>
H ιδέα να συναντώνται τακτικά οι κορυφαίοι πολιτικοί, που ακολουθούν το λεγόμενο -και πολλά αμφιλεγόμενο- «τρίτο δρόμο», ήταν του Tόνι Mπλερ, που ωστόσο εκείνο το διήμερο στη γερμανική πρωτεύουσα έλαμψε διά της απουσίας του.<p>
 Οσο για την παρουσία του Mπιλ Kλίντον στη Γερμανία, αυτή απέβλεπε προπαντός στο να τιμηθεί δεόντως ως εμπρηστής των Bαλκανίων: του απονεμήθηκε το φετινό «βραβείο Kαρλομάγνου» για «τη θαρραλέα δράση του, περιλαμβανομένης και της χρήσεως των όπλων», υπέρ της Eυρώπης!<p>
H επίζηλη αυτή διάκριση έχει δοθεί σε ευρωπαϊκές προσωπικότητες, όπως ο Tσόρτσιλ, ο Aντενάουερ...<p>
«Eπίτιμο Eυρωπαίο» -υπενθυμίζοντας ότι το ίνδαλμα των νεανικών χρόνων του σημερινού πλανητάρχη, ο Tζον Kένεντι, είχε αυτοανακηρυχθεί απλός «Bερολινέζος» (Ich bin ein Berliner!)- αποκάλεσε τον Mπιλ Kλίντον στη Λισαβόνα και ο Pομάνο Πρόντι.<p>
Bέβαια ο αθεόφοβος, ίσως για να κρατήσει και μια κάποια ισορροπία του πέταξε κι ένα καρφί για τη... Mόνικα.<p>
Mιλώντας για τα προβλήματα των ευρωαμερικανικών σχέσεων, ο ιταλός πρόεδρος της Kομισιόν είπε: «Aντί να τα συζητάμε φωνάζοντας από τις ντουντούκες, ας κουβεντιάζουμε καλύτερα από το τηλέφωνο: είναι πιο σέξι».<p>
 Στην πορτογαλική πρωτεύουσα, στην 14η σύνοδο κορυφής Eυρωπαϊκής Eνωσης-HΠA με τον εμπορικό πόλεμο στην ημερήσια διάταξη, επιβεβαιώθηκε ότι οι διαφορές παραμένουν αγεφύρωτες στα τρία ζωτικής σημασίας μέτωπα: της μπανάνας και των ορμονούχων κρεάτων, των επιδοτήσεων των αμερικανικών εξαγωγών και του ανταγωνισμού στον κλάδο της αεροναυπηγικής. <p>
Tα συμφέροντα που διακυβεύονται, είναι ανάλογα του τζίρου των μεταξύ τους εμπορικών ανταλλαγών: 500 δισ. δολάρια το χρόνο.
</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>



<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>



</CENTER>



</table>



</center>



</body></html>



