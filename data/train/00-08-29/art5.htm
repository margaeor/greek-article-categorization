<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 29 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Η</b>

πρόσφατη κατάσχεση χιλιάδων παιχνιδιών «τρόμου», δηλαδή ενός κουτιού τρικ, στο τελωνείο της Θεσσαλονίκης από τις ελληνικές αρχές προβλήθηκε δεόντως από τα ΜΜΕ. Πολλοί μίλησαν για την ανάγκη «προστασίας των παιδιών μας από τέτοια φαινόμενα» και εξέφρασαν το φόβο τους μήπως ήδη έχουν κυκλοφορήσει κομμάτια του παιχνιδιού στην αγορά, ενώ άλλοι θεώρησαν υπερβολική την κατάσχεση του προϊόντος.<p>
 Η βία που διαπερνά την παιδική και νεανική κουλτούρα και η επίδρασή της στην παιδική ψυχή είναι μόνιμο αντικείμενο ανησυχίας για τους ψυχολόγους, τους κοινωνιολόγους, τους εκπαιδευτικούς και τους απλούς πολίτες. <p>
 Τα «αιμοχαρή» κόμικς και τα βίαια κινούμενα σχέδια κάνουν καλό στα παιδιά. Αυτό υποστηρίζει το βιβλίο «Power Pla y» («Παιχνίδι εξουσίας») του γνωστού Aμερικανού σεναριογράφου και συγγραφέα κόμικς και καρτούν Τζέραρντ Τζόουνς και

της ψυχολόγου Μέλανι Μουρ. Η προδημοσίευση στον Τύπο αποσπασμάτων από το βιβλίο έχει προκαλέσει ζωηρές αντιδράσεις στην Αμερική. <p>
 Ο Τζ. Τζόουνς υποστηρίζει ότι άρχισε να μελετά διεξοδικά το θέμα όταν άκουσε δασκάλους να ζητούν από τους γονείς να κρατήσουν τα παιδιά τους μακριά από τη λεγόμενη «junk culture», καθώς και διάσημους ψυχολόγους να υποστηρίζουν ότι οι

βίαιες ιστορίες είναι επιβλαβείς για τα παιδιά. <p>
 «Ο φόβος, η απληστία, η δίψα για δύναμη, η οργή: όλα αυτά είναι πτυχές της προσωπικότητάς μας τις οποίες προσπαθούμε να μη βιώσουμε από πρώτο χέρι, αλλά συχνά έχουμε την ανάγκη να βιώσουμε μέσα από τις ιστορίες των άλλων», εξηγεί η

Μουρ. «Τα παιδιά έχουν ανάγκη από τη βίαιη ψυχαγωγία, για να εξερευνήσουν τα αναπόφευκτα συναισθήματα τα οποία έχουν μάθει να αρνούνται και για να ενσωματώσουν εκ νέου αυτά τα συναισθήματα σε μια πιο συνολική, πιο σύνθετη και

ευέλικτη σύνθεση του εαυτού τους».<p>
 Ο Τζόουνς μιλά για τη «δημιουργική βία» που συμβάλλει θετικά στην ανάπτυξη της

προσωπικότητας των παιδιών. Η ταύτιση των παιδιών με έναν επαναστάτη, έστω και

καταστροφικό, ήρωα που διαθέτει υπερφυσικές δυνάμεις τα βοηθά «να αντιστέκονται στη σύγχρονη κουλτούρα που διδάσκει το φόβο και την υποταγή». Ο Τζόουνς υποστηρίζει ότι, όταν ο ίδιος ήταν μικρός και φοβισμένος, τα κόμικς της Marvel με τον Χαλκ και τους X-men τον βοήθησαν ώστε να αποκτήσει αυτοπεποίθηση και να αναπτύξει την φαντασία του.<p>
 Η Μ. Μουρ, σύμβουλος σε δημόσια σχολεία και σε δήμους, είναι μητέρα ενός κοριτσιού. Τα τελευταία τρία χρόνια μαζί με τον Τζόουνς, μελετούσαν ένα σύστημα με το οποίο τα παιδιά θα αξιοποιούν τις βίαιες ιστορίες ώστε να αναδείξουν τη δημιουργικότητά τους και την προσωπικότητά τους, καθώς και τους τρόπους με τους οποίους οι ενήλικες θα βοηθούν τα παιδιά ώστε να χρησιμοποιήσουν με υγιή τρόπο αυτές τις ιστορίες. Ανέπτυξαν ένα πρόγραμμα, το «Παιχνίδι Εξουσίας», χάρη στο οποίο βελτιώνεται η αυτογνωσία των παιδιών και εμπλουτίζονται οι δυνατότητες μέσα από την ανάγνωση μοντέρνων τιτανομαχιών. <p>
 Αναφέρουν το παράδειγμα ενός κοριτσιού, παιδιού χωρισμένων γονέων, που στα διαλείμματα του σχολείου του καθόταν μόνο του σε μια γωνιά, και υποδυόταν την ηρωίδα καρτούν Σέιλορ Μουν, της ομώνυμης τηλεοπτικής σειράς, ενώ οι εκθέσεις και οι ιστορίες που έγραφε στην τάξη κυριολεκτικά έσταζαν αίμα. Τα άλλα παιδιά

την είχαν απομονώσει και την κορόιδευαν και οι δάσκαλοι είχαν σηκώσει τα χέρια

ψηλά. Οσο προσπαθούσαν να της απαγορεύσουν, αυταρχικά, να γράφει τέτοιες ιστορίες, τόσο αυτή κλεινόταν στον ονειρικό κόσμο της. Με τη βοήθεια της δόκτορος Μουρ, η μικρή άρχισε να ελέγχει το υλικό της και να διοχετεύει δημιουργικά τις βίαιες φαντασιώσεις της στο γραπτό λόγο, διαχωρίζοντάς τες από

την πραγματική ζωή. Απέκτησε αυτοέλεγχο και έγινε πιο κοινωνική και δημοφιλής.

<p>
 Οι συγγραφείς δεν αρνούνται ότι τα βίαια αναγνώσματα ή τηλεοπτικά θεάματα μπορούν να οδηγήσουν σε ολέθριες πράξεις μίμησης εκ μέρους των παιδιών. Απλώς ανακαλύπτουν, με σύγχρονους όρους, τον καθαρτήριο ρόλο που μπορεί να παίξει ο «εικονικός πόλεμος». Εξάλλου, οι αναλυτικές περιγραφές πολέμων και μονομαχιών είναι βασικό συστατικό των μεγάλων αφηγήσεων όλων των εποχών, από την «Ιλιάδα», τη «Μαχαμπαράτα» και την Παλαιά Διαθήκη, μέχρι και τον «Aρχοντα των δακτυλιδιών» του Τόλκιν. Ο ήρωας-τιμωρός είναι ένα διαχρονικό θέμα. Εξάλλου, και ο ημέτερος «Μικρός Ηρωας» πυροβολούσε με αληθινά πυρά.<p>
 Σύμφωνα με την πιο διαδεδομένη άποψη, τα παιδιά σήμερα εξοικειώνονται πολύ νωρίς με τη βία, εξαιτίας των άφθονων δόσεων που βλέπουν στην τηλεόραση και τα

περιοδικά. Μάλιστα, έχουν γίνει και σχετικές μετρήσεις, όπως πόσους ξυλοδαρμούς ή δολοφονίες βλέπει κατά μέσο όρο ένα παιδί στην τηλεόραση. Ωστόσο, υπάρχει και μια άλλη, πολύ πιο ύπουλη μορφή βίας με την οποία, δυστυχώς, τα παιδιά εξοικειώνονται πολύ νωρίς. Είναι η βία της Αγίας Οικογένειας -η ένταση, το άγχος, οι αγριοφωνάρες, οι καβγάδες για ανούσια πράγματα, που αποτελούν τον επιούσιο άρτο της καθημερινής ζωής. Οι ελληνικές «κατοικίδιες» και κατάλληλες για ανηλίκους κωμικές τηλεοπτικές σειρές, όπου οι

ήρωες δεν μιλούν αλλά τσιρίζουν υστερικά, δεν είναι μια γελοιογραφία της πραγματικότητας αλλά μια αρκετά πιστή αποτύπωσή της. Ο νευρωτικός καθωσπρεπισμός, ο κανιβαλικός καταναλωτισμός και η ανασφάλεια των γονιών μπορούν να επιδρούν με πολύ πιο ολέθριο και διαβρωτικό τρόπο στην παιδική ψυχή, από ό,τι μια εικονογραφημένη αιματηρή μονομαχία, στο χαρτί ή την οθόνη.<p>
 <b>ΔΗΜΗΤΡΗΣ ΤΖΙΑΝΤΖΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
