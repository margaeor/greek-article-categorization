<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 29 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Με την εκτός συναγωνισμού ταινία «Space cowbo ys» του Κλιντ Ιστγουντ κάνει αύριο επίσημη έναρξη το 57ο Κινηματογραφικό Φεστιβάλ της Βενετίας. Ο διάσημος Aμερικανός ηθοποιός και σκηνοθέτης, που έφτασε στην πόλη των δόγηδων από την περασμένη Κυριακή, πρόκειται να τιμηθεί με το Ειδικό Χρυσό Λιοντάρι για τη συνολική προσφορά του στον κινηματογράφο. Παράλληλα, η φετινή Μόστρα του κινηματογράφου παρουσιάζει ένα μεγάλο αφιέρωμα στο έργο του Ιστγουντ (ως ηθοποιού και ως σκηνοθέτη), με 13 συνολικά ταινίες, ανάμεσά τους και την «τριλογία των δολαρίων» του Σέρτζιο Λεόνε («Για μια χούφτα δολάρια», «Μονομαχία στο Ελ Πάσο» και «Ο καλός, ο κακός και ο άσχημος»), καθώς και το βραβευμένο γουέστερν του «Ασυγχώρητοι».<p>
 Με το «Space cowbo ys» ο Ιστγουντ στρέφεται σε μια διαστημική περιπέτεια, με τον ίδιο στο ρόλο ενός συνταξιούχου υπαλλήλου της ΝΑΣΑ, που η υπηρεσία του τον

καλεί να βοηθήσει σ' ένα πρόβλημα που δημιουργείται μ' ένα ρωσικό δορυφόρο στο

διάστημα. Για να τους βοηθήσει, ο Ιστγουντ ζητεί να τον αφήσουν να πετάξει στο

διάστημα μαζί με τρεις παλιούς συνεργάτες του (που τους ερμηνεύουν οι Τόμι Λι Τζόουνς, Ντόναλντ Σάδερλαντ και Τζέιμς Γκάρνερ). Κι έτσι, αρχίζει η περιπέτεια

τεσσάρων ηλικιωμένων αντρών που αναλαμβάνουν ν' αποδείξουν στους νεότερους αστροναύτες και στη σημερινή νεολαία ότι η γνώση και η πείρα μπορούν ακόμη πολλά να προσφέρουν...<p>
 Πολλές είναι οι χώρες που συμμετέχουν στη φετινή Μόστρα, αν και η Αμερική εμφανίζεται με σχετικά λίγες ταινίες. Αντίθετα, η Ιταλία παρουσιάζει φέτος αρκετές ταινίες -τρεις από τις οποίες στο διαγωνιστικό τμήμα, ενώ, πέρυσι η ιταλική παρουσία ήταν πολύ φτωχή, γεγονός για το οποίο ο νεοδιορισθείς τότε διευθυντής της, Μπαρμπέρα, είχε επικριθεί από τον ιταλικό τύπο. Στους φετινούς

απόντες και η Ελλάδα, που για δεύτερη φέτος χρονιά δεν έχει δική της ταινία.<p>
 Παρ' όλο που οι αμερικανικές ταινίες είναι λιγοστές, η αμερικανική παρουσία σε

προσωπικότητες παρουσιάζεται ιδιαίτερα σημαντική. Ετσι, εκτός από τον Κλιντ Ιστγουντ, αναμένονται να φτάσουν φέτος στο Λίντο ηθοποιοί όπως ο Χάρισον Φορντ, η Μισέλ Φάιφερ, η Σάρον Στόουν, ο Τζόνι Ντεπ, ο Ρίτσαρντ Γκιρ, η Λιβ Τάιλερ, η Τζούλια Ορμοντ, η Φάρα Φόσετ, η Κέιτ Μπλανσέτ, ο Χάρβεϊ Kαϊτέλ, ο Μάθιου Μπρόντερικ, καθώς και σκηνοθέτες όπως ο Ρόμπερτ Ολτμαν, ο Κλοντ Σαμπρόλ, ο Τακέσι Κιτάνι, ο Ατόμ Εγκογιάν, ο Ρόμπερτ Ζεμέκις και πολλοί άλλοι.<p>
<b> ΝΙΝΟΣ ΦΕΝΕΚ ΜΙΚΕΛΙΔΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
