<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 29 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tων <b>Γιώργη Μέρμηγκα - Παναγιώτη Αργυρού<p></b>

Στη δίνη «μαύρης τρύπας» -ή της τελευταίας καταιγίδας, άραγε; - φαίνεται να στροβιλίζεται η Σοφοκλέους, καθώς ο δείκτης υποχώρησε χθες κάτω και από τις 3.600 μονάδες. <p>
 Ουδείς πλέον μπορεί να προσδιορίσει ούτε τα πραγματικά αίτια που έχουν οδηγήσει σε αυτήν την ελεύθερη και άνευ αντιστάσεως πτώση τιμών ούτε κυρίως το
πώς και πότε θα βγει η αγορά από αυτή τη φοβερή περιπέτεια.<p>
 Τα φράγματα αντίστασης υποχωρούν πλέον σαν χάρτινοι πύργοι το ένα μετά το άλλο, αφού το αγοραστικό ενδιαφέρον των ισχυρών χαρτοφυλακίων έχει πέσει στο «ναδίρ» (ούτε λόγος για αγορές από μικροεπενδυτές), με τον τζίρο να κατρακυλά στα 44 δισ. δραχμές χθες.<p>
 Η νέα μεγάλη υποχώρηση του γενικού δείκτη κατά -1, 98%, που τον επανέφερε στα προ 16μήνου επίπεδα, με όλους ανεξαιρέτως τους κλάδους να δέχονται ισχυρότατες
πιέσεις άνω του -2%, κορυφώνει την απογοήτευση των επενδυτών αλλά και τους προβληματισμούς μεταξύ παραγόντων της κυβέρνησης και της χρηματιστηριακής αγοράς για τις δράσεις που πρέπει να αναληφθούν, ώστε να αντιστραφεί το έντονα
αρνητικό κλίμα που κυριαρχεί πλέον στις συναλλαγές.<p>
 Μέσα στο κλίμα τις γενικής αποδιοργάνωσης είναι φυσικό να ευδοκιμούν ακόμη και
τα πιο «σκοτεινά» σενάρια για περαιτέρω υποχώρηση των τιμών, στρώνοντας έτσι το χαλί για τα «τσακάλια» της αγοράς και για τους «μάστορες» της υποτιμητικής κερδοσκοπίας.<p>
 <b>Χρηματιστές σε σύγχυση<p></b>
 Σε κατάσταση σύγχυσης δείχνουν να βρίσκονται αυτές τις ημέρες χρηματιστές και αναλυτές της αγοράς, οι οποίοι χαρακτηρίζουν περίπου εξωφρενική την πορεία της
αγοράς, επισημαίνοντας ότι όσο αδικαιολόγητη μπορεί να ήταν η άνοδος του περσινού καλοκαιριού, άλλο τόσο, και πολύ περισσότερο, είναι σίγουρα η καθίζηση των τιμών αυτές τις μέρες.<p>
 «Η αγορά έχασε περίπου 700 μονάδες στο τελευταίο διάστημα χωρίς να υπάρχει κανένας ιδιαίτερος λόγος. Κανένα από τα θεμελιώδη μεγέθη της οικονομίας και των επιχειρήσεων, που προσδιορίζουν την πορεία της αγοράς, δεν άλλαξε προς το δυσμενέστερο», επισημαίνει ο Γιώργος Καρούσος της «Κονταλέξης ΑΧΕ» και προσθέτει: «είναι φανερό ότι στην αγορά κυριαρχεί αρνητική ψυχολογία. Οι περισσότεροι επενδυτές λειτουργούν πλέον με τη λογική τού να περισώσουν ότι προλάβουν, ενώ από την άλλη δεν προχωρούν σε αγορές οι Eλληνες θεσμικοί επενδυτές. Η συμμετοχή των ξένων δεν είναι ενεργή στην παρούσα φάση. Το γεγονός, πάντως, ότι η πτώση των τιμών πραγματοποιείται με μικρούς όγκους συναλλαγών είναι θετικό, αφού δεν υπάρχει πλέον ούτε μεγάλη προσφορά. Το βέβαιο είναι ότι έχουν δημιουργηθεί σήμερα μεγάλες ευκαιρίες αγορών, κάτι που μπορεί να αποτελέσει την αφορμή για τοποθετήσεις και αντιστροφή της αγοράς».<p>
 Σε πλήρη αδυναμία να κατανοήσει τις πραγματικές αιτίες αυτής της παρατεταμένης
πτώσης δηλώνει ότι βρίσκεται και ο αναλυτής Θανάσης Μαργέλος της «Aτταλος» ΑΧΕ, τονίζοντας πως «ακόμη και αν δεχτούμε ότι η αγορά είχε "φουσκώσει" υπερβολικά όταν ο δείκτης υπερέβη τις 6.300 μονάδες, οι τιμές έχουν διορθωθεί σήμερα, και με το παραπάνω. Κατά συνέπεια θα έπρεπε να είχαμε τοποθετήσεις σε καλές μετοχές με ελκυστικότατες τιμές και όχι ρευστοποιήσεις».<p>
 Ο ίδιος εκτιμά ότι «προφανώς υπάρχει διαρθρωτικό πρόβλημα, καθιστώντας έτσι δύσκολη οποιαδήποτε πρόβλεψη για την άμεση πορεία της αγοράς» και θεωρεί ότι η
τάση αντιστροφής και ανάκαμψης μπορεί να ξεκινήσει από την ενεργοποίηση των ισχυρών χαρτοφυλακίων της αγοράς στα παρόντα επίπεδα τιμών, καθόσον μάλιστα βαίνουν προς υλοποίηση και τα θεσμικά μέτρα στήριξης της αγοράς.<p>
 <b>Η απρόβλεπτη αντίδραση <p></b>

<p>
 Αναμφίβολα η Σοφοκλέους διέρχεται μια από τις πιο αβέβαιες και δύσκολες περιόδους της. Και τούτο, διότι παρά τον καλό διεθνή χρηματιστηριακό ορίζοντα,
αλλά και τα σημαντικά βήματα της ελληνικής οικονομίας, τα ισχυρά εγχώρια χαρτοφυλάκια διακρατούν ρευστά διαθέσιμα σε ρέπος και δεν τοποθετούνται φοβούμενα περαιτέρω πτώση τιμών, οι ξένοι διερευνούν ακόμη την αγορά, ενώ η μεγάλη τάξη των μικροεπενδυτών αναμένει τη σταθεροποίηση προκειμένου να πλησιάσει ξανά τη Σοφοκλέους.<p>
 Παρ' όλα αυτά ο συνεχώς μειούμενος τζίρος των ημερήσιων συναλλαγών κινείται πλέον σε υποδεκαπλάσια επίπεδα σε σύγκριση με τα αντίστοιχα περσινά, που ανέρχονταν σε 400-500 δισ. δραχμές και καταδεικνύει ότι δεν εμφανίζονται παρά ελάχιστοι πωλητές -και οι περισσότεροι από αυτούς ρευστοποιούν εξ ανάγκης.<p>
 Πρόκειται για αυτούς που υποχρεώνονται να πουλήσουν μετοχές είτε για να καλύψουν οικονομικές ανάγκες είτε απλώς για να κλείσουν τις τρύπες «αέρα» που έχουν δημιουργήσει σε ΕΛΔΕ και χρηματιστηριακές εταιρείες. Σε μειωμένες ρευστοποιήσεις προβαίνουν εξάλλου και κάποιες εταιρείες αμοιβαίων κεφαλαίων, προκειμένου να ανταποκριθούν στις σχετικά μειωμένες ρευστοποιήσεις μεριδίων που γίνονται αυτήν την εποχή από επενδυτές.<p>
 Αρκετά αμοιβαία κεφάλαια έχουν προχωρήσει σε τοποθετήσεις ρέπος για λογαριασμό
καλών πελατών τους, στο πλαίσιο μιας αμυντικής τακτικής κατά την άνυδρη και ζημιογόνο αυτή περίοδο.<p>
 Κατά συνέπεια, ο μακρύς και εξαιρετικά μεγάλος διορθωτικός κύκλος φαίνεται πλέον να φτάνει στα όριά του και δεν αποκλείεται να ακολουθήσει, ενδεχομένως και σύντομα, η αντίδραση της αγοράς, η οποία σήμερα δεν είναι ορατή.<p>
 Aλλωστε το Xρηματιστήριο της οδού Σοφοκλέους έχει δείξει αρκετές φορές στο παρελθόν απρόβλεπτες αντιδράσεις. Οταν δηλαδή όλοι προέβλεπαν άνοδο, η αγορά υποχωρούσε θεαματικά, ενώ αντιθέτως, σε αδιέξοδες περιόδους εκδηλωνόταν αγοραστικό ενδιαφέρον.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
