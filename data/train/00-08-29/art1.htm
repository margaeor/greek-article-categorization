<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 29 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>να ψυχεδελικό τζάκετ που ανήκε στον Τζίμι Χέντριξ, ένα διαμαντένιο δαχτυλίδι του Ελβις Πρίσλεϊ, ένα σπάνιο αυτόγραφο και από τα τέσσερα Σκαθάρια, αντίγραφο

του άλμπουμ τους «Sgt Pepper's Lonel yHearts Club Band», οι ιδιοχείρως γραμμένοι από τον Τζορτζ Μάικλ στίχοι του περίφημου «Faith», ένα μαύρο πέτσινο

μπουφάν του Φρέντι Μέρκιουρι και μια πάτσγουορκ Dolce & Gabbana μπλούζα της Μαντόνα από τη διεθνή tour που πραγματοποίησε το '92, θα είναι μόνο μέρος του εντυπωσιακά μεγάλου αριθμού αντικειμένων που ανήκαν σε μεγάλους ροκ σταρ και τα οποία θα δημοπρατηθούν από τους Sotheb y's το απόγευμα της 19ης Σεπτεμβρίου,

στο Hard Rock Cafe του Ολντ Παρκ Λέιν του Λονδίνου.<p>
 H 19η Σεπτεμβρίου θα είναι, επομένως, η ημέρα στην οποία ο μεγάλος οίκος δημοπρασιών θα πραγματοποιήσει την πέμπτη μεγάλη ροκ 'ν' ρολ δημοπρασία του, επιστρέφοντας στα ατμοσφαιρικά και όλο ζωντάνια περίχωρα του Λονδίνου, μετά την περσινή δημοπρατική επιτυχία τους, στην οποία η ακουστική κιθάρα του Τζον Λένον πωλήθηκε έναντι 155.500 λιρών Αγγλίας.<p>
 Ετσι, το περίφημο πράσινο μεταξωτό οριένταλ τζάκετ του Χέντριξ, με τον τεράστιο δράκο εν μέσω ενός τοπίου γεμάτου από παγόδες, δέντρα και λουλούδια,

εκτιμάται ότι θα πωληθεί προς 18.000 με 20.000 λίρες Αγγλίας -στη μισή τιμή από εκείνη που θα είχε αν πωλείτο από ιδιώτη συλλέκτη.<p>
 Στη δημοπρασία θα πωληθεί επίσης και ένα πρόγραμμα παράστασης του Τεάτρο Μπρανκάτσο της Ρώμης (του '67), που παρακολούθησε ο Χέντριξ και φέρει την πραγματικά πολύτιμη υπογραφή του, αφού θα πωληθεί για 2.000 με 2.500 αγγλικές λίρες.<p>
 Το διαμαντένιο δαχτυλίδι του Πρίσλεϊ θα αποφέρει γύρω στις 3.000, ακόμη και 4.000 λίρες. Το δε σπάνιο αντίγραφο κασέτας, ενώ ακόμη συνεχίζονταν οι ηχογραφήσεις του άλμπουμ των Beatles «Sgt Pepper's Lonel yHearts Club Band», το οποίο διαφέρει από την τελική βερσιόν του άλμπουμ, προβλέπεται ότι θα δημοπρατηθεί έως και για 6.000 λίρες.<p>
 Οσον αφορά το σπάνιο αυτόγραφο-αντίγραφο του καθ' αυτού άλμπουμ των Σκαθαριών,

αναμένεται να αποφέρει από 13.000 έως 15.000 λίρες. Σε αυτό, τόσο ο Τζον Λένον

όσο και ο Πολ Μακ Κάρτνεϊ υπογράφουν με το βαφτιστικό τους όνομα, γεγονός που υποδηλώνει ότι γνώριζαν το θαυμαστή στον οποίο απευθύνονταν.<p>
 Οι ιδιόχειροι από τον ίδιο τον Τζορτζ Μάικλ στίχοι του σούπερ hit «Faith», οι οποίοι είναι «φορτωμένοι» με πολλές-πολλές διορθώσεις και μουτζούρες, υπολογίζεται να πωληθούν προς 10.000, ακόμη και -στην καλύτερη περίπτωση- 15.000 λίρες.<p>
 Το δε δερμάτινο τζάκετ του Φρέντι Μέρκιουρι, το οποίο ο αδικοχαμένος σταρ «χάρηκε» στο μιούζικαλ «Time» που παρουσιάστηκε στο Dominion Theater του Λονδίνου το '88, όλα δείχνουν πως θα αγγίξει τις 3.200 με 3.800 λίρες.<p>
 Ομως, ο κατάλογος των προς δημοπράτηση αντικειμένων δεν σταματά εδώ. Οι Sotheb y's εξασφάλισαν αυτόγραφα των Beatles από τη Σουηδία, τα οποία σκοπεύουν

να τα πουλήσουν προς 1.500 ή 2.000 λίρες, ένα χρυσό βραβείο για το άλμπουμ του

Ελτον Τζον «Ηonke yChateau» (1972) (το οποίο θα αγγίξει τις 700 με 1.000 λίρες), καθώς και ένα πλατινένιο βραβείο για το άλμπουμ του «Goodb ye Yellow Brick Road» και ένα σπάνιο πόστερ από συναυλία του Μπόμπ Μάρλεϊ (προς 1.800-2.000 λίρες).<p>
 Επίσης, θα δημοπρατηθούν ένα αυτόγραφο-αντίγραφο του άλμπουμ του Ελτον Τζον «Plastic Οno Band» (προς 1.000-1.500 λίρες) και ένα αυτόγραφο-αντίγραφο του άλμπουμ των Ρόλινγκ Στόουνς «Beggars Banquet» (προς 600-800 λίρες).<p>
 Τι άλλο; Μια συλλογή πρωτότυπων φωτογραφιών της Μαντόνα από την περιοδεία της του '89 και του '90, ένα πόστερ συναυλίας των Λεντ Zέπελιν του '71, μια σύμβαση περί πνευματικών δικαιωμάτων με τις υπογραφές των Doors του '68, ένα χρυσό βραβείο για το σινγκλ «Touch me», επίσης των Doors, ένα χρυσό βραβείο για το «Imagine» του Λένον, εισιτήρια για την γκαλά πρεμιέρα του «Yellow Submarine» (το '68), ένα υπογεγραμμένο από τους Ρόλινγκ Στόουνς πόστερ συναυλίας τους του '71, ένα πράσινο τζάκετ του Τζον Λένον, μια καρτ-ποστάλ που

έστειλε στα μέσα της δεκαετίας του '60 η Τζάνις Τζόπλιν σε φίλη της. Και όχι μόνο! <p>
 Οσοι ενδιαφέρονται λεπτομερώς για τη μεγάλη δημοπρασία, έναν πλήρη κατάλογο των αντικειμένων που θα δημοπρατηθούν στο Hard Rock Cafe, μαζί με τις προβλεπόμενες τιμές τους, θα τον βρουν στις διευθύνσεις www.sotheb ys.com και www.sotheb ys.amazon.com.<p>
 <b>ΙΩ.Κ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
