<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 12 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Η</b> «ιδιαζόντως ειδεχθής» συμπεριφορά του θύματος, ο «άσος» στην υπεράσπιση του δράστη της δολοφονίας του.<p>
 Ενός θύτη ο οποίος για πολλά χρόνια πριν από την οριακή στιγμή, όταν η οργή που ξεχείλισε αντέστρεψε τους ρόλους, υπέμενε θύμα ανήλικο και απροστάτευτο την ανάλγητη συμπεριφορά του ενήλικου βιαστή του.<p>
 Ελεύθερος γιατί «αντιστάθηκε» ο 18χρονος Γιάννης Μπένα από την Αλβανία, ο οποίος κατηγορείται ότι τον περασμένο Φεβρουάριο σκότωσε, κτυπώντας τον τέσσερις φορές με ένα κατσαβίδι, τον αρτοποιό Διον. Χρονόπουλο, μέσα στο κατάστημά του στην περιοχή της Αγίας Παρασκευής.<p>
 Ο δράστης, ένα αγόρι στο πρώτο σκαλί της ενηλικίωσης, ουδέποτε αρνήθηκε το έγκλημά του. Από την πρώτη όμως στιγμή της σύλληψής του, αρνούνταν την πρόθεση, το σχεδιασμό. Από την πρώτη στιγμή της σύλληψής του μιλούσε για το μαρτύριο που βίωνε επί τρία χρόνια από το θύμα-εργοδότη του, τους αλλεπάλληλους βιασμούς και τις απειλές πως αν αποκάλυπτε το μυστικό θα έχανε τη δουλειά του, ενώ κανείς δεν θα πίστευε το παιδί από την Αλβανία.<p>
 <b>«Δικαίωση»<p></b>
 Η πρώτη δικαίωση ήρθε μόλις χθες από το τριμελές Συμβούλιο Πλημμελειοδικών. Οι

δικαστές καθώς και ο εισηγητής εισαγγελέας αφουγκράστηκαν τον κατηγορούμενο, συνεκτίμησαν τους ισχυρισμούς του αλλά και το υπόλοιπο αποδεικτικό υλικό και αποφάσισαν να τον αφήσουν ελεύθερο μέχρι την ημέρα της δίκης του, κάνοντας δεκτή την αίτηση αποφυλάκισής του. Ελεύθερος λοιπόν μέχρι τη δίκη του ο Γιάννης Μπένα, αφού οι δικαστές δέχτηκαν ότι «δεν έχει εγκληματικό παρελθόν και πάνω απ' όλα είναι μόλις 18 ετών και έχει εμπλακεί από ηλικία 14 ετών σε ένα δράμα όπου ο ρόλος θύτη και θύματος είναι συχνά συγκεχυμένος-δυσδιάκριτος». Οπως μάλιστα επισημαίνει στην εισήγησή του ο εισαγγελέας, Παν. Νικολούδης, «είναι πανθομολογούμενο ότι το θύμα ήταν άτομο με σεξουαλικές ιδιορρυθμίες. Στο παρελθόν είχε κατηγορηθεί για αποπλάνηση ανηλίκου και αυτή η συμπεριφορά του ήταν η αιτία που τον χώρισε η σύζυγός του.

Επί τρία χρόνια που ο κατηγορούμενος παρέμεινε στο αρτοποιείο του θύματος, βιάστηκε με κτηνώδη τρόπο γύρω στις είκοσι φορές. Την ημέρα του φόνου ο αρτοποιός επιχείρησε να του επιτεθεί, ο κατηγορούμενος αντιστάθηκε και σε κάποια στιγμή άρπαξε ένα κατσαβίδι και κτύπησε τον Χρονόπουλο τέσσερις φορές».<p>
 Τώρα ο Γιάννης Μπένα, ο οποίος αφέθηκε ελεύθερος με περιοριστικούς όρους, περιμένει την ημέρα που θα καθίσει στο εδώλιο του Κακουργιοδικείου προκειμένου

να δικασθεί για «ανθρωποκτονία την οποία τέλεσε σε βρασμό ψυχικής ορμής».<p>
<b> K.KAT.<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
