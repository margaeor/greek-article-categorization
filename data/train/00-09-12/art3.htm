<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 12 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tης <b>ΒΕΝΑΣ ΓΕΩΡΓΑΚΟΠΟΥΛΟΥ<p></b>
 Ο ίδιος μπορεί και να το γλεντούσε - δεν ήταν ποτέ πιστός της πολιτικής ορθότητας. Μπορεί, όμως, και να θύμωνε - το αναρχικό του πνεύμα δεν σήκωνε πολλά πολλά.<p>
 Γιατί, όμως, η κηδεία του Βασίλη Ραφαηλίδη έπρεπε να τελειώσει με τον τρόπο που τελείωσε; <p>
 Γιατί ο κόσμος που συνέρρευσε συγκινημένος χθες το πρωί στον Αγιο Νικόλαο, στα

Πευκάκια, να αποχαιρετήσει τον μεγάλο κριτικό κινηματογράφου, διανοούμενο και αριστερό, να μην τον αποχαιρετήσει με σιωπή και σεβασμό, όπως άλλωστε ήθελε και η οικογένειά του; <p>
 Γιατί όλοι δέχτηκαν αδιαμαρτύρητα την ευγενική απαγόρευση των επικηδείων που είχαν ανακοινώσει οι συγγενείς του, και βρέθηκε ένας, μόνον ένας, που πήρε με το έτσι θέλω το λόγο για να αποχαιρετήσει τον Βασίλη Ραφαηλίδη; <p>
 Θα πείτε: E, και; Δεν είναι, όμως, έτσι. Διότι αυτός που μίλησε δεν ήταν ούτε σκηνοθέτης, ούτε κριτικός, ούτε μαρξιστής, ούτε αναρχικός, ούτε εκδότης, ούτε δημοσιογράφος. Ηταν o πατήρ Γεώργος Μεταλληνός.<p>
 Σε άλλους καιρούς, και όχι αυτές τις δύσκολες μέρες, που περιμένουμε το Tίμιο Ξύλο από τα Ιεροσόλυμα για να ηγηθεί της συλλογής υπογραφών εναντίον των νέων ταυτοτήτων, ένα θέμα που τόσο εξόργιζε τον εκλιπόντα, μπορεί και να ήταν συγκινητικό να αποχαιρετήσει ένας παπάς έναν άθεο. Χθες, όμως, ήταν προκλητικό.<p>
 Πόσο μάλλον, που ο πατήρ Γεώργος Μεταλληνός, κορυφαίος εκφραστής του νέου κοσμικού προσώπου της Εκκλησίας της Ελλάδας, άρχισε τον επικήδειό του με την εξής φράση: «Περίμενα αυτές τις μέρες που αρχίζει η νέα τηλεοπτική περίοδος να

σε συναντήσω πάλι στα κανάλια...».<p>
 Τι σημασία έχει τι άλλο είπε στη συνέχεια ο πατήρ Μεταλληνός; Για εκπομπές μίλησε - κάποιες, μάλιστα, τις θυμόταν και με την ημερομηνία τους. Για τη δική

του εκδοχή του Βασίλη Ραφαηλίδη μίλησε. Γι' αυτόν τον «άλλο» Βασίλη Ραφαηλίδη,

που κυκλοφορούσε με άνεση στην άγρια πλευρά της ελληνικής τηλεόρασης χωρίς ποτέ, όμως, να χάνει την ουσία του. Αυτή την ουσία για την οποία τον έκλαψαν τόσοι πολλοί τις τελευταίες μέρες.<p>
 Είναι πραγματικά θλιβερό που τα μόνα ονόματα που ακούστηκαν πάνω από τη σορό του σπουδαίου κριτικού και ιδεολόγου δεν ήταν Μαρξ, Πάμπλο ή Θόδωρος Αγγελόπουλος, αλλά Λιάνα Κανέλλη και Μάκης Τριανταφυλλόπουλος. Τα ανέφερε με φοβερή άνεση ο έτερος τηλεοπτικός σταρ με τα άμφια.<p>
 Ο κόσμος που είχε πλημμυρίσει την εκκλησία ενοχλήθηκε από την απρόσμενη κατάληξη της νεκρώσιμης ακολουθίας. Ο Θόδωρος Αγγελόπουλος με δακρυσμένα μάτια, αντί για σχόλιο σε σχετική μας ερώτηση, αρκέστηκε να σηκώσει με πικρία τους ώμους του. Ο Μίμης Ανδρουλάκης δεν έκρυψε, όμως, την οργή του: «Κάπου γράφει ο Κούντερα ότι όταν πεθαίνουμε γινόμαστε κιτς... Είναι πολύ λυπηρό που ο Βασίλης Ραφαηλίδης του Φελίνι, του Αντονιόνι και της 4ης Διεθνούς, αυτός ο άνθρωπος με την ακόρεστη περιέργεια και το αιρετικό πνεύμα, αποχαιρετήθηκε με αυτόν τον απαράδεκτο τρόπο».<p>
 <b>Ηταν όλοι εκεί<p></b>
 Ενα παρατεταμένο, ζεστό χειροκρότημα έβαλε σε λίγο τα πράγματα στη σωστή τους θέση. Το φέρετρο με τον Βασίλη Ραφαηλίδη κατέβαινε τα σκαλιά της εκκλησίας. Ο κόσμος -γνωστοί και άγνωστοι- δακρυσμένος αποχαιρετούσε το νεκρό, που μεταφέρθηκε στην Πάτρα για να αναπαυθεί οριστικά στο Β' κοιμητήριο. Τα λίγα στεφάνια ακολούθησαν κι αυτά. Του υπουργού Πολιτισμού Θεόδωρου Πάγκαλου, του υφυπουργού Τηλέμαχου Χυτήρη, του Κώστα Σκανδαλίδη, της ΕΣΗΕΑ, της ΕΕΣ, του ΕΚΚ, του Φεστιβάλ Δράμας, του Συνασπισμού, του ΚΚΕ, του Ριζοσπάστη, του ΣΕΗ, του δημάρχου Αθηναίων, του «Εθνους».<p>
 Και της «Ελευθεροτυπίας», που έγραφε «Στον αξέχαστο συνεργάτη μας». Πολλοί δημοσιογράφοι της «Ε», με επικεφαλής τον διευθυντή της Σεραφείμ Φυντανίδη, βρέθηκαν χθες στον Αγιο Νικόλαο. Ο δημοσιογραφικός κόσμος ήταν ένας μόνο από τους πολλούς, και ετερόκλητους, που έδωσαν το παρών.<p>
 Μέσα στη στολισμένη με λευκά άνθη εκκλησία, γύρω από το πολυτελές φέρετρο, πάνω στο οποίο είχε τοποθετηθεί ένα απλό στεφάνι από τα αδέλφια και τα ανίψια του, συγκεντρώθηκε σιγά-σιγά ο κόσμος. Πολιτικοί, σκηνοθέτες, κριτικοί κινηματογράφου, ηθοποιοί, καλλιτέχνες, συγγραφείς, εκδότες. <p>
 Ο συντετριμμένος Θόδωρος Αγγελόπουλος «συνυπήρξε» με τον Μάκη Τριανταφυλλόπουλο. Ο Νίκος Κωνσταντόπουλος του Συνασπισμού με τον Πάνο Παναγιωτόπουλο της τηλεόρασης και της Νέας Δημοκρατίας. Η Μαρία Δαμανάκη και ο

Μίμης Ανδρουλάκης με τη Λιάνα Κανέλλη και τον Γιάννη Χατζηφώτη. Ο Λάκης Παπαστάθης και ο Κώστας Σφήκας με τον Δημήτρη Κολλάτο. <p>
 Οι περισσότεροι είχαν κάτι να θυμηθούν από τον Βασίλη Ραφαηλίδη, εκτός, βέβαια, από εκπομπές και «παράθυρα». Ο Λάκης Παπαστάθης θυμόταν το περίφημο άρθρο του στη «Δημοκρατική Αλλαγή», το 1965, με τίτλο «Ελληνικός κινηματογράφος έτος 1ο». Ο Θάνος Λαμπρόπουλος τις επιφυλλίδες του και τις κριτικές του, που όπως κάθε καλός σπουδαστής κινηματογράφου κρατούσε ανελλιπώς. Ο Χρήστος Παλαμάρας, υπεύθυνος της Κινηματογραφικής Λέσχης Καλαμάτας, είχε ανεβεί στην Αθήνα για να αποχαιρετήσει έναν άνθρωπο που στήριξε τις λέσχες όσο κανένας άλλος. <p>
 Ο Γιάννης Μπακογιαννόπουλος, o Kώστας Γεωργουσόπουλος, ο Γιώργος Γραμματικάκης, η Βασιλική Ηλιοπούλου, ο Τάκης Παπαγιαννίδης, ο Λευτέρης Ξανθόπουλος, ο Περικλής Χούρσογλου, ο Λευτέρης Βογιατζής, ο Χάρης Παπαδόπουλος, ο Πέτρος Μάρκαρης, ο Νίκος Σέκερης, ο Τάκης Κατσέλης, ο Στάθης Σταυρόπουλος, η Αρλέτα, η Αννα Φόνσου, η Εύα Κοταμανίδου, ο Κώστας Νίτσος, ο Κώστας Παπαϊωάννου, ο Γιάννης Σολδάτος, ο Γιώργος Ζεβελάκης, ο Τάσος Γουδέλης ήταν κι αυτοί εκεί. Οπως και στελέχη της ανανεωτικής και μη αριστεράς. Ο Αλέκος Φλαμπουράρης, ο Παναγιώτης Λαφαζάνης, ο Μάκης Κοψίδης, ο Γ. Α. Μαγκάκης, ο Τάκης Παππάς. <p>
 Σε μια γωνία και οι κριτικοί κινηματογράφου. Κάποιοι από αυτούς είχαν έρθει την προηγούμενη μέρα από το Φεστιβάλ Βενετίας και ίσα που πρόλαβαν συγκινημένοι να αποχαιρετήσουν τον εκλεκτό τους συνάδελφο - και δάσκαλο οι νεότεροι. Ενα στεφάνι ξεχώριζε ανάμεσα στα πολλά. Ηταν από τη Μαρία Κώστα Σταματίου, τη Μαρία Παπαδοπούλου, τη σύντροφο του άλλου μεγάλου κριτικού κινηματογράφου, που δεν υπάρχει πια.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
