<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 12 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Γ</b>ια πρώτη φορά φέτος, το Γαλλικό Ινστιτούτο και η Γαλλική Πρεσβεία στην Ελλάδα διοργανώνουν Φεστιβάλ Γαλλικού Κινηματογράφου. Το φεστιβάλ θα διαρκέσει δύο εβδομάδες και θα πραγματοποιηθεί μεταξύ 15 και 28 Σεπτεμβρίου. Στο πρώτο μέρος
του, 15-22 Σεπτεμβρίου στο «Δαναό-Ericsson 1 & 2», θα προβληθούν 14 ανέκδοτες σύγχρονες γαλλικές ταινίες παραγωγής 1999-2000, και θα πραγματοποιηθούν συναντήσεις του κοινού με συντελεστές των ταινιών (σκηνοθέτες και ηθοποιούς).<p>
 Aμέσως μετά, 22-28 Σεπτεμβρίου στο Auditorium του Γαλλικού Ινστιτούτου Αθηνών (Σίνα 31), θα πραγματοποιηθεί αφιέρωμα στη Γαλλίδα σταρ Ζιλιέτ Μπινός με 7 ταινίες της, καθώς και έκθεση φωτογραφίας της φωτογράφου πλατό Μαριόν Σταλένς,

αδερφής της Γαλλίδας ηθοποιού. Η ενδιαφέρουσα έκθεση με τίτλο «Τα πρόσωπα της Ζιλιέτ», περιλαμβάνει 34 φωτογραφίες της Μπινός από γυρίσματα ταινιών της (και

όχι μόνο) κυρίως της τελευταίας τριετίας. Η έκθεση θα είναι ανοιχτή για το κοινό έως τις 30 Σεπτεμβρίου στο Γαλλικό Ινστιτούτο, παρουσία της φωτογράφου.<p>
 Κατά τη διάρκεια του φεστιβάλ στο «Δαναό», έχουν προγραμματιστεί 4 προβολές ημερησίως στις δύο αίθουσες του κινηματογράφου με ώρες έναρξης: 8.45, 9.00, 10.30 και 11.00.<p>
 Επίσημος χορηγός του 1ου Φεστιβάλ Γαλλικού Κινηματογράφου, που πραγματοποιείται με τη στήριξη των εταιρειών διανομής Προοπτική και Rosebud, είναι η Renault, με χορηγό επικοινωνίας «Τα Νέα».<p>
 Σημειώστε πως στο πλαίσιο της εκδήλωσης θα γίνει και η ελληνική πρεμιέρα της νέας ταινίας της Ζιλιέτ Μπινός «Ο δήμιος του Σεν Πιερ» (Γ.Ι.Α, 22/9, 9 μ.μ.) σε σκηνοθεσία Πατρίς Λεκόντ. Συμπρωταγωνιστές της εκφραστικής ηθοποιού στο φιλμ είναι οι Ντανιέλ Οτέιγ και Εμίρ Κουστουρίτσα. <p>
 Την πρώτη εβδομάδα των προβολών θα επισκεφτούν την Αθήνα οι: Ζαν-Πιερ Λορί, δημοφιλής Γάλλος ηθοποιός (που θα πρωταγωνιστήσει, μάλιστα, στη νέα ταινία της

ημέτερης Μαρίας Ηλιού), για την παρουσίαση του γαλλικού θρίλερ «Η υπόθεση του δικαστή», η Γαλλίδα σταρ (και ερμηνεύτρια των Τριφό και Γκοντάρ) Ναταλί Μπάιγ,

και ο γνωστός Γάλλος ηθοποιός Σερζί Λοπέζ (τον οποίο θα δούμε σε τρεις ταινίες

του φεστιβάλ) που θα μιλήσουν στο κοινό για τη νέα τους ταινία «Μια πορνογραφική σχέση», μαζί με το σκηνοθέτη της Φρεντερίκ Φοντέν.<p>
 Το φεστιβάλ θα επισκεφτεί ακόμη ο ριζοσπάστης σκηνοθέτης Οτάρ Ιοσελιάνι («Εχε γεια γλυκιά στεριά»), αλλά και η ηθοποιός Αριάν Ασκαρίντ, την οποία θα δούμε «Στα Οπλα». Η σύζυγος και μούσα του διάσημου Γάλλου Μασσαλιώτη σκηνοθέτη, Ρομπέρ Γκεντιγκιάν, είναι μια νέα «πασιονάρια του εργατικού κινήματος» που συμμερίζεται απόλυτα την πολιτική στράτευση του αριστερού συζύγου της. Η νέα τους άλλωστε ταινία, διαδραματιζόμενη όπως όλες οι ταινίες του Γκεντιγκιάν στις λαϊκές συνοικίες της Μασσαλίας, αποτελεί μια καταγγελία ενάντια στην παγκοσμιοποίηση...<p>
 Οι ταινίες (νέων και παλαιότερων σκηνοθετών) που θα δούμε (με ηθοποιούς, μεταξύ άλλων, τους Ζαν-Πολ Μπελμοντό και Ιζαμπέλ Ιπέρ) είναι αντιπροσωπευτικές

των σύγχρονων τάσεων στο γαλλικό κινηματογράφο, και περιλαμβάνουν κωμωδίες και

θρίλερ, αλλά και ταινίες ψυχολογικές, δραματικές, εποχής και φαντασίας (είδος σπάνιο στη Γαλλία).<p>
 «Η επιλογή ήταν δύσκολη», μας είπε η οργανώτρια του φεστιβάλ Φαμπιέν Ανκλό, «καθώς έπρεπε να επιλέξουμε εν μέσω 200 νέων γαλλικών ταινιών...».<p>
 Αξίζει επίσης να σημειωθεί πως από τις 14 αυτές, μόνο τρεις θα βρουν το δρόμο τους στις ελληνικές εμπορικές αίθουσες («Περί ορέξεως», «Μια πορνογραφική σχέση» και «Στα όπλα»)...<p>
 Οσο για το γαλικό σινεμά σήμερα; <p>
 Οπως μας πληροφόρησε ο μορφωτικός ακόλουθος Ντιντιέ Ταλπέν, το 1999 στη Γαλλία

παράχθηκαν 181 ταινίες που συνολικά έκοψαν 155 εκατομμύρια εισιτήρια, ενώ το 30% του συνόλου των φιλμ που προβλήθηκαν στις αίθουσες ήταν γαλλικά. Οσο για τα τέσσερα βασικά στοιχεία που, ύστερα από έρευνα, προέκυψε ότι προσελκύουν το

κοινό στις γαλλικές ταινίες: ο έρωτας, το συναίσθημα, ο ρομαντισμός και οι ηθοποιοί...<p>
 Διόλου άσχημα! <p>
 <b>ΕΥ.ΒΕΝΑΡΔΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
