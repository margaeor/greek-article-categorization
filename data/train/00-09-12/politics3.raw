Νέα επίθεση κατά των διαπλεκομένων με γενικού όμως τύπου αναφορές και χωρίς να
 Eίπε χαρακτηριστικά ότι «δεν μπορεί κάποια θεσμικά παράκεντρα οικονομικών συμφερόντων να επιχειρούν να επιβάλλουν και να υποβάλλουν απόψεις στην πολιτική εξουσία και αυτό να γίνεται με την ανοχή και τη συγκάλυψη των κυβερνώντων».
 Μιλώντας σε εκδήλωση της γραμματείας γυναικείων θεμάτων της Νέας Δημοκρατίας, ο πρόεδρός της είπε ακόμη πως αν συνεχιστεί αυτή η πορεία εύλογα θα προκύψει το ερώτημα ποιος κυβερνά αυτό τον τόπο. «Οι ευθύνες της κυβέρνησης μπορεί να είναι πολύ μεγάλες, αλλά είναι πια και προσωπικές του κ. Σημίτη», πρόσθεσε.
 Οπως είπε, όλοι ξέρουν τι γίνεται σ' αυτή τη χώρα με αυτό το θέμα και ο μόνος που παριστάνει ότι δεν ξέρει είναι ο κ. Σημίτης. «Δεν κατάλαβε, δεν ξέρει, δεν
είδε. Δύο εκδοχές υπάρχουν στην επιεικέστερη περίπτωση. Ή πράγματι δεν καταλαβαίνει -αλλά τότε εγείρονται μεγάλα ερωτηματικά γι' αυτό, πώς δηλαδή αυτός ο άνθρωπος ηγείται μιας χώρας όταν δεν καταλαβαίνει αυτό που ξέρουμε όλοι- ή δυστυχώς η πιθανότερη εκδοχή είναι ότι και καταλαβαίνει και ξέρει και βλέπει και ακούει, αλλά συγκαλύπτει. Kαι συγκαλύπτει, είτε γιατί νομίζει ότι δεν έχει τη δυνατότητα να αντιδράσει ή, ακόμα χειρότερα, γιατί πιστεύει ότι τον ευνοεί η δράση των εξωθεσμικών παραγόντων», επισήμανε χαρακτηριστικά.
 Ο πρόεδρος της Ν.Δ. πρόσθεσε ότι το θέμα άπτεται της ίδιας της δημοκρατίας, «νοθεύει το δημοκρατικό μας πολίτευμα, αποβαίνει εις βάρος του κοινωνικού συνόλου, στοιχίζει στο φορολογούμενο». Ο κ. Καραμανλής δήλωσε ακόμη πως θα σύρει την κυβέρνηση ώστε να γίνουν οι θεσμικές παρεμβάσεις για να θωρακιστεί η
