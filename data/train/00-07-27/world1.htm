<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΠΑΡΙΣΙ<p>
 Ε</b>πισκευή λίγα λεπτά πριν από την απογείωση είχε υποστεί ο κινητήρας του μοιραίου Κονκόρντ, στον οποίον εκδηλώθηκε φωτιά, αλλά δεν είναι σαφές αν αυτή βλάβη προκάλεσε την τραγωδία κοντά στο Παρίσι.<p>
 Η Eρ Φρανς ανακοίνωσε ότι στον κινητήρα νούμερο δύο του αεροπλάνου είχε χαλάσει ο αναστροφέας ώσης, όταν το Κονκόρντ προσγειώθηκε από τη Νέα Υόρκη. Τέτοιο ανταλλακτικό δεν υπήρχε, αλλά το αεροπλάνο μπορούσε να πετάξει βάσει των τεχνικών προδιαγραφών του. Ωστόσο ο κυβερνήτης του ζήτησε να αντικατασταθεί ο αναστροφέας, επειδή το αεροσκάφος ήταν πλήρες φορτίου. Οι τεχνικοί έβγαλαν τον αναστροφέα ώσης από εφεδρικό Κονκόρντ και τον αντικατέστησαν σε διάστημα 30 λεπτών. Ο αναστροφέας ώσης μειώνει την ταχύτητα του αεροσκάφους και χρησιμεύει στο φρενάρισμα στο έδαφος, αλλά και αν χρειαστεί να σταματήσει η διαδικασία απογείωσης.<p>
 <b>Ο πύργος
 ελέγχου<p></b>
 Σύμφωνα με τα πρώτα στοιχεία που συγκέντρωσε η εισαγγελέας Ελιζαμπέτ Σενό, η οποία ανέλαβε την προανάκριση για την τραγωδία, ο πύργος ελέγχου ειδοποίησε το



πλήρωμα του αεροσκάφους ότι ο κινητήρας νούμερο δύο έβγαζε φλόγες. Οπως είπε η



Σενό, από τα «μαύρια κουτιά» που περισυνελέγησαν, αποδεικνύεται ότι ο πύργος έδωσε άδεια απογείωσης και 56 δευτερόλεπτα μετά ειδοποίησε τον κυβερνήτη ότι είχε φωτιά αριστερά. Ο κυβερνήτης απάντησε ότι έχει βλάβη στον κινητήρα νούμερο δύο.<p>
 «Από εκεί και μετά φαίνεται ότι οι φλόγες ήταν πολύ δυνατές, γιατί ο πύργος ειδοποίησε πάλι το πλήρωμα και εκείνοι απάντησαν ότι δεν είχαν πια τη δυνατότητα να σταματήσουν», είπε η Σενό και συνέχισε: «Το αεροπλάνο απογειώθηκε και ο κυβερνήτης, φαντάζομαι, ή ο συγκυβερνήτης λέει ότι κατευθύνεται προς το κοντινό αεροδρόμιο του Μπουρζέ, δηλαδή ότι θα κάνει μισό κύκλο, αντί να γυρίσει πίσω στον (ίδιο) διάδρομο. Και σε αυτό τον ελιγμό, το αεροπλάνο συνετρίβη στο ξενοδοχείο του Γκονές», κατέληξε η εισαγγελέας, η οποία εκτελεί προανάκριση για «ανθρωποκτονίες εξ αμελείας και σωματικές βλάβες



εξ αμελείας».<p>
 <b>«Kαι κάτι άλλο»<p></b>
 Πάντως ο Αντρέ Τιρκά, ο πρώτος πιλότος που πέταξε Κονκόρντ το 1969, εξέφρασε την άποψη ότι μια απλή βλάβη στον κινητήρα δεν μπορεί να προκαλέσει πτώση του αεροπλάνου και ότι η αιτία πρέπει να είναι «πολύ πιο σοβαρή».<p>
 Ο Ουίλιαμ Ουάλντοκ, ειδικός σε θέματα Εκπαίδευσης Αεροδιαστημικής Ασφάλειας, δήλωσε ότι οι ερευνητές πρέπει να καθορίσουν αν η φωτιά ήταν σύμπτωμα ή αιτία της καταστροφής. «Μια βλάβη κινητήρα δεν μπορεί να καταστρέφει την πτητική ικανότητα του αεροσκάφους. Συνήθως πρέπει να συμπέσει με κάτι άλλο», είπε.<p>
 Οι ειδικοί ψάχνουν στα συντρίμμια του αεροπλάνου για οτιδήποτε σχετικό, ακόμη και αν πουλιά μπήκαν στον κινητήρα. Επίσης θα προσπαθήσουν να διαπιστώσουν αν οι σωληνώσεις καυσίμων ή του υδραυλικού συστήματος έσπασαν από κομμάτια της μηχανής.<p>
 Ο Μάικλ Μπαρ, διευθυντής του προγράμματος ασφάλειας αεροπορίας του Πανεπιστημίου της Νότιας Καρολίνας, δήλωσε ότι «φαίνεται πως ήταν πρόβλημα ανεπαρκούς ώσης, που συνήθως σημαίνει πρόβλημα με τις μηχανές. Φαίνεται ότι το



αεροσκάφος στόλαρε».<p>

 (Ασοσιέιτεντ, Γαλλικό) <p>
 <b>Mεσίστιες οι γερμανικές σημαίες<p></b>
 <b>BEPΟΛINΟ<p>
 Tου ΠANT. BAΛAΣΟΠΟYΛΟY<p></b>
 Ολόκληρη η Γερμανία πενθεί από χθες τα θύματα της αεροπορικής τραγωδίας του Kονκόρντ στο Παρίσι, με τις σημαίες μεσίστιες να κυματίζουν στα δημόσια κτίρια. Aπό τους συνολικά 113 νεκρούς του δυστυχήματος, οι 96 ήταν Γερμανοί τουρίστες, οι οποίοι ταξίδευαν για τη Nέα Yόρκη, όπου θα επιβιβάζονταν σε πολυτελές κρουαζιερόπλοιο, για ένα μοναδικό ταξίδι στην Kαραϊβική.<p>
 Στους 96 Γερμανούς τουρίστες περιλαμβάνονται και τρία παιδιά, ενώ σύμφωνα με το υπουργείο Eξωτερικών, οι 42 από αυτούς προερχόταν από το κρατίδιο της Bορείου Pηνανίας Bεστφαλίας και οι υπόλοιποι από διαφορετικά μέρη της χώρας. Οχτώ από το Bερολίνο. Ο μέσος όρος ηλικίας τους ήταν τα 60 χρόνια.<p>
 Οπως δήλωσαν στελέχη της ναυτιλιακής εταιρείας Nτάιλσμαν, που οργανώνει το ταξίδι με το Kονκόρντ και την κρουαζιέρα, παρ' ότι οι τιμές ήταν αρκετά υψηλές


 (κάπου 4 εκατομμύρια το άτομο για δύο εβδομάδες) η ζήτηση ήταν αρκετά υψηλή.<p>
 Xθες το πρωί, πραγματοποιήθηκε στο Aνόβερο, στις εγκαταστάσεις της διεθνούς έκθεσης, οικουμενική δοξολογία στη μνήμη των θυμάτων, στην οποία παραβρέθηκε ολόκληρη η κυβέρνηση της χώρας, με επικεφαλής τον καγκελάριο Σρέντερ. Οπως δήλωσε ο ίδιος στη σύντομη ομιλία του, φανερά συγκινημένος: «H Γερμανία είναι συγκλονισμένη. H Γερμανία έχει μείνει άφωνη...».<p>
 Στο Παρίσι βρέθηκε ο υπουργός Mεταφορών της χώρας Kλιμντ, όπου συνόδευσε τους συγγενείς των θυμάτων στον τόπο της τραγωδίας. Mέχρι αργά χθες το απόγευμα, είχαν ανασυρθεί 43 πτώματα, τα οποία μεταφέρθηκαν σε νοσοκομείο, για να αναγνωριστούν από τους συγγενείς τους.<p>
 Γερμανικά MME επισημαίνουν το γεγονός ότι αυξάνονται συνεχώς τα αεροπορικά δυστυχήματα, ως αποτέλεσμα του μεγάλου ανταγωνισμού που υπάρχει στις μεταφορές


και τον τουρισμό, με αποτέλεσμα η ασφάλεια των επιβατών να περνάει σε δεύτερη μοίρα. Πριν από λίγες ημέρες, αεροσκάφος της γερμανικής εταιρείας τσάρτερ Xάπαγκ Λόιντ, προσγειώθηκε αναγκαστικά στο αεροδρόμιο της Bιέννης, αφού έμεινε


στον αέρα χωρίς καύσιμα, έπειτα από λάθος του πιλότου. Hταν θαύμα που τραυματίστηκαν ελαφρά, μόνο 22 άτομα.<p>
 <b>Hρωας για το Γκονές ο πιλότος<p></b>
 <b>ΓΚΟΝΕΣ<p></b>
 Στον ηρωισμό του κυβερνήτη του μοιραίου Κονκόρντ αποδίδουν οι κάτοικοι της Γκονές τη σωτηρία της πόλης τους από τον όλεθρο και με μια φωνή απαιτούν τη ματαίωση των εργασιών για την τέταρτη πίστα του αεροδρομίου Ρουασί, που θα φέρει ξυστά πάνω από τα σπίτια τους ακόμη περισσότερα αεροσκάφη. Η Γκονές ήταν
το θέατρο μιας ακόμη αεροπορικής τραγωδίας, το 1973, όταν ένα Τουπόλεφ συνετρίβη πάνω σε σπίτια. <p>
 «Αυτήν τη φορά, ο πιλότος θυσιάστηκε για να γλιτώσει την υπεραστικοποιημένη περιοχή της Γκονές. Τι θα γίνει όμως την επόμενη φορά; » αναρωτήθηκε ο πρόεδρος
της ένωσης για την προστασία της περιοχής από της οχλήσεις των αεροσκαφών, Κλοντ Καρπαντιέ. Γι'αυτόν μόνο μία λύση υπάρχει: να σταματήσουν αμέσως οι εργασίες για την τέταρτη πίστα του Ρουασί. Από την πλευρά του, ο πρόεδρος της Ενωσης Προστασίας Περιβάλλοντος και Aγώνα κατά των οχλήσεων από τα αεροσκάφη, δήλωσε ότι «η απογείωση αεροπλάνων προς τα δυτικά, δηλαδή προς τις αστικές περιοχές, είναι σχεδόν εγκληματική». Το Ρουασί είναι το όγδοο μεγαλύτερο αεροδρόμιο του κόσμου και πρόσφατα άνοιξε την τρίτη πίστα. Το προηγούμενο έτος
καταγράφηκαν σε σύνολο 490.000 κινήσεις αεροσκαφών (προσγειώσεις και απογειώσεις).<p>
 <b>«Tιτάνια
 προσπάθεια»<p></b>
 Σύμφωνα με τα στοιχεία από τον πύργο ελέγχου του Ρουασί-Σαρλ ντε Γκολ, όταν ο πιλότος του Κονκόρντ διαπίστωσε πρόβλημα στον κινητήρα, ανέφερε ότι θα επιχειρήσει προσγείωση στο κοντινότερο αεροδρόμιο Λε Μπουρζέ. Οι κάτοικοι της Γκονές όμως πιστεύουν ότι κατέβαλε τιτάνια προσπάθεια για να αποφύγει το κέντρο της πόλης όπου βρισκόταν ένα νοσοκομείο. <p>
 «Είναι σαφές ότι, σύμφωνα με τους μάρτυρες...την τελευταία στιγμή και ενώ το αεροσκάφος πετούσε προς το νοσοκομείο και την πόλη, ο πιλότος το έστριψε προς τα χωράφια», είπε ο δήμαρχος της Γκονές, Ζαν Πιερ Μπλαζί. Συντετριμμένος και ο
τοπικός εφημέριος Κλοντ Πορσερόν χαρακτήρισε την πράξη του πιλότου «την ωραιότερη ποτέ», γιατί έσωσε ζωές. <p>
 Το 1973, ένα Τουπόλεφ-144 είχε συντριβεί στη Γκονές, πέντε χιλιόμετρα μακριά από το σημείο της προχθεσινής τραγωδίας, με αποτέλεσμα να σκοτωθούν 13 άτομα. Το αεροσκάφος κατέπεσε ύστερα από επίδειξη στην Αεροπορική Εκθεση του Παρισιού. Επειδή οι ομοιότητές του με το Κονκόρντ είναι μεγάλες, το Τουπόλεφ-144 με τη γαμψή μύτη και τα φτερά που σχηματίζουν ένα Δέλτα, πήρε το παρατσούκλι «Κονκόρντσκι».<p>
 Δυτικοί επιστήμονες κατέκριναν τότε τους σοβιετικούς μηχανικούς και σχεδιαστές
ότι έκλεψαν τα σχέδια του αγγλογαλλικού Κονκόρντ σε κάποια επίδειξη. Ηταν όμως
οι Σοβιετικοί που τελικά έκαναν την παρθενική πτήση τους στις 31 Δεκεμβρίου 1968, δύο μήνες νωρίτερα από το Κονκόρντ.<p>
 <b>«Οχι και
 άλλη πίστα»<p></b>
 Οι κάτοικοι της Γκονές, επικαλούμενοι την τραγωδία, απαιτούν να μη γίνει η τέταρτη πίστα του Ρουασί, προειδοποιούν όμως επίσης την κυβέρνηση να μη σκεφτεί καν να κατασκευάσει τρίτο διεθνές αεροδρόμιο (εκτός του Ρουασί και του
Ορλί) κοντά σε αστική περιοχή. Η απόφαση για το σημείο κατασκευής του αεροδρομίου έχει αναβληθεί αρκετές φορές από το Φεβρουάριο του 1999. <p>
 (Γαλλικό-Ασοσιέτεντ-ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
