Την έντονη διαφωνία του για την έκπτωση βουλευτών από το αξίωμά τους με δικαστικές αποφάσεις εξέφρασε ο γραμματέας του ΠΑΣΟΚ, Κ. Σκανδαλίδης, και πρότεινε να αντιμετωπιστεί το θέμα στο πλαίσιο της αναθεώρησης του Συντάγματος.
 « Οι βουλευτές του Eθνικού Κοινοβουλίου εκλέγονται από το λαό και όχι από τα δικαστήρια», είπε ο κ. Σκανδαλίδης και πρόσθεσε ότι, κατά την άποψή του, τα ασυμβίβαστα πρέπει να καταργηθούν εκτός ορισμένων εξαιρετικών περιπτώσεων που πρέπει να προσδιοριστούν συγκεκριμένα, ώστε να μην υπάρχει ευχέρεια ερμηνειών που οδηγούν σε έκπτωση λίγο μετά τις εκλογές.
 Ο γραμματέας του ΠΑΣΟΚ έκανε απολογισμό τής έως τώρα δράσης του κόμματος και ανακοίνωσε ότι μετά τις διακοπές θα αρχίσει η προετοιμασία για τρεις θεματικές
συνδιασκέψεις. Στο τέλος Σεπτεμβρίου θα γίνει συνδιάσκεψη για τα εργασιακά και
την αναμόρφωση του ΕΣΥ. Στο τέλος Νοεμβρίου για την Παιδεία και στο τέλος του χρόνου για το πολιτικό σύστημα και τις θεσμικές αλλαγές.
 Στα μέσα Σεπτεμβρίου θα γίνει στην Αθήνα η τρίτη σύνοδος των γραμματέων των Νομαρχιακών και Τομεακών Επιτροπών και μέσα στο Νοέμβριο η σύνοδος του Τομέα Οργανωτικής Πολιτικής για τις αλλαγές στην οργανωτική δομή του κόμματος.
  Υποστήριξε ότι τα άλλα κόμματα «έχουν κρίση φυσιογνωμίας και προσανατολισμού». Ειδικά για τον κ. Καραμανλή είπε ότι «κινείται μεταξύ σφύρας
και άκμονος, δηλαδή από τη μια μεριά κινείται προς τη σκληρή αντιπολίτευση και
από την άλλη επιχειρεί να εμφανίσει ένα πρόσωπο θεσμικής αντιπολίτευσης, αλλά δεν τα καταφέρνει».
  Πρόσθεσε ότι, σε αντίθεση με τα άλλα κόμματα «που κάνουν πράγματα του δεν φαίνονται ή δεν κάνουν τίποτα», το ΠΑΣΟΚ «δουλεύει, παίρνει πρωτοβουλίες, ανοίγει συζητήσεις για αλλαγές και προσπαθεί να ανταποκριθεί στις σύγχρονες ανάγκες».
  Επανέλαβε την πρόταση που είχε κάνει στο συνέδριο του Συνασπισμού για διάλογο «μεταξύ των προοδευτικών κομμάτων», συνδέοντας αυτό το διάλογο «με τις
 Ο κ. Σκανδαλίδης είπε ότι το κόμμα θέλει «να εμπλουτίσει, να εξειδικεύσει και να συνδιαμορφώσει ορισμένες πλευρές της κυβερνητικής πολιτικής» στις επιχειρούμενες αλλαγές, τόσο στις εργασιακές σχέσεις όσο και στην Υγεία.
