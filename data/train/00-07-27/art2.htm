<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>KEIMENΟ  <p> ΓIΩPΓΟΣ BIΔAΛHΣ<p> </b>«Κι εγώ σπουδασμένος είμαι, μα κατάλαβα πως δεν είναι σωστό η σπουδή να ξεραίνει την καρδιά μας, παρά εμείς οι άνθρωποι πρέπει να δίνουμε πνοή   και γλυκύτητα στη γνώση μας» (από   τον πρόλογο του Φώτη Κόντογλου στον «Αστρολάβο» του). Περνάμε απέναντι στο Μοσχονήσι (Αλιμπέι ή Τζούντα στα τουρκικά), που δείχνει πιο όμορφο και φροντισμένο από το Αϊβαλί. Από τους 3.000 κατοίκους του περίπου οι 2.500 έχουν κρητική καταγωγή κυρίως, αλλά και μυτιληνιώτικη (με την ανταλλαγή πληθυσμών το 1924 αναγκάστηκαν να φύγουν για να βρεθούν στο Μοσχονήσι και στο Αϊβαλί). Ο 38χρονος Μουσταφά που έχει ένα από τα παραθαλάσσια μαγαζάκια θα μας υποδεχθεί μ' ένα «επαέ». Θα μας μιλήσει για τον πατέρα του που δεν πρόλαβε να δει την Κρήτη στα γεράματά του, για την αδελφή του που «κάτεχε τον Ερωτόκριτο, δεν ήξερε γράμματα, μόνο ύφαινε». Εχοντας στα χέρια μας το αντίγραφο ενός γλαφυρού και συγκινητικού γράμματος που δημοσιεύτηκε πριν τρία χρόνια στο κρητικό λογοτεχνικό περιοδικό «Ερεισμα» (το ταξίδι μιας Τουρκάλας στην Κρήτη που ψάχνει να βρει το χωριό της γιαγιάς της, να πάρει λίγο χώμα και να το φέρει στον τάφο της στο Αϊβαλί), θα ρωτήσουμε αν την ξέρει. Ω! του θαύματος, μένει εκεί κοντά, της τηλεφωνεί και σε μια ώρα τα λέμε από κοντά στο μαγαζάκι με την ονομασία «Λύρα», όπου ακούγονται κρητικές μαντινάδες. Η Τανζού Ιζμπέκ είναι μια δυναμική 40άρα γυναίκα, που εργάζεται ως δημοσιογράφος σε εφημερίδες (παλιότερα με τη «Μιλιέτ» και τώρα με την «Τζουμχουριέτ»), καθώς και σε πολιτιστικά περιοδικά όπως ο «Πάπυρος». Μιλάει και διαβάζει πολύ καλά ελληνικά και η αγάπη της για τη χώρα μας είναι απεριόριστη. «Η γιαγιά μου πρώτα μου έμαθε τα κρητικά. Τα παραμύθια της δεν τα χόρταινα. Ηταν η πρώτη μου επαφή με τη ζωή. Το αγαπημένο μου λουλούδι είναι ο βασιλικός. Εδώ είμαστε πιο Κρήτη κι από την Κρήτη».<p><b> Mε μόρφωσαν  Kαζαντζάκης, Σεφέρης<p></b> Εχει γυρίσει τη Nότια Ελλάδα, την Κρήτη φυσικά και άλλα νησιά κατά καιρούς. Βραβευμένη δύο φορές με το βραβείο Ιπεκτσί για κείμενά της, θα πει ότι παρακολουθεί ελληνικές ειδήσεις στην τηλεόραση κι ακούει ελληνικό ραδιόφωνο (το «Ραδιοδρόμιο» του Γιώργου Παπαζαχαρίου) μέσω Μυτιλήνης. <p> Καπνίζει ασταμάτητα και μιλάει συνεχώς για την Ελλάδα. «Εμένα με μόρφωσαν ο Καζαντζάκης, ο Καβάφης, ο Σεφέρης. Οταν ήμουν στο Ηράκλειο, πήγαινα κάθε ηλιοβασίλεμα και καθόμουν στον τάφο του Καζαντζάκη». Θα μας δείξει ένα άρθρο της που είχε γράψει για το θάνατο του Ελύτη με τίτλο «Το χελιδόνι έφυγε». Μας μιλάει για τη Διδώ Σωτηρίου, για τον Μίλτο Σαχτούρη απαγγέλλοντας το στίχο του «ο θάνατος είναι ο έρωτας». Θα 'θελε να είχε συναντήσει στα βουνά τον Αρη Βελουχιώτη. Τώρα θέλει να γνωρίσει από κοντά την Ελένη Γλύκατζη - Αρβελέρ την οποία θαυμάζει πολύ. Εχει φιλική σχέση με τον Μανώλη Ρασούλη που έρχεται συχνά εδώ. Προσπαθεί να φέρει τον Ρος Ντέιλι και τον Σταυρακάκη να δώσουν συναυλία με παραδοσιακή κρητική μουσική. Τον περασμένο Οκτώβριο μαζί με δέκα υπερήλικες κρητικής καταγωγής έκαναν ένα ταξίδι στην Κρήτη, που είχαν να τη δουν πάνω από επτά δεκαετίες, από τον ξεριζωμό τους. Ταξίδι συγκινητικό που γυρίστηκε ντοκιμαντέρ από τη Μαρία Μαυρίκιου με τη βοήθεια του Ιδρύματος Μείζονος Ελληνισμού και το οποίο θα προβληθεί ίσως φέτος από το κανάλι της ΝΕΤ. Για τη Mικρασιατική Kαταστροφή και τις συνέπειές της θα πει: «Στην παγκόσμια ιστορία τόσο άδικο δεν υπάρχει. Πώς μπορείς ν' ανταλλάξεις το σπίτι σου, την ελιά σου; Ούτε κτήμα, ούτε πράμα... Θα 'θελα να γίνει αδελφοποίηση με τα Χανιά. Ονειρεύομαι ένα πολιτιστικό παρλιαμέντο που να πλέει σαν πράσινο φύλλο στο Αιγαίο». Μαζί της θα περιδιαβούμε τα σοκάκια στο Μοσχονήσι, χαζεύοντας τα ρωμέικα αρχοντικά, άλλα εγκαταλειμμένα κι άλλα κλειστά με ταιριαστούς συνδυασμούς χρωμάτων το καθένα. Συχνά προσέχεις το όμορφο τριανταφυλλί χρώμα που έχει η πέτρα αρκετών τέτοιων σπιτιών. Μια πέτρα που βγαίνει στην κοντινή περιοχή Σαρμουσάκ, δηλαδή Σκόρδο. Φτιαγμένη απ' αυτό το είδος πέτρας είναι η μητροπολιτική έρημη εκκλησία του Ταξιάρχη. Στο εσωτερικό της πιάνεται η ψυχή σου. Ραγισμένες κολόνες, σκασίματα, ξεθωριασμένες εικόνες στους τοίχους με διάφορα γραμμένα ορνιθοσκαλίσματα και συνθήματα, κοράκια να πετάνε στο θόλο της. Απ' έξω η ηλικιωμένη κυρά Ζαχρέ που έχει τα κλειδιά της εκκλησίας. Κι αυτή από την Κρήτη, ήρθε μικρό παιδί με την ανταλλαγή. Τα πόδια της δεν την κρατάνε καλά και πριν ένα χρόνο πέθανε ο άντρας της. Θα θυμηθεί μια μαντινάδα («Κρήτη μου όμορφη / κολόνα του Λεβάντε / που είναι το χώμα σου χρυσό / κι οι πέτρες σου διαμάντι») και θ' αναστενάξει: «Αχ, ο κόσμος είναι με βάσανα πλασμένος».<p><b> «H τύχη μου  μ' έκανε ισλάμη»<p></b> Λίγο πιο πάνω είναι η Aγία Τριάδα, μια εκκλησία... θερινή, αφού είναι ανοιχτή από μπροστά κι από πάνω. Υπάρχουν μόνο οι δύο πλαϊνές ξεφτισμένες πλευρές της και το εναπομείναν μέρος του ιερού. Εκατό μέτρα πιο πάνω στην κορυφή άλλο ένα εκκλησάκι σκιά του εαυτού του, <p> ο Aγιος Ιωάννης, απ' όπου αγναντεύεις όλο το Μοσχονήσι, τη θάλασσα κι ένα μέρος του Αϊβαλιού. Εκκλησιές   εκατό και πλέον χρόνων που ρημάζουν σιωπηλά στην αμείλικτη δίνη του χρόνου.<p> Στην παρέα θα προστεθεί ο ευγενικός και αεικίνητος 82χρονος Αλί Ονάι επίσης από την Κρήτη (έφυγε πέντε χρονώ) κι αυτός με καλά ελληνικά. «Οι μεγάλοι κάνανε τα λάθητα και τα τραβήξαμε εμείς» θα πει. Εχει «χαρτογραφήσει» όλες τις εκκλησίες της ευρύτερης περιοχής, μαζεύει στοιχεία και θα 'θελε να τα εκδώσει σε βιβλίο. «Οταν λείψει μια πέτρα από το νησί, θα είμαι ο πρώτος που θα το ξέρει... Η τύχη μου μ' έκανε ισλάμη. Ηρθαμε εδώ, δουλέψαμε, κάναμε περιουσία μόνοι μας». Στο σπίτι του θα μας προσφέρει τσάι και γλυκό η εξίσου ευγενική κυρία του, που τη φωνάζει Μαρία, αν κι έχει τουρκικό όνομα. Το μάτι μας θα πάρει στα ράφια της βιβλιοθήκης του την «Οδύσσεια» του Ομήρου, τον «Οθέλο» του Σέξπιρ, το «Μεσαίο στύλο» του Γιασέρ Κεμάλ. Θα πάμε πέντε χιλιόμετρα πιο έξω, μέσα στις ελιές και στα πεύκα, κοντά στη θάλασσα. Εκεί έχει στήσει μια «αέρινη» καλύβα (ένα τραπεζάκι, τέσσερις καρέκλες) και θα μας κεράσει ρακί. Μια ταμπέλα που έχει βάλει λέει: «Ο δρόμος, η θάλασσα, το ντους είναι για όλους». Εχει φυτέψει πικροδάφνες και κυπαρίσσια εκεί γύρω. Κοντά στην καλύβα, κάτω από ένα δέντρο, ριγμένη μια μαρμάρινη επιτύμβια πλάκα: «Ιωάννης Βαφειάδης, 1824-1890». Διακρίνουμε μια φράση πάνω της: «Φευ, απάτη πάντα-πάντα, τον όλβο της ψυχής». Ο κύριος Αλί τη βρήκε πεταμένη μέσα σε μπάζα που ρίχτηκαν στη θάλασσα και τη μάζεψε. «Είναι ο πατέρας του τελευταίου δημάρχου του Αϊβαλιού πριν από την ανταλλαγή», θα μας πει. Στο Μοσχονήσι θα γνωρίσουμε ακόμη μια γλυκύτατη γιαγιά, την 83χρονη Ισμέτ Αλτάι, από την Κρήτη κι αυτή, που ήρθε εδώ επτά χρονώ. Μικροκαμωμένη κι αδύνατη, αλλά με απίστευτη ζωντάνια, βοηθάει στο βάψιμο και στο συγύρισμα του σπιτιού του γιου της, για να γίνει πανσιόν. Ο λόγος της καλόκαρδος, συγκινητικά παρήγορος. <p> «Είμαι συνηθισμένη στις δουλειές. Ξυπνώ πρωί, όταν αρχίζει λιγάκι και δείχνει μια ασπράδα. Το βράδυ πέφτω νωρίς. Αγαπώ τη δουλειά. Η γιαγιά μου μ' έμαθε. Ο άνθρωπος είναι η δουλειά του. Κι όταν την κάνει μοναχός του την κάνει όπως θέλει. Κινούμαι, δεν είμαι τζιτζί κοκό». Πέρσι επισκέφθηκε μαζί με άλλους λίγους υπερήλικες την Κρήτη μετά 75 χρόνια. «Ολα τα θυμήθηκα. Το σχολείο όπου πήγαινα, ίδιο ήταν. Μόνο που τότε τα αγόρια ήταν χωριστά από τα κορίτσια. Τώρα είναι μαζί. Ο μιναρές όπως ήταν. Οι άνθρωποι γλεντίζουν. Είδα μεγάλη καθαριότητα. Ενα πράγμα στο δρόμο δεν βρίσκεις. Εχουν ηλεκτρικό. Οπου και να πήγαμε ευχαριστηθήκαμε και μας αγαπήσανε. Μου δώκανε μια λύρα και στο βαπόρι την έδωκα σε κάποιον και τραγούδησε. Ολα όμορφα. Στην Αθήνα οι άνθρωποι καλοί, μας ομορφομιλούσαν. Πολλά οτομομπίλια». <b><p> «Nα μην κάνεις μπουνταλιές»<p></b> «Στην Κρήτη η δουλειά μας ήταν καλή. Ο μπαμπάς μου είχε καΐκι, δίχτυα, είχε ανθρώπους και ψαρεύανε. Φύγαμε με το βαποράκι. Πήραμε και τον κάτη μας. Εδώ είχε βόδια, τα ανάτρεφε και τα έσφαζε. Εγώ πράγμα πήγα στο σχολείο. Μάζωνα ελιές, έκανα δουλειές του σπιτιού. Εκανα πάστρες. Ο, τι μου λέγανε οι μεγάλοι έκανα. Μικρή μού λέγανε "να διαβάζεις, να γίνεις άνθρωπος. Αλλιώς γιατί να σε βάνω στο σχολείο και να δίνω παράδες; "».<p> Θα θυμηθεί τον άντρα της, τον Μουσταφά που πέθανε πριν τρία χρόνια. «Τίμιος, ντρέτος. Καλά περάσαμε. Ηταν άρρωστος, δεν σάλευε ο πόδας του. Τον περιποιόμουνα, του 'κοβα τα μαλλιά του. Ευτυχώς έχω ένα γιο και μια εγγονή».<p> Η γιαγιά Ισμέτ θα πει για τον Θεό και τη μοίρα: «Ο καθείς τη θρησκεία του. Κι εμείς τη δική μας και οι Ελληνες τη δική τους. Ο, τι είναι γραφτό στην κεφαλή του καθενός. Και καλά να κάνεις γραφτό είναι, και κακά να κάνεις γραφτό είναι. Σημασία το μυαλό σου να δουλεύεις, να μην κάνεις μπουνταλιές. Ο Θεός μάς έδωσε το μυαλό να το δουλεύουμε. Να μην κάνουμε πράγματα που δεν πρέπει. Ν' ακούς τον μεγαλύτερο ό,τι σου λέει όταν είσαι μικρός... Είμαι γριά και καμιά φορά κάνω λάθος. Στα γηρατειά το μυαλό γίνεται ζαΐρικο (ελαφρό). Πρέπει να συνηθίζεις ότι η ζωή αλλάζει».<p> Επιστρέφοντας στην πατρίδα ύστερα απ' αυτό το δεκαήμερο οδοιπορικό σε τούτο το κομμάτι της Μικράς Ασίας, τι μένει στην καρδιά και στη μνήμη; <p> Ενα μελαγχολικό τσίμπημα για την αήττητη φθορά και μοναξιά που αγκαλιάζει σπίτια κι εκκλησιές, για το χαμένο καλό γούστο και τη χαμένη πίστη της κοινότητας. Μια περίεργη συγκίνηση για το συγγενικό ιωνικό - αιολικό φως και τοπίο. Το ίδιο για τα σιωπηλά ομιλούντα αρχαία θέατρα (ένα πετραδάκι που πήραμε από το καθένα θα μας τα θυμίζουν). <p> Η αποστροφή με την οργιαστικά άναρχη οικοδόμηση στις πόλεις, με κλουβιά-πολυκατοικίες σκαρφαλωμένες πάνω σε βουνά και λοφίσκους. Η λύπη για το «Προσεχώς ενοικιάζεται» στο οικογενειακό σπίτι του Γιώργου Σεφέρη στη Σκάλα Βουρλών.<p> Χαρά για την τόσο εξυπηρετική διάθεση Τούρκων που γνωρίσαμε λιγότερο ή περισσότερο στο ταξίδι μας. Ο ευτραφής Ισμέτ <p> (έκανε το παν να μας βγάλει από το εν Αθήναις αδιέξοδο ΕΥΡΩ-εταιρείας που μας έδωσε ανύπαρκτο γραφείο ενοικίασης αυτοκινήτου στο Τσεσμέ). Ο συμπαθής Αχμέτ στο Σελτζούκ που μας πρόσφερε από μόνος του δύο μπακιρένια κηροπήγια. Η άγνωστη στο καράβι για Κορδελιό που αναπάντεχα μας έβγαλε το εισιτήριο. Ο πανεπιστημιακός Ενγκίν Μπερμπέρ στο Κορδελιό. Ο μεταφραστής Αχμέτ Γιορλουμάζ στο Αϊβαλί. Στο Μοσχονήσι η ξετρελαμένη με την Ελλάδα Τανζού, ο ευγενής Αλιμπέι, η γλυκύτατη γιαγιά Ισμέτ με τον σοφά ακατέργαστο λόγο της. <p> Το αχ και το ευχαριστώ μοιάζουν αντιθετικά επιφωνήματα αλλά είναι τα μόνα που ταιριάζουν «κολλητά» στον επίλογο αυτού του ταξιδιού... <p> <b>TEΛΟΣ<p></b>  H αποστροφή «Δεν ήτανε η φωτιά, η απελπισία   και η σφαγή. Hτανε που χάθηκε μια ομορφιά», στο προχθεσινό «λιντ» του οδοιπορικού, έχει λεχθεί από την Aγγελική Παπάζογλου και όχι από τον Γ. Σεφέρη, στον οποίο εκ παραδρομής αποδόθηκε.

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
