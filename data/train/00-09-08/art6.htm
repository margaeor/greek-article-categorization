<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ<p>
 ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Η</b>
 Αμερική σε μια περίοδο κοινωνικού και πολιτιστικού αναβρασμού στην ταινία «Οι αντάρτες του Μπρόντγουεϊ» του Τιμ Ρόμπινς είναι το θέμα της ταινίας που ξεχωρίζει αυτή τη βδομάδα. Στο υπόλοιπο πρόγραμμα υπάρχουν μια περιπέτεια «Gossip» του Ντέιβις Γκούγκενχαϊμ και δυο διασκεδαστικές παρωδίες: «Scar yMovie» του Κίνεν Αϊβορι Γουέιανς και «Shanghai Noon» του Τομ Γκρέι. Για τους φίλους του καλού κινηματογράφου υπάρχει και η επανέκδοση της αριστουργηματικής

κωμωδίας «Μανχάταν» του Γούντι Αλεν, με τον ίδιο και τη Νταϊάν Κίτον, με φόντο

την αγαπημένη περιοχή της Νέας Υόρκης του Γούντι, με το χιούμορ και την ειρωνεία του να στρέφονται σε πρόσωπα και καταστάσεις που γνωρίζει από πρώτο χέρι. <p>
 <b>Οι αντάρτες του Μπρόντγουεϊ<p></b>
 Cradle Will Rock. ΗΠΑ, 1999. Σκηνοθεσία-σενάριο: Τιμ Ρόμπινς. Ηθοποιοί: Χανκ Αζάρια, Εμιλι Γουάτσον, Τζον Κιούσακ, Ρούμπεν Μπλέιντς, Μπιλ Μάρεϊ, Σούζαν Σάραντον, Βανέσα Ρεντγκρέιβ, Ανγκους Μακφέντιεν, Κάρι Ελγουις. Διάρκεια: 132 λεπτά.<p>
 *** Στην Αμερική του ντιπρέσιον, ένας νεαρός Ορσον Γουέλς κι η ομάδα του προσπαθούν ν' ανεβάσουν ένα σοσιαλιστικό μιούζικαλ κι έρχονται σε σύγκρουση με

τις αρχές.<p>
 Στην Αμερική της δεκαετίας του '30, εποχή οικονομικής κρίσης και ανεργίας, στο πλαίσιο των προγραμμάτων ανασυγκρότησης, η κυβέρνηση του Ρούζβελτ εισήγαγε και

ένα ομοσπονδιακό σχέδιο θεάτρου για τη χρηματοδότηση σ' όλες τις Πολιτείες ενός «ελεύθερου θεάτρου για τον λαό» - θέατρο που λίγα χρόνια αργότερα θα αμφισβητήσει και θα καταργήσει η Επιτροπή Αντιαμερικανικών Ενεργειών του γερουσιαστή Μάρτιν Ντις. <p>
 Στο πνεύμα του θεάτρου αυτού, ο 21χρονος τότε Ορσον Γουέλς (Μακφέντιεν), με παραγωγό τον συνεργάτη του Τζον Χάουσμαν (Ελγουις), και μέλη του περιβόητου Μέρκιουρι Θίατερ, που οι δυο τους διηύθυναν, αποφασίζει ν' ανεβάσει το σοσιαλιστικό μιούζικαλ «Cradle Will Rock» του νεαρού συνθέτη Μαρκ Μπλίτζσταϊν (Αζάρια). Την προετοιμασία αυτήν του έργου σε μια περίοδο κοινωνικών και πολιτικών αλλαγών, παρουσιάζει στη νέα του ταινία ο Τιμ Ρόμπινς. <p>
 Κάποια στιγμή, η ιδέα ενός τέτοιου ανεβάσματος θα ενοχλήσει τους φανατικούς δεξιούς στο Kογκρέσο και τη Γερουσία, με αποτέλεσμα λίγο πριν την πρεμιέρα το θέατρο να σφραγιστεί από τον στρατό, ενώ το σωματείο ηθοποιών απαγορεύει στα μέλη του ν' ανεβούν σ' οποιαδήποτε σκηνή θεάτρου για να παίξουν το έργο. Με αποτέλεσμα ο Μπλίτζσταϊν να παίξει τη μουσική του ο ίδιος σε πιάνο σε ένα άλλο

θέατρο, ενώ οι ηθοποιοί, που δεν τους επιτρεπόταν ν' ανεβούν στη σκηνή, λένε τα λόγια τους από τα καθίσματά τους, ανάμεσα στο κοινό. <p>
 Παράλληλα με τις προετοιμασίες για το ανέβασμα, ο Τιμ Ρόμπινς παρουσιάζει την εποχή με διάφορα ιστορικά ή μη πρόσωπα: τον εκατομμυριούχο Νέλσον Ροκφέλερ (Κιούσακ) που αναθέτει στον διάσημο αριστερό Mεξικανό ζωγράφο Ντιέγκο Ριβέρα (Μπλέιντς) το φτιάξιμο μιας τοιχογραφίας στο περιβόητο Κέντρο του (που αμέσως μετά μόλις δει σ' αυτή και πορτρέτο του Λένιν θα την καταστρέψει), τον μεγιστάνα του Tύπου Γουίλιαμ Ράντολφ Χερστ (Τζον Κάρπεντερ), μια Iταλίδα κόμησσα (Σάραντον) που πουλά πίνακες της Αναγέννησης για λογαριασμό του Μουσολίνι, έναν εγγαστρίμυθο εντερτέινερ (Μάρεϊ) και άλλους.<p>
 Ο Ρόμπινς καταφέρνει να δώσει πειστικά την εποχή με τον καλλιτεχνικό αναβρασμό

της, τις καλλιτεχνικές και πολιτικές αναζητήσεις (που λίγο αργότερα θα εξαφανίσει ο «μακαρθισμός» και η αϊζενχαουερική διακυβέρνηση) αλλά και τις απεργίες και τις πορείες (μαζί και των ανθρώπων του θεάτρου). Το σενάριό του είναι σε ορισμένα σημεία αποσπασματικό, εξαιτίας ίσως των πολλών θεμάτων και ιστοριών του, παρ' όλα αυτά όμως καταφέρνει να κρατήσει το ενδιαφέρον από το πρώτο ώς το τελευταίο λεπτό, χάρη στη δεξιοτεχνία της σκηνοθεσίας του. Στα θετικά της ταινίας και οι ερμηνείες από ένα δυνατό καστ. Αν θέλετε να πάρετε μια γεύση της καλλιτεχνικής εικόνας της Αμερικής του '30, η ταινία αυτή είναι ό,τι πρέπει.<p>
 <b>Gossip<p></b>
 ΗΠΑ, 2000. Σκηνοθεσία: Ντέιβις Γκούκενχαϊμ. Σενάριο: Γκρέγκορι Πουαριέ. Ηθοποιοί: Τζέιμς Μάρσντεν, Λίνα Χέντι, Κέιτ Χάντσον, Νόρμαν Ρίντους. Διάρκεια:

90 λεπτά.<p>
 * Η διάδοση ενός κουτσομπολιού σ' ένα κολλέγιο ανατρέπει τη ζωή των μαθητών του σε μια ταινία με μονοδιάστατους χαρακτήρες, που μοιάζουν να βγήκαν από σαπουνόπερες.<p>
 Με τα αποτελέσματα της διάδοσης ενός κουτσομπολιού καταπιάνεται η ταινία αυτή του νέου σκηνοθέτη Ντέιβιντ Γκούγκενχαϊμ. Τρία κολλεγιόπαιδα αποφασίζουν να δοκιμάσουν τη δύναμη του κουτσομπολιού στους συναδέλφους τους σ' ένα επαρχιακό

κολλέγιο. Γι' αυτό διαδίδουν ότι μια συμμαθήτριά τους είχε σεξουαλική σχέση μ'

έναν άλλο συμμαθητή τους. Ενα ψέμα που απλώνεται, παραμορφώνεται, ώσπου αρχίζει να επηρεάζει όλους γύρω τους, ιδιαίτερα τη μαθήτρια, που υποτίθεται ότι είχε τη σχέση, με σχεδόν τραγικά γι αυτήν αποτελέσματα.<p>
 Η ιδέα είναι σίγουρα ενδιαφέρουσα, δυστυχώς όμως η τοποθέτησή της ιστορίας σ' ένα χώρο που μοιάζει να ανήκει περισσότερο στον ωραίο και φτιαχτό κόσμο των τηλεοπτικών, γλυκανάλατων σαπουνόπερων, με πρόσωπα μάλιστα μονοδιάστατα, αφαιρεί την οποιαδήποτε αληθοφάνεια από την ιστορία. Ο σκηνοθέτης πάντως κάνει

ό,τι μπορεί και εκμεταλλεύεται σωστά τις διάφορες ανατροπές για να μας πείσει.

Στην προσπάθειά του αυτή είχε και μια ομάδα καλών νέων ηθοποιών, που έδωσαν στους ρόλους τους μια περισσότερη απ' όσο χρειαζόταν ζωντάνια. Εκείνο όμως που

διερωτάσαι είναι: προς τι όλη αυτή η προσπάθεια και ο κόπος για μια εντελώς απίθανη και τελικά αδιάφορη ιστορία; <p>
 <b>ΟΙ ΑΛΛΕΣ ΤΑΙΝΙΕΣ<p></b>
 SCARY MΟVIE. ΗΠΑ, 2000. Σκηνοθεσία: Κίνεν Αϊβορι Γουέιανς. Ηθοποιοί: Κάρμεν Ηλέκτρα, Ντέβ Σέρινταν, Φρανκ Μουρ. Διάρκεια: 85 λεπτά.<p>
 Η
 ιστορία ξεκινά όταν μια όμορφη και δημοφιλής μαθήτρια γυμνασίου βρίσκεται δολοφονημένη στον κήπο της κι οι κάθε άλλο παρά έξυπνοι συμμαθητές της αρχίζουν να υποψιάζονται ότι ο δολοφόνος βρίσκεται ανάμεσά τους. Από εκεί και πέρα δεν υπάρχει καμιά συγκεκριμένη ιστορία αλλά διάφορα επεισόδια, φτιαγμένα για να παρωδήσουν τις νεανικές ταινίες τρόμου, από το Scream μέχρι το «Ξέρω τι

έκανες πέρσι το καλοκαίρι», περνώντας από το Matrix. Αστεία που απευθύνονται στους τινέιτζερς, ιδιαίτερα σ' όσους είδαν τις συγκεκριμένες ταινίες που παρωδούνται.<p>
 SHANGHAI NΟΟN. ΗΠΑ, 2000. Σκηνοθεσία: Τομ Ντέι. Ηθοποιοί: Τζάκι Τσαν, Οουεν Γουίλσον, Λούσι Λίου, Μπράντον Μέριλ. Διάρκεια: 110 λεπτά.<p>
 Μια περιπέτεια που κινείται ανάμεσα σ' εκείνες των πολεμικών τεχνών του Χονγκ Κονγκ και τις παρωδίες των γουέστερν, με βάση ένα αρκετά διασκεδαστικό σενάριο. Η ιστορία αναφέρεται στην απόδραση μιας πριγκίπισσας από την Κίνα του

1881 στην Αμερική για να αποφύγει έναν ανεπιθύμητο γάμο. Ο Τζάκι Τσαν εμφανίζεται, παρέα με ένα ληστή τρένων (Οουεν Γουίλσον) για να σώσουν την πριγκίπισσα όταν αυτή συλλαμβάνεται όμηρος στη Νεβάδα. Από δω και πέρα αρχίζει

η περιπέτεια και η επίδειξη από τον Τσαν της εντυπωσιακής τεχνικής του.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
