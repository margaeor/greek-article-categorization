<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου απεσταλμένου μας<p>
<b> ΝΙΝΟΥ ΦΕΝΕΚ ΜΙΚΕΛΙΔΗ <p>
 Τ</b>ελευταία μέρα σήμερα του 57ου Kινηματογραφικού Φεστιβάλ της Βενετίας και, παρ'

όλο που έχουμε να δούμε ακόμη τρεις ταινίες στο διαγωνιστικό τμήμα (το «Φάντασμα» του Πορτογάλου Τζοάο Πέντρο Ροντρίγκες, «Ντούριαν, Ντούριαν» του Φρουτ Τσαν και «Η γλώσσα του αγίου» του Κάρλο Ματζακουράτι) ήδη άρχισαν οι συζητήσεις για τα προγνωστικά των βραβείων. Ανάμεσα στις επικρατέστερες μέχρι στιγμής ταινίες είναι «Ο δρ Τ και οι γυναίκες» του Ρόμπερτ Ολτμαν, ο «Λίαμ» του Στίβεν Φρίαρς και η «Platform» του Κινέζου Ζια Ζανγκ-Κε. Από αυτές κάποια θα είναι σ' ένα από τα υπόλοιπα βραβεία (ειδικό βραβείο της επιτροπής και σκηνοθεσίας), όπως μπορεί να είναι και οι ταινίες «Λόγος και ουτοπία» του Μανοέλ ντε Ολιβέιρα και «Το νησί» του Kορεάτη Κιμ Ντουκ-Κιμ. Στους υποψήφιους για τα βραβεία ερμηνείας από τους άντρες είναι ο Ρίτσαρντ Γκιρ («Δρ Τ») και ο Ιαν Χαρτ («Λίαμ») ενώ από τις γυναίκες, που φέτος οι ρόλοι τους ήταν περιορισμένοι (τουλάχιστον στις ταινίες του διαγωνιστικού), η μόνη που έρχεται

στο νου είναι η νεαρή πρωταγωνίστρια της ταινίας «Η θεά του 1967» της Κλάρα Λόου. Πάντως, γενική είναι η εντύπωση ότι τουλάχιστον στο διαγωνιστικό τμήμα δεν είδαμε φέτος το μεγάλο αριστούργημα που όλοι περιμέναμε. Αντίθετα, στα υπόλοιπα τμήματα υπήρχαν μερικές πολύ καλύτερες ταινίες που εύκολα θα μπορούσαν να κερδίσουν το πρώτο βραβείο: παράδειγμα η ταινία «Αδερφός» του Τακέσι Κιτάνο, το Space Cowbo ys του Κλιντ Ιστγουντ ή η ταινία «Ευχαριστώ για τη σοκολάτα» του Κλοντ Σαμπρόλ.<p>
 Τα προβλήματα οκτώ διαφορετικών γυναικών στο σύγχρονο Ιράν στην ταινία «Ο κύκλος» του Iρανού Τζαφάρ Πανάχι και η προσπάθεια ενός νεαρού εργάτη να εκδικηθεί την εταιρεία που στάθηκε υπεύθυνη για το θάνατο του πατέρα του στη γαλλική ταινία «Κατά τον Ματθαίο» του Ξαβιέ Μποβουά, ήταν τα θέματα των δύο ταινιών που είδαμε χθες στο διαγωνιστικό τμήμα της Μόστρας.<p>
 - Η ταινία «Ο κύκλος» του Πανάχι αφηγείται τις διάφορες δυσκολίες, τις κακουχίες, την κοινωνική καταπίεση αλλά και τη μοναξιά που αντιμετωπίζουν στο Ιράν οι σημερινές γυναίκες. Ακολουθώντας ένα είδος κύκλου που ξεκινά από το μαιευτήριο ενός νοσοκομείου και τελειώνει στο κελί μιας φυλακής (ανοίγοντας μ'

ένα παραθυράκι του νοσοκομείου και κλείνοντας μ' ένα παραθυράκι του κελιού), ο

Πανάχι παρουσιάζει τα πορτρέτα οκτώ διαφορετικών γυναικών: από τρεις γυναίκες που έχουν αποφυλακιστεί προσωρινά και μια μητέρα που τρομάζει όταν μαθαίνει ότι η κόρη της γέννησε κόρη και όχι αγόρι, γεγονός που θα οδηγήσει τον άντρα της να τη χωρίσει, μέχρι τη νοσοκόμα που φοβάται ότι ο άντρας της θα μάθει το παρελθόν της ή την τραγική μητέρα που εγκαταλείπει το κοριτσάκι της στο δρόμο ελπίζοντας ότι θα το πάρει κάποιος που θα μπορέσει να του προσφέρει περισσότερα απ' ό,τι εκείνη. Ταινία δοσμένη με ρεαλισμό και λιτότητα, από τα οποία όμως δεν λείπει και μια δόση ποίησης. Μια ματιά πάνω στο Ιράν και τις γυναίκες του, ματιά που ξεχωρίζει για τη συγκίνηση και την ευαισθησία της.<p>
 - Στην ταινία «Κατά τον Ματθαίο» (η αναφορά στο «Κατά Ματθαίον Ευαγγέλιο») ο 30χρονος Ξαβιέ Μποβουά παρουσιάζει το πορτρέτο ενός νέου, που εξοργισμένος για

τη στάση της διεύθυνσης του εργοστασίου απέναντι στον πατέρα του (τον απολύουν

επειδή κάπνισε στη διάρκεια της δουλειάς του) αποφασίζει να εκδικηθεί φλερτάροντας και κάνοντας έρωτα στη γυναίκα του αφεντικού του. Υστερα από ένα σχετικά ενδιαφέρον πρώτο μέρος, ο Μποβουά μάς παρουσιάζει ένα παρατραβηγμένο, ιδιαίτερα εξεζητημένο και φτιαχτό δεύτερο μέρος, τονίζοντας το κάθε τι πέρα απ' όσο χρειάζεται, προσπαθώντας τελικά με τη χρήση της μουσικής (το «Κατά Ματθαίον Ευαγγέλιο» του Μπαχ) να δώσει στην ταινία του την υπόσταση και την αξία που στην πραγματικότητα δεν έχει -«τα πάθη του Χριστού», ανέφερε ο ίδιος ο Μποβουά «έχουν σήμερα διαλυθεί, η επανάσταση δεν είναι πια ομαδική, αλλά ατομική». Στα λίγα θετικά της ταινίας οι καλές ερμηνείες των πρωταγωνιστών, ανάμεσά τους και της Ναταλί Μπαέ που ερμηνεύει τη σύζυγο του αφεντικού, και που πέρσι είχε κερδίσει το βραβείο ερμηνείας στο φεστιβάλ Βενετίας για την ταινία «Μια πορνογραφική σχέση».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
