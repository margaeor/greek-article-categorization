<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 20 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>M</b>ία εβδομάδα μετά την έναρξη της σχολικής χρονιάς και ενώ υπουργός Παιδείας και

πρωθυπουργός έκαναν τις καθιερωμένες επισκέψεις τους σε σχολεία της πρωτεύουσας, θαυμάζοντας τον άρτιο εξοπλισμό τους, υπάρχουν κάποιοι μαθητές που ακόμη περιμένουν. Οχι φυσικά το τρόλεϊ, αλλά το λεωφορείο και δη το σχολικό.<p>
 <b>Οχτώ σχολεία<p></b>
 Πρόκειται για περίπου επτακόσιους μαθητές οχτώ σχολείων κωφών και βαρήκοων, Nηπιαγωγεία, Δημοτικά, Γυμνάσια και Λύκεια, της Αργυρούπολης, της Φιλοθέης και

της Αγίας Παρασκευής. Τα σχολεία είναι εκεί, οι καθηγητές και οι δάσκαλοι επίσης, αλλά οι μαθητές απουσιάζουν, καθώς δεν υπάρχουν σχολικά λεωφορεία για να τους μεταφέρουν. Η Νομαρχία Αθήνας, στην αρμοδιότητα της οποίας ανήκει η μεταφορά των μαθητών, χαρακτηρίζει υποτυπώδες το ποσόν που παρέχει το υπουργείο Παιδείας για το συγκεκριμένο σκοπό και δηλώνει αδυναμία κάλυψης του συνολικού απαιτούμενου κονδυλίου. Αποτέλεσμα είναι τα λεωφορεία να παραμένουν ακινητοποιημένα και τα σχολεία άδεια.<p>
 «Είναι η σταγόνα που ξεχείλισε το ποτήρι. Αντιμετωπίζουμε μια πλειάδα προβλημάτων, αλλά αυτό είναι το καθοριστικότερο όλων, καθώς διακόπτεται η λειτουργία των σχολείων. Βρισκόμαστε ανάμεσα σε νομαρχία και υπουργείο, αλλά κανένας δε μπορεί να αναλάβει την πρωτοβουλία λύσης του προβλήματος», υποστηρίζει η πρόεδρος του Συλλόγου Γονέων και Kηδεμόνων του Nηπιαγωγείου και του Δημοτικού Αργυρούπολης Μαρία Κόκκινου.<p>
 <b>H νομαρχία<p></b>
 Από την πλευρά της νομαρχίας, η αντινομάρχης Αικατερίνη Αδαμοπούλου, αρμόδια για θέματα διοίκησης και οικονομικής ανάπτυξης, εκφράζει την αδυναμία της νομαρχίας να καλύψει το συγκεκριμένο κόστος και ζητεί την ανάθεση της μεταφοράς των μαθητών στο υπουργείο. «Τον περασμένο Μάρτιο αφαιρέθηκαν από τα όργανα δευτέρου βαθμού Tοπικής Aυτοδιοίκησης μια σειρά αρμοδιοτήτων, μεταξύ των οποίων και η συγκεκριμένη. Επειτα από τρεις μήνες μάς επεστράφη, μαζί με άλλες, οι οποίες μπορούν να χαρακτηριστούν "αρμοδιότητες λάτζας" και όχι ουσίας. Την αρμοδιότητα για τη μεταφορά θα έπρεπε να την έχει εκείνος που έχει

και τα χρήματα, δηλαδή το υπουργείο. Η νομαρχία δεν μπορεί να καλύψει το συγκεκριμένο κόστος, το οποίο ανέρχεται στα 650 με 700 εκατομμύρια για τα σχολεία όλης της Αθήνας. Το ποσόν που μας παρέχει το υπουργείο τα τελευταία τρία χρόνια ανέρχεται στα 150 εκατομμύρια. Τα προηγούμενα τρία χρόνια καλύψαμε

το υπόλοιπο εμείς, αλλά φέτος δε μπορούμε. Ο προϋπολογισμός της νομαρχίας δεν μπορεί σε καμία περίπτωση να αντέξει αυτό το κόστος, οπότε μόνο το υπουργείο μπορεί να δώσει λύση στο πρόβλημα».<p>
 <b>Οι γονείς<p></b>
 Οι γονείς κάνουν λόγο και για μια σειρά άλλων προβλημάτων που αντιμετωπίζουν τα σχολεία. «Ακόμη και όταν υπήρχαν λεωφορεία, λειτουργούσαν κατά τον πλέον αντιεκπαιδευτικό τρόπο. Ολα τα λεωρορεία μετέφεραν ταυτόχρονα μαθητές του Nηπιαγωγείου, του Δημοτικού, του Γυμνασίου και του Λυκείου. Πέρα από τα αυτονόητα προβλήματα που μπορούν να προκληθούν από τη μεταφορά μικρών και μεγάλων παιδιών, υπήρχαν και πρακτικά προβλήματα. Οι μαθητές του Λυκείου και του Γυμνασίου αναγκάζονταν να χάνουν την τελευταία ώρα γιατί εκείνη την ώρα σχόλαγαν τα Δημοτικά. Επίσης οι μαθητές των μακρινών περιοχών αναγκάζονταν να ξεκινούν στις έξη το πρωί και να επιστέφουν στις τέσσερις το απόγευμα», υποστηρίζει η Βασιλική Σταμπολιάν, πρόεδρος του Συλλόγου Γονέων και Kηδεμόνων του Γυμνασίου και του Λυκείου της Αργυρούπολης, και επισημαίνει ότι ο ηλικιακός διαχωρισμός των μαθητών στοιχίζει άλλα 50 εκατομμύρια δραχμές.<p>
 Επιπλέον, προβλήματα σχετικά με την απουσία ειδικευμένου προσωπικού, την ανυπαρξία ηλεκρονικών υπολογιστών και την αδυναμία επαγγελματικής κατάρτισης των μαθητών, μαρτυρούν τις ιδιαίτερα δυσχερείς συνθήκες υπό τις οποίες λειτουργούν τα σχολεία αυτά.<p>
 Αναζητώντας λύση σε όλα αυτά τα προβλήματα και κυρίως σε εκείνο της μεταφοράς των μαθητών, οι γονείς των συλλόγων πραγματοποίησαν σήμερα το πρωί συγκέντρωση

έξω από το υπουργείο Παιδείας.<p>
 <b>Tο υπουργείο<p></b>
 Aργά το βράδυ ο γενικός γραμματέας του υπουργείου Παιδείας Aθανάσιος Tσουροπλής, μιλώντας στην «E», είπε ότι το θέμα δεν αφορά το υπουργείο Παιδείας και αποτελεί αποκλειστική αρμοδιότητα της νομαρχίας, ενώ πρόσθεσε ότι

το υπουργείο Οικονομικών είναι υπεύθυνο για τη χρηματοδότηση της νομαρχίας. H κ. Mπεσμπέα μάλιστα, όπως είπε ο κ. Tσουροπλής, τον διαβεβαίωσε ότι θα έχει άμεση επικοινωνία με τον κ. Δρυ, προκειμένου να δοθεί το απαιτούμενο κονδύλι. Eξέφρασε, μάλιστα, την αισιοδοξία του, λέγοντας ότι το πρόβλημα πολύ σύντομα θα έχει λυθεί.<p>
 <b>BAΣΩ ΔIΟNYΣΟΠΟYΛΟY<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
