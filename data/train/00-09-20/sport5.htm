<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 20 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΝΙΚ. ΠΑΠΑΔΟΓΙΑΝΝΗ<p></b>
 Ελληνικό μετάλλιο στην άρση βαρών και η Γιάννα άφαντη! Αραγε έχασε το δρόμο; Είχε πάει για ψώνια; Ή μήπως τσαντίστηκε επειδή την έστησε (ναι, τελικά την έστησε) ο Σαμπάνης στο αυτοσχέδιο προς τιμήν του πάρτι της Κυριακής; <p>
 Αφαντοι όμως και οι υπόλοιποι μεγαλοσχήμονες της ελληνικής αποστολής. Αφαντοι οι «Αθάνατοι» Νικολάου και Φιλάρετος, άφησαν έναν παράγοντα από την Ταϊπέι να κάνει την απονομή στη Χατζηιωάννου. Αφαντος ο Διαθεσόπουλος, που την άλλη φορά κάθησε καμαρωτός εξ ευωνύμων της κυρίας. Αφαντος ο Γλίξμπουργκ, που στον Σαμπάνη έφερε και το γιόκα του. Αφαντος ο Φλωρίδης, αλλά όχι για πολύ (περισσότερα επ' αυτού αργότερα). Αφαντος -απίστευτο κι όμως αληθινό- μέχρι και ο Φούρας! Πώς το 'χασε τέτοιο γλέντι ο Ολυμπιονίκης της λεζάντας; <p>
 Γράφαμε προχθές ότι μπροστά σε όλους αυτούς ο νυν υφυπουργός Αθλητισμού έμοιαζε σεμνός και διακριτικός. Φευ! Ο Μακεδών πολιτικός πήρε χθες τη ρεβάνς από τον προκάτοχό του με τρόπο ιδιαίτερα θεαματικό.<p>
 <b>«EPXΟMAI»<p></b>
 Οταν τελείωσε ο αγώνας της άτυχης Χατζηιωάννου, ο Γ.Φλωρίδης βρισκόταν στο τένις, όπου πήγε κι έκανε έκπληξη στον Φιλιππούση. Οχι το συνάδελφο Ιάκωβο, αλλά τον Ελληνοαυστραλό τενίστα Μαρκ, που έχει χαράξει τατουάζ με τον Μεγαλέξανδρο στον ώμο. Δεν είχε καλά καλά τελειώσει με τις πόζες κάτω από τον καυτό μεσημεριανό ήλιο του Σίδνεϊ ο υφυπουργός, όταν άκουσε το τηλέφωνό του να τον καλεί. «Κύριε υπουργέ, η Χατζηιωάννου πήρε μετάλλιο». Στην άλλη άκρη της πόλης! «Μην την αφήσετε να φύγει, έρχομαι», απάντησε ο Φλωρίδης. Κι όταν λέμε έρχεται, εννοούμε έρχεται για φωτογραφίες. <p>
 Περίμενε η Χατζηιωάννου, περίμενε, περίμενε...<p>
 Περίμεναν οι δημοσιογράφοι για τη συνέντευξη Τύπου, περίμεναν, περίμεναν...<p>
 Περίμενε ο Ιακώβου, περίμενε, περίμενε...<p>
 Δύο ώρες πέρασαν μέχρι να διασχίσει το Σίδνεϊ το αυτοκίνητο του Φλωρίδη και να φτάσει στο Συνεδριακό Κέντρο. Χάθηκε να πήγαινε κάπου πιο κοντά ο ευλογημένος; Ελληνοαυστραλοί υπάρχουν και αλλού, στη σκοποβολή ας πούμε. Εκείνος προτίμησε το Φιλιππούση και τον πλήρωσε ακριβά. Ή μάλλον το πλήρωσε η Χατζηιωάννου, μαζί της κι εμείς.<p>
 «Η αθλήτρια δεν θέλει να μιλήσει στον Τύπο. Μας ζήτησε να τη φυγαδεύσουμε από την πίσω πόρτα», μας είπε κάποια στιγμή ο υπεύθυνος των συνεντεύξεων Τύπου της άρσης βαρών. «Λέει ότι ντρέπεται». Ο ανύποπτος Αυστραλός είχε καταλάβει λάθος. Δεν ήθελε να αποφύγει τους δημοσιογράφους η Ιωάννα (απόδειξη η συνέντευξη που θα διαβάσετε σε άλλη στήλη), αλλά τον υφυπουργό που έσπευδε για το θεαθήναι κατόπιν εορτής! Τελικά πείστηκε να μείνει, με βαριά καρδιά.<p>
 Και βρήκε και κουράγιο να χαμογελάσει στο φακό.<p>
 Θρίαμβος λοιπόν για τον Γ. Φλωρίδη. Οπως είπε και ο ίδιος (σχολιάζοντας το κυριακάτικο κατόρθωμα της κας Αγγελοπούλου), «ο καθένας είναι υπεύθυνος για τις πράξεις του». Και γράφει τη δική του ιστορία.<p>
 <b>Ο ΦΟYPAΣ<p></b>
 Αλλά πού βρισκόταν χθες ο Ανδρέας Φούρας; Να, προσπαθούσε κι αυτός να χωθεί στην παρέα του Μαρκ Φιλιππούση. Θέλησε όμως να διασχίσει τις κερκίδες την ώρα που ο Ελληνοαυστραλός ετοιμαζόταν να κάνει σερβίς. «Δεν μπορείτε να περάσετε κύριε. Πρέπει να περιμένετε λίγο μέχρι να παιχθεί ο πόντος», τον σταμάτησε ευγενικά μια υπάλληλος του γηπέδου. Πού να καταλάβει ο Αχαιός; Νόμιζε ότι η κοπέλα τού απαγόρευε την είσοδο και προσπάθησε να την εμβολήσει. Κι όταν είδε ότι δεν περνούσαν τα έργα, κατέφυγε ξανά στα λόγια. Και ξεστόμισε μια φράση αθάνατη, ίσως τη μοναδική που έχει μάθει να λέει με άψογη οξφορδιανή προφορά: «You know who I am?» Ξέρεις βρε ποιος είμαι εγώ; <p>
 Με τον ίδιο ακριβώς τρόπο, αλλά χωρίς να έχει καν κάρτα διαπίστευσης στο στήθος, προσπάθησε χθες να εισβάλει στο Ολυμπιακό Χωριό ο πρώην πρόεδρος του ΣΕΓΑΣ Στράτος Μολυβάς. Οι διαμαρτυρίες και οι φωνασκίες του έπεσαν στο κενό, ίσως επειδή τα «αγγλικά» που μιλούσε θύμιζαν περισσότερο την ακατάληπτη διάλεκτο των Αβορίγινων. Δυστυχώς, ούτε αυτόν αναγνώρισαν οι αστοιχείωτοι πορτιέρηδες του Χωριού.<p>
 H Γιάννα, στο μεταξύ, όχι η Χατζηιωάννου αλλά η άλλη, «η» Γιάννα, είναι έξω φρενών με τον Γιάννη Σγουρό, επειδή θεωρεί ότι ήταν ο γ.γ.Α. αυτός που της χάλασε το πάρτι για τον Σαμπάνη. Μόνο τον Τζελίλη κατάφερε να βάλει στο αυτοκίνητό της για το στέκι «Νικς», όχι επειδή τον μπέρδεψε με τον Σαμπάνη όπως ίσως σκεφτήκατε, αλλά επειδή ο Τζελίλης πίστευε ότι «θα 'ρθουν και οι άλλοι». Πέρασε αρκετή ώρα μέχρι να καταλάβει ότι είχε μπλέξει και να το βάλει στα πόδια ο συμπαθής αρσιβαρίστας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
