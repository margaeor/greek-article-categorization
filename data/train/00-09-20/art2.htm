<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 20 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Δ</b>εν είναι καθόλου τυχαίο που ένα από τα σημαντικότερα μουσεία σύγχρονης τέχνης της Ευρώπης, το περίφημο «Tate Modern» του Λονδίνου, επέλεξε στο ξεκίνημά του να παρουσιάσει στον πιο εντυπωσιακό χώρο του, στο αχανές «Turbine Hall», γλυπτά της Λουίς Μπουρζουά. Η Γαλλίδα καλλιτέχνις, θρύλος της εποχής μας, που σήμερα ζει στη Νέα Υόρκη, έχει σφραγίσει με το έργο της την ιστορία της σύγχρονης τέχνης.<p>
 Η ευχάριστη είδηση είναι ότι από τις 4 Οκτωβρίου μέχρι και τις 25 Νοεμβρίου θα

παρουσιαστούν πρώτη φορά έργα της στη χώρα μας, στην έκθεση που θα γίνει στην «Αίθουσα Τέχνης Καππάτος» (Αγίας Ειρήνης 6 και Αθηνάς).<p>
* Εδώ, όπως καταλαβαίνετε, δεν είναι εύκολο να δούμε τις περίφημες αράχνες ή τους ατσάλινους πύργους με τους καθρέφτες, επικά γλυπτά τεραστίων διαστάσεων που στέκονται πάνω σε πλατφόρμες, στο νέο Βρετανικό Μουσείο. Θα δούμε όμως μικρότερα έργα της, κυρίως από τη σειρά που η Μπουρζουά αφιέρωσε στη συμπατριώτισσά της συγγραφέα Μαργκερίτ Ντιράς, καθώς και αρκετά σχέδιά της.<p>
 Δεν είναι λίγοι οι ιστορικοί τέχνης που δηλώνουν χωρίς δισταγμό ότι οι «αράχνες» της συγκαταλέγονται στα σημαντικότερα έργα τέχνης του τέλους του 2ού

αιώνα. <p>
 «Τις σιχαινόμουν τις αράχνες γιατί ο ιστός τους μπλεκόταν στα μαλλιά μου, όταν

παλιότερα εξερευνούσα υπόγεια και παλιές αποθήκες. Με γοήτευε αλλά και με τρόμαζε επίσης η τεράστια αράχνη στα δίχτυα της οποίας πιάστηκε ο μικρός Σαμπού στο αγαπημένο έργο της παιδικής μου ηλικίας, "Ο κλέφτης της Βαγδάτης"»,

έλεγε πριν από λίγα χρόνια.<p>
 Η Μπουρζουά, που έζησε μαζί με το γιο της μεγάλα διαστήματα σε περιοχές με κουνούπια που μεταδίδουν ασθένειες, έχει ένα σοβαρό λόγο να μισήσει τα κουνούπια και ν' «αγαπήσει» τις αράχνες.<p>
 Η αράχνη στο έργο της έχει τη θέση του φύλακα εναντίον των κουνουπιών και μεταφορικά της μητέρας της: «Είναι η μητέρα μου. Προστάτιδα αλλά και υφάντρα. Αλλωστε, η καλύτερη φίλη μου ήταν πάντα η μητέρα μου, υπομονετική, καθαρή, έξυπνη σαν μια αράχνη. Ετοιμη και ικανή να αμυνθεί».<p>
 Η Μπουρζουά γεννήθηκε στο Παρίσι το 1911, όπου ξεκίνησε τις πρώτες σπουδές της

στην τέχνη. Το 1938 παντρεύτηκε το γνωστό Αμερικανό ιστορικό τέχνης Ρόμπερτ Γκόλντγουοτερ και μετακόμισε στη Νέα Υόρκη. Εκεί συνέχισε τις σπουδές της στη φημισμένη «Arts Students League» και αργότερα με το διάσημο καλλιτέχνη Μαρσέλ Ντισάν.<p>
 Τα πρώτα της έργα, σχέδια και ζωγραφική, είχαν ξεκάθαρες επιρροές από τον κυβισμό και το σουρεαλισμό. Τα διακοσμητικά και επαναλαμβανόμενα σχέδια, που αναγνωρίζονται επίσης σε πολλά έργα της, προέρχονται από τον κόσμο των παιδικών της χρόνων, τότε που βοηθούσε στην οικογενειακή επιχείρηση επισκευάζοντας παλιές ταπισερί με ποικιλόμορφα σχέδια.<p>
 Η παιδική της ηλικία παραμένει ένας τόπος μυστηρίου, πηγή άγχους αλλά και δημιουργικότητας, που τρέφει μέχρι σήμερα το πολύμορφο έργο της: <p>
 «Οταν γεννήθηκα, ο πατέρας και η μητέρα μου μάλωναν σαν τη γάτα με το σκύλο. Και η χώρα μου προετοιμαζόταν για πόλεμο και ο πατέρας μου, που ήθελε ένα αγόρι, έκανε εμένα και η αδερφή μου μόλις είχε πεθάνει. Αφήστε με να αναπνεύσω» έγραφε το 1993, σε ηλικία 83 ετών. <p>
 Ενα από τα πιο προκλητικά έργα που έκανε το 1974, με τίτλο «Η αποδόμηση του πατέρα», αναφέρεται στις ερωτικές απιστίες και στον αυταρχισμό του πατέρα της,

κυρίαρχη μορφή εξουσίας και καταπίεσης στην παιδική της ηλικία, καθώς και στη μοναξιά της μάνας και της κόρης. Η αναγκαστική συμβίωσή τους για δέκα χρόνια με την γκουβερνάντα, που ήταν και η ερωμένη του πατέρα της, προκαλέσε ανεπανόρθωτα τραύματα στην Μπουρζουά τα οποία ποτέ δεν ξεπέρασε. <p>
 Στις δεκαετίες '50 και '60 άρχισε να ασχολείται με τη γλυπτική και αργότερα με

εγκαταταστάσεις, όπως τα περίφημα κελιά της, αλλά και με μεγάλες γλυπτικές κατασκευές. Τα υλικά της ξεκινούν από μπρούντζο, γύψο, μάρμαρο, γυαλί, αλλά και τσιμέντο, μέταλλο, λάστιχο, λάτεξ και ύφασμα. Από τις πρώτες αφηρημένες τοτεμικές κατασκευές της πέρασε σε λείες και όμορφες γλυπτικές συνθέσεις από λευκό και ροζ μάρμαρο ενώ κυρίαρχη θέση στο έργο τους έχει το σπίτι και το ανθρώπινο σώμα. <p>
 Οι αινιγματικές εγκαταστάσεις-δωμάτια περιέχουν αντικείμενα της παιδικής της ηλικίας, ανθρώπινα μέλη, γεννητικά όργανα και γεωμετρικές φόρμες που επιβεβαιώνουν ότι κάθε έργο της είναι ένας εξορκισμός για τα τραύματα του παρελθόντος, που δεν έχουν επουλωθεί.<p>
 Ο τρόμος, η μοναξιά η απελπισία, η υστερία, ο εγκλωβισμός σ' ένα κελί, η αδυναμία της ενηλικίωσης και ο φόβος της φθοράς επανέρχονται συνεχώς στη μνήμη

και το έργο της υπαρξίστριας αλλά και υπέρμαχο των γυναικείων ζητημάτων Μπουρζουά, που δήλωσε κάποτε: « Ο πόνος είναι η δουλειά μου. Να δώσεις νόημα και σχήμα όταν απορρίπτεσαι και υποφέρεις. Ο, τι συμβαίνει στο σώμα μου πρέπει να αποδοθεί μ' ένα αφηρημένο σχήμα». <p>
 <b>Γ.Ε.ΚΑΡΟΥΖΑΚΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
