<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Μ</b>ε την προειδοποίηση ότι όλα τα κτίρια που υπέστησαν ζημιές από το σεισμό θα μπουν σε «μαύρη λίστα», για να είναι γνωστό εάν και πώς επισκευάστηκαν, συνόδευσε ο υπουργός ΠΕΧΩΔΕ Κ. Λαλιώτης τον απολογισμό για την πορεία των έργων αποκατάστασης μετά τον καταστροφικό σεισμό της 7ης Σεπτεμβρίου 1999.<p>
 Ο κ. Λαλιώτης υποστήριξε ότι το κράτος έχει διαμορφώσει ευέλικτο μηχανισμό και

απομένει πλέον στους ιδιοκτήτες και τους μηχανικούς τους να κάνουν τις απαραίτητες ενέργειες για να προχωρήσουν οι επισκευές και ανακατασκευές των κτιρίων. Αφορμή για να τις παραπάνω δηλώσεις έδωσε η δημοσιοποίηση των στοιχείων, από τα οποία προκύπτει ότι η διαδικασία δανειοδότησης των πληγέντων

προχωρά με αργούς ρυθμούς. Αναλυτικότερα: <p>
 1) Κατά τη διάρκεια του δευτεροβάθμιου ελέγχου, στον οποίο συμμετείχαν 2.000 μηχανικοί και ολοκληρώθηκε τον περασμένο Ιανουάριο, κρίθηκαν ως κατεδαφιστέα (κόκκινα) περίπου 2.700 κτίρια κατοικιών και 2.000 κτίρια επαγγελματικής χρήσης. Επίσης, προέκυψαν ως επισκευαστέα (κίτρινα) 35.000 περίπου κτίρια κατοικίας και 3.700 κτίρια επαγγελματικής χρήσης.<p>
 2) Περίπου 3.000 από τα κόκκινα έχουν ήδη κατεδαφιστεί, άλλα 500 υποστυλώθηκαν

και για τα υπόλοιπα συνεχίζεται ακόμη η διαδικασία κατεδάφισης-υποστύλωσης (τηρήθηκε σειρά ανάλογα με την επικινδυνότητα).<p>
 3) Για τις περίπου 4.200 «κόκκινες» κατοικίες έχουν υποβληθεί 2.270 αιτήσεις χορήγησης δανείων ανακατασκευής και από αυτές έχουν εγκριθεί οι 1.503. Αντίστοιχα, στα 35.000 κίτρινα σπίτια έχουν υποβληθεί μόλις 7.800 αιτήσεις δανειοδότησης και έχουν εγκριθεί οι 3.600. Οταν εγκριθεί μία αίτηση, ο δικαιούχος εισπράττει το 1/3 του ποσού, που είναι δωρεάν κρατική αρωγή και μπορεί να λάβει για το υπόλοιπο εγκεκριμένο ποσόν άτοκο τραπεζικό δάνειο. Μαζί

με τα παραπάνω, ο κ. Λαλιώτης συνυπολογίζει και τα κτίρια που έχουν ενταχθεί σε ειδικά προγράμματα ανάπλασης (Α. Λιόσια, Μενίδι) ή υπάγονται σε ειδικούς φορείς, όπως τον Οργανισμό Εργατικής Κατοικίας ή τον Οργανισμό Σχολικών Κτιρίων. Συμπεραίνει έτσι ότι υπάρχουν 16.000 κτίρια κατοικίας (σε σύνολο 39.000) που έχουν ενταχθεί σε προγράμματα αποκατάστασης με κόστος για τον κρατικό προϋπολογισμό 75 δισεκατομμυρίων δραχμών.<p>
 Ο υπουργός ΠΕΧΩΔΕ υποστήριξε ότι για το σχετικά μικρό αριθμό των εγκεκριμένων δανείων δεν ευθύνονται οι αρμόδιες υπηρεσίες (ΤΑΣ, ΓΑΣ κ.λπ.). Είπε ότι σ' ένα

μεγάλο ποσοστό είναι οι ίδιοι οι ιδιοκτήτες που δεν προχωρούν στην κατάθεση αίτησης, είτε διότι πρόκειται για ελάχιστη ζημιά είτε γιατί δεν συμφωνούν μεταξύ τους οι ιδιοκτήτες (συνιδιοκτησία, κληρονομικές-οικογενειακές διαφορές)

είτε γιατί απουσιάζουν στο εξωτερικό ή το κτίριο έχει εγκαταλειφθεί. Επέρριψε επίσης ευθύνες στους μηχανικούς, οι οποίοι υποβάλλουν τους φακέλους χωρίς να είναι πλήρεις, ενώ οι ιδιοκτήτες νομίζουν ότι ευθύνονται οι υπηρεσίες που δεν εγκρίνονται τα δάνεια. Για να αποτραπούν ανάλογα φαινόμενα, ο κ. Αλευράς δήλωσε ότι κάθε ιδιοκτήτης που έχει υποβάλει ελλιπή φάκελο ειδοποιείται με προσωπική επιστολή.<p>
 Τόσο ο Κ. Λαλιώτης όσο και ο υφυπουργός Νάσος Αλευράς τόνισαν ότι το σύστημα αποκατάστασης των ζημιών στηρίζεται στην ιδιωτική πρωτοβουλία. Κάθε ιδιοκτήτης

μπορεί και πρέπει να αναλάβει πρωτοβουλίες και το κράτος θα φροντίσει να ασκεί

συνεχή έλεγχο, ώστε τα κτίρια, όχι μόνον να επανέρχονται στην προτέρα κατάσταση, αλλά να ενισχύονται περαιτέρω για να αντέχουν περισσότερο στους σεισμούς.<p>
 Κεντρικό εργαλείο στην άσκηση αυτού του ελέγχου είναι τα Ειδικά Μητρώα Ελέγχου

Επισκευαστέων Κτιρίων, τα οποία δημιουργούνται στις κατά τόπους υπηρεσίες. Μέσω αυτών των Μητρώων, θα μπορεί καθένας να μαθαίνει εάν στο κτίριο που θέλει

να αγοράσει, να ενοικιάσει ή να εργαστεί (εφόσον πρόκειται για επαγγελματική χρήση) τηρήθηκαν οι προβλεπόμενες διαδικασίες στην αποκατάσταση των ζημιών.<p>
 Τι γίνεται όμως στην περίπτωση που η ζημιά είναι μικρή ή ο ιδιοκτήτης προχωρά μόνος (χωρίς τα ειδικά δάνεια) στην αποκατάσταση των ζημιών είτε γιατί βιάζεται είτε γιατί είχε το κτίριο ασφαλισμένο; Ο κ. Λαλιώτης δήλωσε ότι στην παραπάνω περίπτωση το κτίριο θα αποχαρακτηρίζεται με ευθύνη του ιδιοκτήτη και του επιβλέποντος μηχανικού. Υποσχέθηκε επίσης ότι θα γίνονται και δειγματοληπτικοί έλεγχοι για την ποιότητα των φακέλων.<p>
 Ο υπουργός ΠΕΧΩΔΕ ρωτήθηκε επανειλημμένως εάν μπορεί να κάνει μια πρόβλεψη για

το πότε θα αποκατασταθούν πλήρως οι ζημίες του σεισμού. Δήλωσε ότι επιθυμία όλων είναι να γίνει όσο το δυνατόν γρηγορότερα η αποκατάσταση και θύμισε ότι σε άλλους σεισμούς (Κοζάνη, Γρεβενά) χρειάστηκαν δύο ή και τρία χρόνια. Θύμισε

ότι αν και συμπληρώνεται ένας χρόνος από την ημέρα του σεισμού, οι διαδικασίες

επισκευής-ανακατασκευής ξεκίνησαν μετά τον Ιανουάριο, αφού έπρεπε να ολοκληρωθεί ο δευτεροβάθμιος έλεγχος.<p>
 Δήλωσε ότι στους μεταφερόμενους οικίσκους κατοικούν 7.000 οικογένειες. Ακόμη, 30.000 οικογένειες επωφελούνται των επιδομάτων ενοικίου και συγκατοίκησης, ενώ

το κόστος προσωρινής στέγασης έφτασε ώς σήμερα τα 45 δισεκατομμύρια δραχμές. Απαντώντας σε ερωτήσεις για καθυστερήσεις στην πληρωμή των παραπάνω επιδομάτων, ο κ. Λαλιώτης δήλωσε ότι έχουν εξοφληθεί το πρώτο και δεύτερο τρίμηνο (έως τον περασμένο Μάρτιο), έχει μείνει μικρό υπόλοιπο από την τρίτη δόση και ξεκινά η καταβολή για το τέταρτο τρίμηνο. Το συνολικό κόστος για τον κρατικό προϋπολογισμό έφτασε έως τώρα τα 200 δισεκατομμύρια δραχμές και υπολογίζεται ότι μέχρι την πλήρη αποκατάσταση θα φτάσει τα 900 δισ.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
