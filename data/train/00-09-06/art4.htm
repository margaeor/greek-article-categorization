<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Μ</b>ε ρεκόρ συμμετοχών από 49 χώρες του κόσμου ξεκινά την Κυριακή τις προβολές της

η μεγάλη γιορτή των μικρομηκάδων στη Δράμα, που θα ολοκληρωθεί στις 16 Σεπτεμβρίου.<p>
 Το «μαιευτήριο ταλέντων», όπως εύστοχα χαρακτήρισε το φεστιβάλ Δράμας ο πρόεδρος του Ελληνικού Κέντρου Κινηματογράφου Μάνος Ευστρατιάδης στην προχθεσινή συνέντευξη Tύπου, θα ξεκινήσει τιμώντας τα πενήντα χρόνια του Ντίνου Κατσουρίδη στον ελληνικό κινηματογράφο και θα συνεχιστεί με την προβολή

32 ταινιών στο ελληνικό διαγωνιστικό του 23ου Φεστιβάλ Ελληνικών Ταινιών Μικρού Μήκους και 93 ταινιών στο διαγωνιστικό του 6ου Διεθνούς Φεστιβάλ της Δράμας.<p>
 Το φετινό πρόγραμμα του φεστιβάλ, όπως μας πληροφόρησε ο καλλιτεχνικός διευθυντής του και «εξ αγχιστείας Δραμινός» Αντώνης Παπαδόπουλος, θα εγκαινιαστεί στη νέα αίθουσα του Δημοτικού Ωδείου (στη συνέχεια θα μετακομίσει

στα γνωστά μας «Αστέρια»), και περιλαμβάνει αφιερώματα στο φινλανδικό και το βελγικό κινηματογράφο, έκθεση ζωγραφικής του Τάσου Ζωγράφου (μέλους της φετινής κριτικής επιτροπής), έκθεση για μικρούς και μεγάλους με θέμα το παιδικό παραδοσιακό παιχνίδι, παιδικές ταινίες, καθώς και τις καθιερωμένες προβολές για τα σχολεία. Για δεύτερη χρονιά φέτος συνεχίζεται ο θεσμός του grand temoign, δηλαδή του κριτικού σχολιαστή των διαγωνιζόμενων ταινιών. Φέτος

το ρόλο αυτό θ' αναλάβει ο Σωτήρης Δημητρίου (για το ελληνικό διαγωνιστικό) και ο Τυνήσιος Ζαμούσι Λασάαντ (για το διεθνές διαγωνιστικό). Παράλληλα θα συνεχίσει την επιτυχημένη του πορεία το Film Market του φεστιβάλ, ενώ ο τιμώμενος Ντίνος Κατσουρίδης θα συναντήσει τους νέους κινηματογραφιστές, στους

οποίους θα μεταφέρει μέρος της πολύχρονης εμπειρίας του στο χώρο.<p>
 Το φεστιβάλ, που χρηματοδοτείται εξ ημισείας από το ΥΠΠΟ και την Τοπική Αυτοδιοίκηση Δράμας και στηρίζεται από την ΕΤ1 και το ΕΚΚ, κόστισε φέτος 200 εκατομμύρια. Για δεύτερη φορά απολαμβάνει την (επιλεκτική) υποστήριξή του ευρωπαϊκού προγράμματος MEDIA.<p>
 Φετεινή καινοτομία του προγράμματος, εκτός της ιδιαίτερα μικρής διάρκειας των ξένων ταινιών, είναι ένα νέο διαγωνιστικό τμήμα για τους «Ελληνες του Κόσμου»,

που αποτελεί τρόπον τινά την απάντηση του φεστιβάλ στο θέμα που είχε ανακύψει γύρω από το πολυσυζητημένο ζήτημα της ιθαγένειας των ταινιών. Στο τμήμα θα συμμετέχουν οι ταινίες Eλλήνων μικρομηκάδων που δεν πληρούν τις προϋποθέσεις ελληνικής ιθαγένειας και θα απονέμεται βραβείο ύψους δύο εκατομμυρίων δραχμών - προσφορά του Ελληνικού Κέντρου Κινηματογράφου.<p>
 «Γερά θεμελιωμένο φεστιβάλ, αφού έχει κερδίσει την αγάπη της πόλης», χαρακτήρισε το φεστιβάλ ο Γιάννης Μπακογιαννόπουλος, ενώ ο Μάνος Ευστρατιάδης,

αναφερόμενος στη «Φθινοπωρινή σύναξη των μικρομηκάδων» (!), υποσχέθηκε πως το νεοσύστατο δίκτυο του ΕΚΚ, το Film Center 2000, θα δώσει έμφαση στην προβολή της ταινίας μικρού μήκους.<p>
 Στη συνέντευξη Tύπου συμμετείχε ακόμα ο δήμαρχος της πόλης και πρόεδρος του φεστιβάλ Μαργαρίτης Τζίμας, ο γενικός διευθυντής της ΕΡΤ Κωνσταντίνος Αλαβάνος, ο οποίος αναφέρθηκε μεταξύ άλλων και στο επιτυχημένο χρηματοδοτικό πρόγραμμα «Mικροφίλμ» της ΕΤ1, και ο Σταύρος Χασάπης, μέλος του Δ.Σ. του φεστιβάλ.<p>
 Στο τέλος της εκδήλωσης θα απονεμηθούν πέντε βραβεία και δύο διακρίσεις στο ελληνικό διαγωνιστικό και τέσσερα βραβεία στο διεθνές τμήμα.<p>
 Μήπως είναι καιρός για ένα ταξιδάκι στη Δράμα; <p>
 <b>ΕΥ. ΒΕΝΑΡΔΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
