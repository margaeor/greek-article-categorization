<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Tο τέλος των
 σεισμο-προφητών; <p>
 Ο</b>
 Ρώσος ακαδημαϊκός Ολεχ Μαρτίνοβ, βασιζόμενος σε δορυφορικές παρατηρήσεις του βαρυτομετρικού πεδίου, ισχυρίζεται ότι είχε ειδοποιήσει τις ελληνικές αρχές στις 2 Σεπτεμβρίου 1999 για μεγάλο σεισμό σε ευρύτερη περιοχή που περιλάμβανε και την Αθήνα! <p>
 Την ίδια ακριβώς ημέρα, η γνωστή ομάδα ΒΑΝ αρχίζει να καταγράφει ηλεκτρικά σήματα στην περιοχή της Λαμίας και αργότερα τα συσχετίζει με το σεισμό της Αθήνας και επίσης με νέο μεγαλύτερο σεισμό.<p>
 Εξι ημέρες μετά, την επομένη του μεγάλου σεισμού, η ομάδα ΒΑΝ στέλνει σήμα που

λέει ότι είχε προβλέψει τη δόνηση, με καταγραφές των οργάνων της στο σταθμό της Λαμίας. Ακολουθούν και άλλα σήματα, στις 13 και στις 15 Σεπτεμβρίου, που δίνουν παράθυρο χρόνου για επικείμενο μεγάλο σεισμό μέσα στις επόμενες 4 εβδομάδες. Από το Βόλο στις 21 Σεπτεμβρίου, ο Σουηδός καθηγητής της Ουψάλα, Οτα Κουλχάνεκ, μεταφέρει όσα του είπε η ομάδα ΒΑΝ για μεγάλο σεισμό. Στις 26 Σεπτεμβρίου, τέταρτη σημείωση της ομάδας ΒΑΝ μιλά για σεισμό με επίκεντρο το ρήγμα της Αταλάντης. Συγκαλείται η Επιτροπή Εκτίμησης Σεισμικού Κινδύνου. Οι προφητείες για μεγάλο σεισμό συγκλονίζουν το πανελλήνιο. Την επομένη ο Χρίστος

Βερελής χαρακτηρίζει «μπούρδες» όλη τη σεισμοφιλολογία. Στις 30 του μήνα ο Παναγιώτης Βαρώτσος αποπέμπεται από την Επιτροπή Εκτίμησης Σεισμικού Κινδύνου.

Σεισμός μεγάλος δεν σημειώνεται. Τέλος σε μια παρατεταμένη σεναριολογία. <p>
 Επίλογος και σε ένα κεφάλαιο που ονομάζεται Παναγιώτης Βαρώτσος. Αυτός και η ομάδα ΒΑΝ αποσύρονται από το προσκήνιο, παίρνοντας μαζί τους ένα σωρό εξηγήσεις και απαντήσεις για όσα συνέβησαν εκείνες τις μέρες. Ο καθηγητής που έχει αποτραβηχτεί και ζει μεταξύ Γλυφάδας και Πάτρας, διαλέγει τη σιωπή ως απάντηση στους επικριτές και τους αμφισβητίες του. Τέλος εποχής, μόνον αυτό.<p>
 Η
 επιστήμη της σεισμολογίας έχει κάνει σημαντικά βήματα τα τελευταία χρόνια όσον



αφορά την άμεση πληροφόρηση του πολίτη για τις παραμέτρους (επίκεντρο, μέγεθος, χρόνος γένεσης) της καθημερινής σεισμικής δραστηριότητας.<p>
 Μπορεί να γίνει ακριβής πρόγνωση; Τι να περιμένουμε στο μέλλον; <p>
 Ο Βασίλης Παπαζάχος, ομότιμος καθηγητής Σεισμολογίας του Αριστοτελείου Πανεπιστημίου Θεσσαλονίκης, λέει: «Η ομάδα του εργαστηρίου Γεωφυσικής του ΑΠΘ βρίσκεται στο στάδιο ολοκλήρωσης της πρώτης φάσης μιας τέτοιας μελέτης, που αφορά τη μεσοπρόθεσμη πρόγνωση των σεισμών. Πιστεύουμε ότι σε χρονικό διάστημα



μερικών μηνών θα ολοκληρωθεί η φάση αυτή και ελπίζουμε να είμαστε σε θέση να προβλέψουμε ορισμένους τουλάχιστον μεγάλους σεισμούς, αρχικά με ακρίβεια στο μέγεθος της τάξεως της μισής μονάδας, στο επίκεντρο με ακρίβεια 50 περίπου χιλιομέτρων και στο χρόνο με ακρίβεια της τάξεως των δύο ετών. Ο βαθμός αξιοποίησης του αποτελέσματος αυτού εξαρτάται από την πολιτεία, εφόσον το αποτέλεσμα αυτό είναι θετικό».<p>
 «Πρόγνωση των σεισμών με προειδοποίηση, όπως επιθυμεί ο κόσμος, δεν γίνεται», υποστηρίζει ο Γιώργος Σταυρακάκης, διευθυντής του Γεωδυναμικού Ινστιτούτου του



Αστεροσκοπείου Αθηνών. «Η σεισμολογία δεν είναι μόνο πρόγνωση. Αποτελεί πρωταρχικό στόχο έρευνας. Εχει να επιδείξει πολλά άλλα εξίσου πρακτικά αποτελέσματα. Μπορεί να δώσει απάντηση στο πού αναμένεται να γίνει σεισμός με το μέγιστο αναμενόμενο μέγεθος, φυσικά με τις αβεβαιότητες που ενυπάρχουν στη μέθοδο υπολογισμού, αδυνατεί όμως να απαντήσει στο ερώτημα, "πότε". Εχουν προταθεί μεθοδολογίες, βασισμένες στα χαρακτηριστικά σεισμικότητας, και προσεγγίζουν το πρόβλημα του χρόνου σε διάστημα μερικών ετών. Τέτοιες εκτιμήσεις έχουν τη χρησιμότητά τους. Η σεισμολογική έρευνα έχει κάνει ουσιαστικότερα βήματα σε έναν άλλο τομέα, της εκτίμησης των ισχυρών σεισμικών κινήσεων σε περίπτωση γένεσης σεισμού. Λαμβάνοντας υπόψη τα χαρακτηριστικά ενός ενεργού ρήγματος και τις τοπικές εδαφικές συνθήκες μπορούμε σήμερα να εκτιμήσουμε τις εδαφικές επιταχύνσεις που αναμένεται να εμφανιστούν σε μια περιοχή, επομένως την πρόσθετη σεισμική φόρτιση των κατασκευών, σε περίπτωση που το συγκεκριμένο ρήγμα μετακινηθεί. Κατά τη γνώμη μου, τέτοιες εκτιμήσεις έχουν περισσότερη πρακτική σημασία».<p>
 «Η εξέλιξη της ψηφιακής τεχνολογίας και των επικοινωνιακών μέσων», τονίζει ο Γεράσιμος Χουλιάρας, σεισμολόγος του Εθνικού Αστεροσκοπείου Αθηνών, διδάκτωρ του Πανεπιστημίου της Ουψάλας, «έχει συμβάλει στη διασύνδεση των σεισμολογικών



δικτύων για την ανταλλαγή δεδομένων, έτσι ώστε να γίνεται ταχεία επιστημονική εκτίμηση και ενημέρωση μέσω του Διαδικτύου. Παράλληλα, η έρευνα που αφορά την πρόβλεψη των σεισμών έχει δώσει αρκετές ενδείξεις για τις φυσικές διεργασίες που συμβαίνουν στον φλοιό της Γης πριν από έναν σεισμό. Το πρόβλημα όμως είναι



ότι οι σεισμοί, σαν τους ανθρώπους, διαφέρουν στη συμπεριφορά τους και αυτό κάνει δύσκολη την πρόγνωση μιας επερχόμενης σεισμικής δραστηριότητας. Για παράδειγμα, άλλοτε παρατηρείται σεισμική ησυχία πριν από μεγάλους σεισμούς και



άλλοτε αυξημένη σεισμική δραστηριότητα και γι' αυτόν το λόγο πρέπει παραλλήλως



να παρακολουθούνται και οι μεταβολές άλλων φυσικών παραμέτρων του φλοιού, όπως



το ηλεκτρομαγνητικό πεδίο, πεδίο βαρύτητας, παραμόρφωση εδάφους, εκπομπές αερίων, στάθμη υδροφόρου ορίζοντα κ.τλ. Δεν πρέπει να ξεχνάμε τα λόγια ενός από τους πρωτεργάτες της σεισμολογίας, του Sir Jeffre yBullen, ο οποίος το 1947 είχε πεί ότι «...η μελέτη των σεισμικών φαινομένων φέρνει σε επαφή πολλούς κλάδους της επιστήμης, όπως η φυσική, η χημεία, η μηχανική και ακόμα και η φιλοσοφία».<p>
 <b>AΠΟ TΟ ΦΟBΟ ΣTHN ΨYXΩΣH<p>
 Οι ρωγμές της ψυχής<p>
 Ο</b>σο μεγαλύτερη η ζημιά στο σπίτι τόσο μεγαλύτερη και η ρωγμή στην ψυχή. Τα ρίχτερ δεν κλόνισαν μόνο τα ντουβάρια. Φαίνεται πως άφησαν τα αποτυπώματά τους



και στο μυαλό των Αθηναίων.<p>
 Οπως εξηγεί ο ψυχίατρος και πρόεδρος της Εταιρείας Ψυχολογικής Ψυχιατρικής Ενηλίκων και Παιδιού, Γιάννης Κούρος, υπάρχουν τρεις περιπτώσεις επηρεασμού. Από την πιο απλή του φόβου, τους πρώτους μήνες, μέχρι την ψύχωση.<p>
 «Στην περίπτωση των σεισμοπαθών χωρίς ζημιές είχαμε το πρόβλημα του σοκ από το



σεισμό, που είχε σοβαρές επιπτώσεις τους πρώτους ένα-δύο μήνες», εξηγεί ο κ. Κούρος· «Είχαμε υποκειμενικά συμπτώματα του τύπου να νιώθουμε πολύ συχνά ότι κουνιέται το έδαφος και ότι γίνεται σεισμός, χωρίς αυτό να συμβαίνει. Αϋπνίες,



εφιάλτες σχετικοί με την επέλευση σεισμού και εικόνες καταστροφής απ' αυτόν με



τον καθένα πρωταγωνιστή. Yστερα από ένα χρόνο αυτή η συγκεκριμένη ομάδα ανθρώπων δεν έχει κανένα πρόβλημα πλην της ανάμνησης και του φυσιολογικού φόβου μη τυχόν και ξανασυμβεί κάτι τέτοιο».<p>
 Για τους ανθρώπους που έχασαν τα σπίτια τους και παραμένουν στους καταυλισμούς



το πρόβλημα είναι πολύ δύσκολο -λέει ο κ. Κούρος- γιατί υπάρχει η καταστροφή περιουσιων και το αίσθημα του "μένουμε στο δρόμο" ή κινδυνεύουμε απ' αυτό. «Η απώλεια περιουσίας είναι ένα πολύ ισχυρό σοκ και σε κάποιους μπορεί να προκαλέσει κατάθλιψη με απογοήτευση και απελπισία και το αίσθημα ότι δεν υπάρχει ελπίδα. Πολλοί από αυτούς έχουν αναπτύξει κατάθλιψη. Εχουν μπει σε μια



αδράνεια, παθητικότητα και αποδοχή της καταστροφής χωρίς ελπίδα».<p>
 Οπως επισημαίνει, αυτοί οι άνθρωποι έχουν μειώσει την καθημερινή δραστηριότητά



τους. «Πολλές φορές κάθονται με τις ώρες στο κρεβάτι τους ή στο ράντζο τους χωρίς να θέλουν τίποτα. Συχνά έχουν ανορεξία με επακόλουθο την απώλεια βάρους.



Δεν περιποιούνται τον εαυτό τους, δεν αλλάζουν ρούχα. Και βέβαια έχουμε μείωση



των κοινωνικών δραστηριοτήτων, των επισκέψεων σε φίλους. Δεν ενδιαφέρονται. Πολλές φορές έχουμε και κλάματα για αστεία αφορμή, όπως επίσης και ταχυκαρδίες, πλάκωμα, ζάλη, πονοκεφάλους. Το να μπουν σε καινούργιο σπίτι θα ήταν λύση που πιθανόν να οδηγούσε σε ξεπέρασμα της κατάστασης. Αλλιώς, αν δεν καταφύγουν σε ειδικούς, δεν πρόκειται να το ξεπεράσουν. Θα τους ταλαιπωρήσει για χρόνια, ανάλογα με την αντοχή του καθενός».<p>
 Ο γιατρός τονίζει ότι αυτοί που είναι σε πάρα πολύ δύσκολη κατάσταση είναι οι άνθρωποι στους οποίους προϋπήρχαν «ευαισθησίες» και νευρώσεις. «Εκεί η κατάσταση έχει πάρει δραματική τροπή. Εχουμε φτάσει και σε περιπτώσεις ψυχώσεων. Εχουν φτάσει σε σημείο να τα' χουν χάσει πλέον και να μην επικοινωνούν με την πραγματικότητα. Μιλούν για τη Δευτέρα Παρουσία, δίνουν διαστάσεις Βιβλικής καταστροφής. Παραληρούν σε καθημερινό επίπεδο. Αυτοί χρειάζονται νοσηλεία και μερικοί από αυτούς την έχουν, όταν υπάρχει κάποιος που νοιάζεται γι' αυτούς».<p>
 <b>ΛΙΑΝΑ ΣΠΥΡΟΠΟΥΛΟΥ<p></b>

<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
