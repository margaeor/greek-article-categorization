<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


H Ευρώπη ενώνεται, τα πολλά εθνικά νομίσματα αντικαθίστανται σταδιακά από το ενιαίο ευρωνόμισμα και, όπως είναι φυσικό, η συζήτηση δεν μπορούσε παρά να έρθει και στην ενοποίηση των ευρωπαϊκών χρηματαγορών. Αν, όμως, η ένωση της Ευρώπης και η δημιουργία του ευρώ είναι αποφάσεις που ελήφθησαν κυρίως από πολιτικούς -κι έτσι πρέπει να κρίνονται - η συγχώνευση των χρηματιστηρίων είναι δουλειά των ανθρώπων της αγοράς, αφού υπακούει στους νόμους της.<p>
 Τα μεγάλα ευρωπαϊκά χρηματιστήρια, που βρίσκονται στα μεγάλα ευρωπαϊκά κράτη, έχουν ήδη προχωρήσει σε διαδικασίες συγχωνεύσεων: Το LSE, δηλαδή το Χρηματιστήριο του Λονδίνου, με κεφαλαιοποίηση 2, 8 τρισεκατομμύρια δολάρια, παραμένει η ισχυρή κεφαλαιαγορά της Ευρώπης, αν και η Βρετανία παραμένει, ακόμα, με τη θέλησή της έξω από την ευρωζώνη. Αντιμετώπιζε, μάλιστα, με σχετική υπεροψία τις κινήσεις των χρηματαγορών της Φρανκφούρτης και του Παρισιού για δημιουργία ενός ευρωπαϊκού «υπερχρηματιστηρίου», καθώς καθεμιά από τις δύο έχει σχεδόν τη μισή κεφαλαιοποίηση από το LSE.<p>
 Ωστόσο, το Μάρτιο αυτά άλλαξαν, καθώς τα Xρηματιστήρια του Παρισιού, του Aμστερνταμ και των Βρυξελλών δρομολόγησαν διαδικασίες ενοποίησης, με αποτέλεσμα να είναι επί θύραις το μεγαλύτερο χρηματιστήριο της ευρωζώνης και το δεύτερο όλης της Ευρώπης, το Euronext. Η μόδα των συγχωνεύσεων για τις ευρωπαϊκές χρηματαγορές μόλις ξεκινούσε. Ολα, όμως, ξεκίνησαν από την επιθυμία
του Παρισιού να επιβάλει το δικό του πρόγραμμα συναλλαγών σε περιοχές εκτός Γαλλίας, υποχρεώνοντας σε δεύτερη φάση τη Φρανκφούρτη να ακολουθήσει, αφού πρώτα εγκαταλείψει το δικό της σύστημα Xextra. Τα κόστη συναλλαγών στα ευρωπαϊκά χρηματιστήρια ήταν περίπου 10 φορές υψηλότερα από τα αντίστοιχα των ΗΠΑ. Οι Βρυξέλλες έσπευσαν να ενταχθούν στο Euronext, καθώς η κεφαλαιοποίηση της χρηματαγοράς τους δεν ξεπερνούσε τα 180 δισ. δολάρια, ενώ πέρυσι ήταν η δεύτερη χειρότερη από τις ώριμες αγορές.<p>
 Τέλος, το Aμστερνταμ βρήκε την ευκαιρία να διαπραγματεύεται μέσα από το Euronext και μετοχές υψηλής κεφαλαιοποίησης, οι οποίες έλειπαν από την ολλανδική χρηματαγορά. <p>
 Η απάντηση στη δημιουργία του υπερεθνικού χρηματιστηρίου Euronext ήταν η άλλη μεγάλη χρηματαγορά που βρίσκεται στα σπάργανα, η γνωστή μας iX. Μετά τις συζητήσεις για συγχώνευση των αγορών του Παρισιού, του Aμστερνταμ και των Βρυξελλών, τώρα τρία χρηματιστήρια-κολοσσοί σχεδιάζουν να δημιουργήσουν το μεγαλύτερο πανευρωπαϊκό χρηματιστήριο: οι χρηματαγορές του Λονδίνου και της Φρανκφούρτης αποτέλεσαν τον πυρήνα του iX, στο οποίο ενδεχομένως να μπουν αργότερα κι άλλα, μικρότερα χρηματιστήρια, στην υπηρεσία της λογικής ότι το μεγαλύτερο είναι κατά κανόνα και το καλύτερο.<p>
 Κι όμως δεν είναι πάντα έτσι. Το Χρηματιστήριο του Λονδίνου, ηλικίας περίπου μισής χιλιετίας (η πρώτη μετοχική εταιρεία ήταν η Muscov yCompan yκαι ιδρύθηκε
το 1553), κινδυνεύει όχι μόνο να μην ενταχθεί στο iX, αλλά και να εξαγοραστεί από μια σουηδική εταιρεία 15 μόλις ετών, την ΟΜ Gruppe, η οποία έχει σχεδιάσει
την επιθετική εξαγορά του, αφού στην κατ' αρχήν προσέγγιση που επιχείρησε, συνάντησε την παγερή αδιαφορία των Βρετανών. Για ποιον δουλεύουν οι Σουηδοί; Για το Euronext, που αν ματαιωθεί το iX διατηρεί τον τίτλο του μεγαλύτερου χρηματιστηρίου της Ευρωζώνης; Για τη μεγάλη χρηματαγορά των ΗΠΑ, που δεν θα ήθελε να δει ανταγωνιστές της -ως προς το μέγεθος- να ξεφυτρώνουν στην Ευρώπη;
Ή, πολύ απλά, για τον εαυτό της; Αυτή την ώρα είναι δύσκολο να το πει κανείς. Το βέβαιο είναι ότι η αντίδραση των Βρετανών ήταν άμεση κι αποτελεσματική: ζήτησαν από γαλλικές τράπεζες τη συνδρομή τους, κάλεσαν τα μεγάλα χρηματιστήρια της Μεσογείου (Μιλάνο και Μαδρίτη) να μετέχουν εξ αρχής στο iX και δεν άφησαν πολλά περιθώρια ελπίδων στους Σουηδούς.<p>
 Κι ενώ οι χρηματιστηριακές συγχωνεύσεις οδηγούσαν σε ένα ευρωπαϊκό διπολισμό, ξαφνικά στα μέσα του καλοκαιριού το ελβετικό χρηματιστήριο SWX και η βρετανική
ηλεκτρονική χρηματαγορά Tradepoint Financial Networks ανακοίνωσαν ότι ενώνουν τις δυνάμεις τους για να δημιουργήσουν την πρώτη πανευρωπαϊκή πλατφόρμα χρηματιστηριακών συναλλαγών με μετοχές υψηλής κεφαλαιοποίησης, με την επωνυμία
Virt-X.<p>
 Πίσω από όλες αυτές -και άλλες παρόμοιες- πρωτοβουλίες συγχωνεύσεων χρηματαγορών βρίσκονται οι μεγάλες επενδυτικές τράπεζες, οι οποίες, ελέγχοντας
το μεγαλύτερο μέρος των χρηματιστηριακών εργασιών, σχηματίζουν ομάδες πίεσης και πιέζουν για μείωση του κόστους και αύξηση της ρευστότητας.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
