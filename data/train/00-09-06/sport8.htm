<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΗΛΙΑ ΔΡΥΜΩΝΑ<p></b>
 Πριν από δύο μήνες, ταυτόχρονα με την κλήρωση του νέου πρωταθλήματος της Α1 κατηγορίας, ο Θόδωρος Καρατζάς έλεγε στους καλεσμένους του ΕΣΑΚΕ ότι το ελληνικό μπάσκετ κινδυνεύει να τραυματιστεί σοβαρά από τους δικούς του, κατά βάση, ανθρώπους. <p>
 Χθες το μεσημέρι, που ήρθε η σειρά της ΕΟΚ να κληρώσει τα δικά της πρωταθλήματα για την περίοδο 2000-2001, ο Γιώργος Βασιλακόπουλος διαπίστωσε ότι η ζημιά έχει ήδη γίνει: «Γι' αυτό και το φετινό πρωτάθλημα της Α1 θα είναι το χειρότερο όλων των εποχών»! <p>
 Προσδιόρισε και τους υπεύθυνους για το «δράμα» που θα βιώσουμε μέχρι και τον ερχόμενο Μάιο: «Είναι τα στελέχη του ΕΣΑΚΕ, που με λάθος χειρισμούς, όχι μόνο σε τηλεοπτικά θέματα, αλλά και αναφορικά με την ελληνικότητα του πρωταθλήματος, υποχρεώνουν τον κόσμο να φύγει από τα γήπεδα. Με συνέπεια, τα έσοδα να μειώνονται διαρκώς, το ίδιο και η δημοτικότητα του αθλήματος». <p>
 Αν μη τι άλλο, οι δύο άνδρες συμφωνούν ότι το μπάσκετ λαβώνεται εκ των έσω. Αλλο κοινό σημείο, όμως, δεν έχουν ανακαλύψει...<p>
 Ο κ. Βασιλακόπουλος προβλέπει «μαύρες μέρες», για τον επιπλέον λόγο ότι οι περισσότερες ομάδες έχουν εφασφαλίσει από τώρα μια θέση στις ευρωπαϊκές διοργανώσεις της μεθεπόμενης περιόδου, «συνεπώς δεν θα υπάρχει έντονος συναγωνισμός στο δικό μας πρωτάθλημα. Και βέβαια, υπάρχει και το φαινόμενο της διάσπασης, που μετά την Ευρώπη τείνει να εξαπλωθεί και στο δικό μας στερέωμα. Μπήκαμε σε μεγάλες περιπέτειες, κύριοι». <p>
 Ξιφούλκησε αδιακρίτως και κατά των ατζέντηδων: «Αυτοί οι άνθρωποι είναι παρασιτικά μέλη του μπάσκετ και βασικοί υπεύθυνοι για την παρακμή του»! <p>
 Και για το τέλος άφησε τους μυστικοσυμβούλους των συλλόγων: «Αυτούς που κατασκεύασαν τον όρο "κοινοτικοί β' ζώνης", προκειμένου να διευρύνουν τον κύκλο εργασιών τους. Η ΕΟΚ δεν πρόκειται να περάσει σαν κοινοτικούς παίκτες που προέρχονται από χώρες που δεν ανήκουν στην Ευρωπαϊκή Ενωση». <p>
 <b>KΛHPΩΣEIΣ<p></b>

<p>
 Μέχρι να ξεθυμάνει ο Βασιλακόπουλος, τα υπόλοιπα στελέχη της ΕΟΚ προχώρησαν στις κληρώσεις όλων (πλην Α1, φυσικά) των εθνικών πρωταθλημάτων, καθώς και του Κυπέλλου Ελλάδας. <p>
 Και ξεκίνησαν με το πρωτάθλημα της Α2 ανδρών, που θα αρχίσει στις 21 Οκτωβρίου με τους αγώνες: Απόλλων Πατρών - Π.Φάληρο, ΜΕΝΤ- Ιωνικός Νικαίας, Εσπερος - Παπάγου, Λάρισα - Ολύμπια, Ιωνικός ΝΦ - Σπόρτιγκ, ΚΑΟ Δράμας - Αίας Ευόσμου, Αρίων - Πανελλήνιος. Το πρωτάθλημα θα ολοκληρωθεί στις 12 Μαΐου 2001. <p>
 Το τζάμπολ της Β' ανδρών ορίστηκε για τις 22 Οκτωβρίου, και περιλαμβάνει τους αγώνες: Ανω Λιόσια - Πειραϊκός, ΟΦΗ - ΒΑΟ, Ολυμπιακός Β. - Καβάλα, Φίλιππος Θ. - Μαντουλίδης, Ξάνθη - Χαλκίδα, ICBS - Πανελευσινιακός, Αμύντας - Αλιμος. Η αυλαία θα πέσει στις 20 Μαΐου.<p>
 Οι 6 αγώνες στην πρεμιέρα της Α1 γυναικών (15 Οκτωβρίου) θα είναι: Θρίαμβος - Σπόρτιγκ, Ακαδημία - Εσπερίδες, Μ. Αλέξανδρος - Ανω Λιόσια, Ηρακλής - ΜΕΝΤ, Παναθηναϊκός - Πανσερραϊκός, Απόλλων Πτολ. - Αστέρας Εξ. Τα κορίτσια θα τελειώσουν τις υποχρεώσεις τους στις 29 Απριλίου. <p>
 Πάμε και στο Κύπελλο Ελλάδας, που θα ξεκινήσει την 1η Οκτωβρίου χωρίς τη συμμετοχή ομάδων της Α1. Στην πρώτη αγωνιστική θα παίξουν: Παπάγου - Αλιμος, ICBS - Πανελλήνιος, Εσπερος - Αρίων, ΒΑΟ - Πανελευσινιακός, Π. Φάληρο - Ιωνικός Ν., Πειραϊκός- Αίας, ΟΦΗ- Ανω Λιόσια, ΚΑΟ Δράμας - ΜΕΝΤ, Ξάνθη - Χαλκίδα, Ολύμπια - Μαντουλίδης, Απόλλων Π. - Σπόρτιγκ, Καβάλα - Αμύντας, Λάρισα - Ολυμπιακός Β., Ιωνικός ΝΦ - Φίλιππος Θ. Από αυτές τις 28 ομάδες μόνο δύο θα επιβιώσουν, μέχρι να μπουν στο κόλπο οι ομάδες της Α1 κατηγορίας (3 Ιανουαρίου).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
