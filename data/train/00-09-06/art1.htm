<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 6 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Του απεσταλμένου μας<p>
<b> ΝΙΝΟΥ ΦΕΝΕΚ ΜΙΚΕΛΙΔΗ<p>
 Η</b>
 αγγλική ταινία «Λίαμ» του Στίβεν Φρίαρς, γυρισμένη για την αγγλική τηλεόραση, που είδαμε χθες στο διαγωνιστικκό τμήμα, έδωσε την πνοή της δροσιάς και της άμεσης συγκίνησης, που τόσο χρειαζόταν η 57η Μόστρα του Κινηματογράφου, διεκδικώντας ένα από τα βραβεία του φεστιβάλ. Στις πολύ ενδιαφέρουσες ταινίες του διαγωνιστικού τμήματος πρέπει ν' αναφέρω και την κινέζικη «Platform» του Ζία Ζανγκ-Κε, τρίωρης διάρκειας οδοιπορικό στην Κίνα της δεκαετίας του '80. Ενώ, σε παράλληλο τμήμα, είδαμε την εκπληκτική περιπέτεια «Time and Tide» του Κινέζου Τσζούι Χαρκ.<p>
 Υστερα από τους σταρ του Χόλιγουντ έφτασε τώρα η ώρα των ποπ σταρ: Eτσι, μετά την άφιξη του Μπον Τζόβι (ενός από τους πρωταγωνιστές της ταινίας «U-571») αναμενόταν να φτάσει χθες στη Βενετία ο Μικ Τζάγκερ για να παραστεί στην επίσημη προβολή της ταινίας του Φρίαρς «Λίαμ», καθώς και σ' εκείνη της ταινίας

του Γούντι Αλεν «Small Time Crooks». Ενώ, βρίσκονται ήδη εδώ και τρεις ποπ σταρ του Χονγκ Κονγκ, πρωταγωνιστές της ταινίας του Τσούι Χαρκ: ο τραγουδιστής

Νίκολας Τσε, ο Ταϊβανέζος ντράμερ Couto Remotigue και η τραγουδίστρια Κάντι Λο

του συγκροτήματος Black and Blue.<p>
 Κακή εντύπωση προκάλεσε η στάση του Iταλού παραγωγού Ντε Λαουρέντις στην προχθεσινή συνέντευξη Tύπου για την ταινία «U-571», όπου, χωρίς λόγο, επιτέθηκε ενάντια στους κριτικούς, τονίζοντας ότι το μόνο που τον ενδιαφέρει είναι η γνώμη του κοινού. Αντίθετα, στην επίσημη βραδινή προβολή της ταινίας, αλλάζοντας ύφος, παρουσία του κόσμου του κινηματογράφου, ο Ντε Λαουρέντις ζήτησε από τους θεατές να κρατήσουν ενός λεπτού σιγή στη μνήμη των θυμάτων του

ρωσικού υποβρυχίου «Kουρσκ» στη θάλασσα του Mπάρεντς. Ενώ ο Χάρβεϊ Καϊτέλ, από

τους πρωταγωνιστές της ταινίας, πρσφωνώντας το κοινό ανάφερε ότι «αυτή η τραγωδία είναι το σύμβολο του πώς ο στρατός της καταστροφής που φτιάχνουμε επαναστατεί εναντίον μας».<p>
 <b>Οι ταινίες<p></b>
 - Την ιστορία ενός εφτάχρονου παιδιού που μεγαλώνει σε μια καθολική, ιρλανδικής καταγωγής οικογένεια στο Λίβερπουλ, στη δεκαετία του '30, εποχή ανεργίας και οικονομικής κρίσης, αφηγείται στην ταινία του «Λίαμ» ο Στίβεν Φρίαρς («Ωραίο μου πλυντήριο», «Το πιτσιρίκι», «Επικίνδυνες σχέσεις»). Με βάση

ένα εξαιρετικό σενάριο του Τζίμι ΜακΓκάβερν, ο Φρίαρς αφηγείται άλλοτε με χιούμορ (συχνά μαύρο) κι άλλοτε με συγκίνηση την ιστορία του μικρού, δυσλεκτικού Λίαμ, που μεγαλώνει κοντά σε μια προστατευτική μητέρα κι έναν άνεργο πατέρα, με δύο αδέρφια που εργάζονται για να μπορέσoυν να ζήσουν. Ωσπου

η ένταξη του απογοητευμένου από την όλη κοινωνική κατάσταση πατέρα στο φασιστικό κόμμα θα προκαλέσει την τραγωδία στην οικογένεια. Κοντά στην όλη εξαιρετική ατμόσφαιρα της εποχής και τον άνετο ρυθμό που πετυχαίνει, ο Φρίαρς αποσπά και θαυμάσιες ερμηνείες από όλους τους ηθοποιούς του, μ' επικεφαλής τον

Ιαν Χαρτ στο ρόλο του πατέρα. Ξεχωριστή αναφορά αξίζει να κάνω στον μικρό Αντονι Μπόροου.<p>
 - Στην ταινία του «Platform» (αναφορά σ' ένα κινέζικο τραγούδι ροκ), ο 30χρονος σκηνοθέτης Ζία Ζανγκ-Κε στρέφεται στη δεκαετία του '80 για να αφηγηθεί το οδοιπορικό μιας ομάδας νεαρών στις απέραντες περιοχές της κινεζικής επαρχίας σ' αναζήτηση ταυτότητας. Οταν τα κρατικά χρήματα τους τελειώνουν, η ομάδα αποφασίζει να συνεχίσει από μόνη της το ταξίδι κι έρχεται σε σύγκρουση με τη στενοκεφαλιά και τον κομφορμισμό του καθεστώτος σε μια περίοδο που θα οδηγήσει στην εξέγερση των φοιτητών και τα γεγονότα της Τιεν-Αν-Μεν. Στη δεύτερη αυτή ταινία του (γυρισμένη σε συμπαραγωγή με την ιαπωνική εταιρεία του Τακέσι Κιτάνο), συνολικής διάρκειας 193 λεπτών, ο Ζανγκ-Κε δημιουργεί έναν ηθελημένα αργό ρυθμό, δίνοντας την όλη ατμόσφαιρα του

οδοιπορικού των πρωταγωνιστών του, σχολιάζοντας έμμεσα και διακριτικά τα εμπόδια και τις επερχόμενες αλλαγές και καταφέρνοντας σταδιακά να παρασύρει το

θεατή στη μεγάλη πορεία τους.<p>
 - Εκτός συναγωνισμού, είδαμε την κινέζικη ταινία «Time and Tide» του σκηνοθέτη

του Χονγκ Κονγκ, Τσούι Χαρκ, γνωστού για τη δημιουργία μερικών θαυμάσιων περιπετειών εποχής. Η ιστορία της νέας του ταινίας εκτυλίσσεται στο σύγχρονο Χονγκ Κονγκ κι έχει για κύρια πρόσωπα δύο άντρες και δύο γυναίκες. Δυο άντρες που συνεργάζονται για να εμποδίσουν έναν φόνο, αλλά που τελικά συγκρούονται. Ο

Χαρκ (όπως και ο συμπατριώτης του Τζον Γου, του οποίου έχει παράγει ορισμένες ταινίες) χρησιμοποιεί τους χώρους και τα πρόσωπα για να φτιάξει ακροβατικά κυνηγητά με χορευτικό, απίθανο ρυθμό (που μοιάζει περισσότερο με μπαλέτο), πιρουέτες στημένες με εκπληκτικές, συχνά σε αργό ρυθμό κινήσεις, με τις σφαίρες να βουίζουν ασταμάτητα γύρω από τους ήρωες, σε μια ταινία που συνδυάζει τη δράση, με το αίμα και τη βία, με τρόπο θαυμαστό, και που όπως ξέρουμε έχει επηρεάσει τον Ταραντίνο.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
