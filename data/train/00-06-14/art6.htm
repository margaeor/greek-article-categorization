<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 14/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




«Aναφορά κατασκοπευτικού δορυφόρου ΑCTHEM: Εξαιρετικά υψηλές τιμές συγκέντρωσης ενέργειας παρατηρήθηκαν στο όρος Τύμφη στα Βαλκάνια. Συγκεκριμένα η περιοχή γύρω από την πόλη ΚόνιτσαΣ παρουσίασε μεταξύ 25 και 28 Μαΐου ιδιαίτερα σημαντική έκλυση αδρεναλίνης...». Ηρεμήστε, στην πραγματικότητα κατασκοπευτικοί δορυφόροι ενεργοβιοχημικής ανάλυσης δεν υπάρχουν ακόμα. Ή τουλάχιστον δεν είναι γνωστοί. Αυτό όμως που θα μπορούσαν να «πιάσουν» δεν είναι άλλο από τη μεγαλύτερη στη χώρα διοργάνωση extreme sports, το «EVATHLΟS 2000», ελληνιστί το πρωτάθλημα Para pente (cross country), Mountain -Bike (cross country), Kayak (slalom) και Bouldering (δηλαδή αναρρίχηση σε τεχνητές πίστες ύψους 5 μέτρων). <p>
<b>«Γιατί εκεί πάνω;»</b><p>
Ξεκινώντας να «ανεβώ» τη μισή Ελλάδα, προσπερνώντας αμέτρητες νταλίκες, αναπόφευκτα σκέφτηκα ό,τι κι εσείς. «Γιατί στην Κόνιτσα, που και μακριά από την Αθήνα βρίσκεται και στους γνωστούς τουριστικούς περιορισμούς της sea-sex 'n sunΣ επικράτειας δεν ανήκει;». Απλά, γιατί η Κόνιτσα έχει κοντά της όλα τα χαρακτηριστικά που χρειάζεται μια «ελληνική πρωτεύουσα της αδρεναλίνης». <p>
Υπέροχα ποτάμια όπως τον Αώο και τον Βοϊδομάτη, για rafting και kayak.<p> 
Καταπληκτικά δασωμένα (και προστατευόμενα, ε;) παραδεισένια φαράγγια για canyoning.<p>
Παρθένα δάση στις βουνοπλαγιές για mountain bike, πεζοπορία, αναρρίχηση και ορειβασία.<p>
Δυο εξαιρετικές φυσικές «πίστες» με τα απαραίτητα θερμικά ρεύματα για την απογείωση των αλεξίπτωτων πλαγιάς (para pente έγονται και δεν έχει σχέση με το χρόνο «σωτηρίας») στον Προφήτη Ηλία, ακριβώς πάνω από την Κόνιτσα και στο Λάπατο.<p>
Το Πάπιγκο πολύ κοντά, ώστε να μπορείς να το επισκέπτεσαι, αλλά να μην είσαι αναγκασμένος ούτε την «τουριστική» του ατμόσφαιρα να βιώσεις, ούτε τις τιμές του να πληρώσεις, αφού μπορείς να κάνεις βάση σου την Κόνιτσα που παραμένει από τα τελευταία μέρη στην Ελλάδα που δεν τα έχει αλλοιώσει η τουριστική ανάπτυξη. <p>
Φιλόξενους ανθρώπους, θανατερά τσίπουρα, το γραφείο υπαίθριων δραστηριοτήτων της Paddler- No Limits και τον Εθνικό Δρυμό Βίκου-Αώου ώστε να μην βαρεθείς ποτέ. Και αν θελήσεις διάλειμμα από την άγρια ομορφιά και την ησυχία, κατεβαίνεις εξήντα χιλιόμετρα στα Γιάννινα, (στον ίδιο χρόνο που θα έκανες από την Κηφισιά στο κέντρο Σαββάτο βράδυ) για ξενύχτια, και σου περνάει... <p>
Τον Πρόδρομο Χατζηεφραιμίδη για δήμαρχο, που αντί να κάθεται να κλαίει περιμένοντας την «άνωθεν βοήθεια» για την υποβαθμισμένη περιοχή του, κατάλαβε -όταν κοίταζε πριν από χρόνια τους ξένους που έρχονταν στην περιοχή με τα αλεξίπτωτα, τις βάρκες και τα ποδήλατά τους- πιο είναι το πραγματικό «κεφάλαιο» του τόπου του.<p>
<b>«Πώς ξεκίνησε αυτή η ιστορία;»</b><p>
Μια φορά και έναν καιρό που λέτε, το Μάιο του 1997, περίπου εκατό αθλητές από όλη την Ελλάδα μαζεύτηκαν στην Κόνιτσα στήνοντας τον πρώτο αγώνα αθλημάτων περιπέτειας για πάρτη τους, ο οποίος εξελίχθηκε βέβαια σε πανηγύρι, αφού ο συνδυασμός παρεΐστικου πνεύματος, απλότητας και χαβαλέ, με τα χαρακτηριστικά της περιοχής (blame it on tsipuro?) τους έκανε να περάσουν καλά και να δώσουν ραντεβού για την επόμενη χρονιά. Ετσι, χρονιά με τη χρονιά βελτίωναν την οργάνωση, τα έπαθλα μεγάλωναν, η δημοσιότητα έφερνε όλο και περισσότερο κόσμο για να δει ή να συμμετέχει και το αγωνιστικό επίπεδο ανέβαινε. Σταδιακά, κάθε τελετή λήξης του Εύαθλου, έβαζε αμέσως στόχο για τη βελτίωση του επόμενου. Στον περσινό μπορεί να είχε μειωθεί η αίσθηση της παρέας από junkies της αδρεναλίνης που μαζεύτηκαν για να μασήσουν τα βουνά, τα ποτάμια και τους αέρηδες, αλλά ήταν αυτή η παρέα που μεγάλωσε και χώρεσε και πολλούς ξένους αθλητές, μερικοί από τους οποίους ήρθαν κατευθείαν από τις πρώτες θέσεις του εκάστοτε παγκοσμίου πρωταθλήματος! <p>
<b>«Και πού κατέληξε;»</b> <p>
Στο φετινό «EVATHLΟS 2000». Εδώ αρχίζουν τα ζόρια, στο να περιγράψει κανείς κάτι τέτοιο, ειδικά όταν περίμενε να είναι μια υποτονική ιστορία, που θα αφορούσε καμιά δεκαριά μουρλούς και θα πέρναγε από τους υπόλοιπους στο ντούκου. Το «Εύαθλο» κατάφερε να συμπεριλάβει τέσσερα σπορ περιπέτειας, με τέτοια διοργάνωση, ώστε ο αγώνας Bouldering να είναι μέρος του Παγκοσμίου Κυπέλλου, ενώ αυτός του Para pente να είναι μέρος του Προ-Παγκόσμιου Κυπέλλου, δηλαδή να κρίνει, με την αρτιότητα της διοργάνωσής του τη μελλοντική ανάθεση Παγκοσμίου Κυπέλλου στην Ελλάδα στο μέλλον (στόχο που πέτυχε). Και, ταυτόχρονα, να είναι ανοιχτό στη συμμετοχή αθλητών με «χαμηλότερο» αγωνιστικό επίπεδο, αλλά και στον απλό κόσμο ως θέαμα. Παράλληλα να προσελκύσει πάνω από 120 αθλητές από σχεδόν 20 χώρες του κόσμου. Ανάμεσά τους μάλιστα να βρεθούν ονόματα πρώην παγκόσμιων πρωταθλητών όπως του Adrew Smith από τη Νότιο Αφρική, του Yves Gouslain και του Fred Escriba από τη Γαλλία, του Αndy Krause από τη Γερμανία, του Γάλλου πρωταθλητή αναρρίχησης Stephane Julien, αλλά και πέντε αεραθλητών από την Τουρκία (με τους οποίους επρόκειτο να πετάξω ως συνεπιβάτης σε διθέσιο αλεξίπτωτο αλλά δεν μας το επέτρεψε ο καιρός και μου το χρωστάνε...). <p>
<b>«Και τι έγινε τελικά;»</b><p>
Χαμός! Φανταστείτε ένα παραδοσιακό, όμορφο, μεγάλο χωριό σαν την Κόνιτσα, στα τέλη του Μαΐου να ζει ήρεμα δίπλα στα παλιά πέτρινα γεφύρια της, με τον καιρό ζεστό και την πλάτη της Γκαμήλας δίπλα της, ακόμα χιονισμένη. <p>
Και τώρα ρίξτε πάνω στην εικόνα πολλά φλούο χρώματα. Ανθρώπους με μυγέ space γυαλιά και ανάλογα ρούχα, δεκάδες τζιπ, μηχανές enduro, πολυμορφικά και τετρακίνητα αγροτικά ή λεωφορεία, της διοργάνωσης και μη, στο έδαφος και καμιά εκατοστή πολύχρωμα αλεξίπτωτα στον αέρα από πάνω της. <p>
Προσθέστε άλλα τόσα «διαστημικά» mountain- bike, cyber-ποδήλατα στους δρόμους της και το γύρω τοπίο και κάτω από τα γεφύρια της, kayak προχωρημένης υδροδυναμικής να παλεύουν κόντρα στο ρεύμα του ποταμού, σαν σολομοί σε trans! <p>
Οχι, οι κάτοικοι δεν νοίκιασαν το χωριό και φύγανε! Εβλεπες έναν παππού να χαιρετάει έναν παραπεντά που πέταγε πάνω από την κεντρική πλατεία. Εναν παπά, στον Προφήτη Ηλία, τη στιγμή που ένας από τους πιλότους στη διπλανή πίστα απογειώνεται από τον ειδικό τάπητα, πηγαίνοντας προς τα πίσω -για να φτάσει μέχρι και τα 2 χιλιόμετρα ύψος με ένα πανί, που κατάγεται από κάτι που σχεδιάστηκε για να πέφτει αντί να απογειώνεται- να κάνει το σταυρό του! Ισως γι'αυτό ο πιλότος που έπεσε, περνώντας στο «επίνεμο», πίσω από την εκκίνηση, δεν έπαθε ούτε γραντζουνιά. Απλώς απέδειξε πόσο καλά ήταν οργανωμένο το «Εύαθλον», αφού σε τρία ακριβώς λεπτά από την «προσδέντρωσή» του μιλούσε με τον αστυνόμο, που τον εντόπισε, ενώ σε λίγα ακόμη λεπτά η Πυροσβεστική τον κατέβαζε μπροστά στο ασθενοφόρο, που κατέβηκε αμέσως από την πίστα απογείωσης, τόσο γρήγορα όσο σχεδόν και οι κάμερες που σας το έδειξαν στο τηλεοπτικό δελτίο!<p>
Μια γιαγιά να χειροκροτάει κάτι ανάμεσα από χελωνονιντζάκι και καγκουρομαχητή, που ανεβαίνει πολύχρωμος με ορθοπεταλιά έξω από την αυλή της στην πηγή και όλους τους παρευρισκόμενους να μαγεύονται από τους ανθρώπους-μύγες (λέγε με αναρριχητή) στις οκτώ πίστες που στήθηκαν στο προαύλιο του σχολείου. <p>
Εκεί κάποια στιγμή οι ταρζανιές των αναρριχητών σε συνδυασμό με τα γερά beat των ηχείων με tripάρησε. «Αυτό ήταν... Ή αυτοί αναπνέουν ήλιο και σκαρφαλώνουν σαν μπαλόνια ή ο εγκέφαλός μου μπλόκαρε και τα βλέπω ανάποδα. Πέσε ρε φίλε, έχεις πάρει γραμμή ότι πας ανάποδα; Και στην κλίση του τοίχου και στους νόμους της βαρύτητας!», σκέφτηκα. «Τελικά το χτύπημα στο κεφάλι την ώρα που κατέβαινα με το monoraft τον Βοϊδομάτη, με τα τσίπουρα στο φαΐ, μετά μου την έκαναν την ζημιά!».<p>
Εκεί κατάλαβα τι το σημαντικό είχαν οι ακατανόητοι όροι που χρησιμοποιούσαν για τα ελάχιστα «πιασίματα» που έστηναν, αλλά και γιατί τόση μυστικοπάθεια μπροστά μου γι' αυτές (από φόβο μη διαρρεύσει μια διαδρομή) από την πλευρά των δύο παιδιών από τη Γαλλία και των τεσσάρων από την Ελλάδα, με τους οποίους έτρωγα την προηγούμενη και έστηναν τις πίστες αναρρίχησης.<p>
Ευτυχώς, μέχρι τα demo flights της Κυριακής είχα κάψει τις σελίδες όλων των βιβλίων της Φυσικής του σχολείου που είχαν απομείνει στο κεφάλι μου και απόλαυσα το show. <p>
Χωρίς να προσπαθώ να εξηγήσω πώς αυτό το κομμάτι ύφασμα μπορεί να κάνει σκέρτσα στον αέρα, σαν καψούρης κότσυφας στη θηλυκιά του. Αραξα πίσω και απλώς χάζεψα με το εναέριο μπαλέτο, με φόντο τα μισοχιονισμένα ακόμα βουνά. <p>
Οπως είχα κάνει ακριβώς και στον αγώνα kayak. Μερικές εκατοντάδες μέτρα από εκεί που ο Αώος περνάει κάτω από το παλιό πέτρινο γεφύρι και αρχίζει ο Εθνικός Δρυμός (τυπικά βέβαια γιατί πρακτικά όλη η περιοχή ένας δρυμός είναι, απλά εκεί σταματάνε τα μηχανοκίνητα) ξεκινούσε η διαδρομή. Το τοπίο γύρω από το ποτάμι ήταν σαν κομμάτι από τα ντοκιμαντέρ με τα οποία ξεχειμωνιάζουμε στις μεγαλουπόλεις. Ο κόσμος, καθισμένος πάνω στις ολοστρόγγυλες πέτρες, απολάμβανε την απίστευτη κόντρα. Ενας άνθρωπος, ένα κουπί και ένα kayak κόντρα σε ένα πανέμορφο αλλά ζόρικο ποτάμι. Τριάντα τέσσερις οι κόντρες, όσοι και οι διαγωνιζόμενοι. <p>
Τώρα προσπαθήστε να φανταστείτε τη σκηνή του τερματισμού των ποδηλάτων. <p>
Οι αναβάτες τους είχαν διανύσει 44 χιλιόμετρα μέσα από πλακόστρωτα στενάκια σε χωριά, δασικούς δρόμους και μονοπάτια, πέτρινα γεφύρια, είχαν αλλάξει σκασμένα λάστιχα στο πουθενά, είχαν κουβαλήσει το ποδήλατό τους στον ώμο περνώντας το άγριο φαράγγι της Τοπόλιτσα, και τερμάτιζαν μετά τα τελευταία χιλιόμετρα τρομερής ανηφόρας, στην κεντρική πλατεία. <p>
Πέρναγαν τον τερματισμό με ξεραμένο αίμα πάνω τους από τα γδαρσίματα των κλαδιών, στάζοντας ιδρώτα, αλλά συχνά κρατώντας το χέρι του κολλητού τους ψηλά, για να τερματίσουν μαζί. Χαμογελώντας, αφού δεν είχαν ανάσα για να μιλήσουν!<p>
Τελικά λίγο φαντάζομαι σας ενδιαφέρουν τεχνικές λεπτομέρειες, όπως ότι η διοργάνωση δεν θα ξεκίναγε τον περασμένο Σεπτέβριο χωρίς την Αdidas, το Δήμο Κόνιτσας, την Paddler- No Limits, τις ελληνικές ομοσπονδίες Αεραθλητισμού και Ορειβασίας. Ούτε το γεγονός πως ο Ελληνας Απόστολος Μαυροθαλασσίτης έσπασε το πανελλήνιο ρεκόρ απόστασης πτήσης με Parapente, πετώντας συνεχώς για 74 χιλιόμετρα! Εσείς θέλετε απλά να περάσετε καλά, οπότε θα σας δω του χρόνου στην Κόνιτσα.<p>
ΒΑΓΓΕΛΗΣ ΒΑΓΓΕΛΑΤΟΣ 


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
