<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 14/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΒΡΥΞΕΛΛΕΣ,</b> ΑΠΟΣΤΟΛΗ<p>
 Του ΑΛΕΣΣΑΝΤΡΟ ΜΕΡΚΙΟΡΙ<p>
 Ηταν μία ήρεμη και χαμογελαστή ημέρα η χθεσινή στο «Σοντχοτέλ» της La Woluwe, μία από τις περιοχές «In» των Βρυξελλών, εκεί όπου φιλοξενούνται οι διαιτητές, οι βοηθοί τους, οι παρατηρητές, αλλά και οι 4οι διαιτητές του EURΟ 2000, μεταξύ των οποίων και ο Κύρος Βασσάρας. <p>
 Ηταν μία ήρεμη και χαμογελαστή ημέρα, όχι μόνο για τον Ιταλό Πιερλουίτζι Κολίνα (τον οποίο τα τηλεοπτικά ριπλέι δικαίωσαν πλήρως, για το πέναλτι του Νέμετς σε βάρος του Ρονάλντ ντε Μπουρ), αλλά και για τον Γερμανό Μάρκους Μερκ (χέρι του Βέλγου Μ' Μπενζά στο δεύτερο γκολ κατά της Σουηδίας), όπως και για τον Σκωτσέζο Χιου Ντάλας που σφύριξε (γενναιόδωρα) πέναλτι υπέρ της Ιταλίας ύστερα από σπρώξιμο του Τούρκου Ογκούν στον Ιντσάγκι.<p>
 Ηταν μία ήρεμη και χαμογελαστή ημέρα, γιατί η Πειθαρχική Επιτροπή της UEFA δήλωσε απόλυτα ευχαριστημένη από τη μέχρι τώρα διαιτησία, εκφράζοντας μια μικρή επιφύλαξη ίσως μόνο για εκείνη του Δανού Νίλσεν, που θα μπορούσε να είχε τιμωρήσει με κόκκινη κάρτα μία κακή αντίδραση του Χάτζι στο 1-1 με τη Γερμανία, ή του Σουηδού Φρισκ που δεν τιμώρησε καν, με κίτρινη κάρτα τη σκληρή κλοτσιά του Ζόρζε Κόστα στο γόνατο του Μάικλ Οουεν, στο καταπληκτικό 3-2 του Αϊντχόβεν.<p>
 Μία διαιτησία, εκείνη των Κολίνα, Μερκ, Ντάλας, που θεωρήθηκε από την UEFA «παράδειγμα προς μίμηση, για όλους τους υπόλοιπους διαιτητές», για τον απλούστατο λόγο ότι η UEFA εκτίμησε την ταχύτητα με την οποία λειτούργησαν στις τρεις -δύσκολες- περιπτώσεις που ήδη αναφέραμε, εκτιμώντας παράλληλα και την αποφασιστικότητα με την οποία έλαβαν τις όποιες αποφάσεις τους.<p>
 Κυρίως του Κολίνα στο Ολλανδία- Τσεχία (1-0), όταν αποβάλλοντας τον Λάταλ μέσα από τον πάγκο της ομάδας του «βοήθησε αποτελεσματικά, στο να γίνει σεβαστή, από 'δω και στο εξής, η παρουσία του 4ου διαιτητή». Στη συγκεκριμένη περίπτωση του Κύρου Βασσάρα, που ακριβώς μπροστά από τον πάγκο των Τσέχων είχε πλέον γίνει θύμα σπρωξιμάτων και συνεχών βρισιών, με αποτέλεσμα η κατάσταση να ηρεμήσει μόνο όταν ο Κολίνα απέβαλε τον Λάταλ.<p>
 Για να καταλάβουμε όμως καλύτερα το γιατί η UEFA όχι μόνο «αθώωσε», αλλά και επιβράβευσε τις τρεις διαιτησίες, καλό θα ήταν να ξαναθυμηθούμε τι ακριβώς είχε διδάξει στις «σφυρίχτρες» πριν από την έναρξη της διοργάνωσης: α) να καταπολεμήσετε αμέσως κάθε βίαιη και σκληρή επέμβαση, ακόμη και στην περίπτωση που δεν υπάρχει σκοπιμότητα, β) στις αμφίβολες φάσεις και στις δύσκολες καταστάσεις, ευνοήστε τους επιθετικούς, γιατί είναι προτιμότερο να μετρήσει ένα γκολ, όχι και τόσο πολύ ξεκάθαρο, από το να ακυρώσετε ένα γκολ εντελώς κανονικό (περίπτωση Μ' Μπενζά) και γ) ότι τα πέναλτι ή και οι αποβολές, δεν θα πρέπει σε καμία περίπτωση να εκληφθούν ως «θανατική ποινή». <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
