<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 14/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Δάσκαλος-μαθητής 3-3. Ή, αν το προτιμάτε, Βούγιαντιν Μπόσκοφ-Σρέτσκο Κάτανετς (προπονητής και παίκτης στη Σαμπντόρια), ισοπαλία. Και επί το ακριβέστερο Γιουγκοσλαβία - Σλοβενία «Χ» σ' ένα ματς πραγματική διαφήμιση του ποδοσφαίρου, σε αντίθεση με το άλλο του ομίλου, που είχε γίνει νωρίτερα μεταξύ Νορβηγίας - Ισπανίας (1-0).<p>
 Ενας αγώνας, αυτός ανάμεσα στους Σλοβένους και τους Γιουγκοσλάβους, με τρομερή αγωνία και εναλλαγή συναισθημάτων, πέρα από κάθε... λογική. Απόδειξη, πολλοστή, γιατί το ποδόσφαιρο θέλγει με την ομορφιά του κάθε άνθρωπο σ' όλες τις γωνιές της Γης. Γιατί είναι ο βασιλιάς των σπορ και γιατί η μπάλα θεωρείται, αποκαλείται και (όντως) είναι η μεγαλύτερη... εταίρα. Ομορφη όμως.<p>
 Πριν από το αρχικό σφύριγμα του Πορτογάλου ρέφερι Βίτορ Μανουέλ Μέλο Περέιρα, όλα τα προγνωστικά εμφάνιζαν τους «Πλάβι» ως το ακλόνητο φαβορί. Ωστόσο, στα πρώτα 67 λεπτά του αγώνα μια ομάδα υπήρχε και πατούσε γερά στο χορτάρι του σταδίου «Κομουνάλ» στο Σαρλερουά.<p>
 Κι αυτή δεν ήταν άλλη από τη Σταχτοπούτα του φετινού EURΟ, τη Σλοβενία. Με τον «ερυθρόλευκο» (ακόμη, αλλά μετά τη χθεσινή του εμφάνιση όχι για πολύ) Ζλάτκο Ζάχοβιτς να κάνει πραγματικά ποδοσφαιρικά όργια και να δίνει το έναυσμα στους Ούντοβιτς, Ρούντονια, Πάβλιν, Νόβακ και τους υπόλοιπους συμπαίκτες του, για πλήρη επικράτηση.<p>
 Οι Γιουγκοσλάβοι, που δεν κατάλαβαν τι τους χτύπησε (όπως είπε και ο Μπόσκοφ), είδαν τον Ζάχοβιτς δύο φορές (23' και 57') και μία τον Πάβλιν (52') να βρίσκουν στόχο (0-3), αλλά και τον Σίνισα Μιχάιλοβιτς, σαν μικρό σχολιαρόπαιδο να παίρνει στο 60' το δρόμο για τ' αποδυτήρια με κόκκινη κάρτα (ορθότατη απόφαση του Περέιρα).<p>
 <b>ANATPΟΠH</b><p>
 Ο κόσμος έμοιαζε να χάνεται κάτω από τα πόδια των Γιουγκοσλάβων. Αλλά άπαντες είχαν υπολογίσει χωρίς τους... Σλοβένους! Ναι, καλά το διαβάσατε. Εκεί που όλοι περίμεναν τον πλήρη εξευτελισμό της ομάδας του Μπόσκοφ, τα πάντα γύρισαν ανάποδα. Η αποβολή του Μιχάιλοβιτς, η είσοδος του Σάβο Μιλόσεβιτς (62') κι η αφύπνιση των Ντρούλοβιτς -κατά πρώτο λόγο- και Γιούγκοβιτς, ανέτρεψαν κάθε (νέο) προγνωστικό.<p>
 Μέσα σε εφτά λεπτά οι «Πλάβι» κατάφεραν να φέρουν στα ίσα το ματς. Ο Μιλόσεβιτς (67' και 74') και ο Ντρούλοβιτς (70') νίκησαν ή μάλλον αξιοποίησαν στο έπακρο την τρικυμία των Σλοβένων μέσων και αμυντικών, και ισοφάρισαν σε 3-3! <p>
 Η μεγάλη ανατροπή ήταν γεγονός. Κι όχι μόνο αυτό, αλλά σε κάθε επίθεση, είτε σλοβένικη είτε γιουγκοσλάβικη, Κράλι και Νταμπάνοβιτς, οι δύο άμοιροι τερματοφύλακες που εκτέθηκαν ανεπανόρθωτα από τους αμυντικούς τους έτρεμαν μήπως και ξαναμαζέψουν την μπάλα από τα δίχτυα τους. Αυτός που λίγο έλειψε να το κάνει για τέταρτη φορά ήταν ο Κράλι στις καθυστερήσεις του αγώνα, αλλά η κεφαλιά του Μιλίνοβιτς (από σέντρα του Ζάχοβιτς), που πήγαινε προς την αριστερή του γωνία, αποκρούστηκε την ύστατη στιγμή πάνω στη γραμμή από τον Νατζ.<p>
 «Είναι σαν να χάσαμε. Πληρώσαμε την απειρία μας. Ελπίζω να μη συμβεί και στο μέλλον», έλεγε μετά τον αγώνα ο Σρέτσκο Κάτανετς, που αγκαλιάστηκε θερμά με τον παλιό προπονητή του στη Σαμπντόρια Βούγιαντιν Μπόσκοφ, που είπε «κάναμε τραγικά λάθη στην άμυνα».<p>
 <b>ΓΙΟΥΓΚΟΣΛΑΒΙΑ:</b> Κράλι, Ντούντιτς, Γιοκάνοβιτς, Τζούκιτς, Στάνκοβιτς (35' Στόικοβιτς), Γιούγκοβιτς, Μιγιάτοβιτς (82' Κέζμαν), Μιχάιλοβιτς, Ντρούλοβιτς, Κοβάτσεβιτς (62' Μιλόσεβιτς), Νατζ.<p>
 ΣΛΟΒΕΝΙΑ: Νταμπάνοβιτς, Μιλίνοβιτς, Μίλανιτς, Γκάλιτς, Νόβακ, Τσεχ, Ούντοβιτς (65' Ατσίμοβιτς), Ζάχοβιτς, Πάβλιν (74' Πάβλοβιτς), Ρούντονια, Κάριτς (78' Οστερτς).<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
