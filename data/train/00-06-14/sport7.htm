<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 14/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ,</b> ΑΠΟΣΤΟΛΗ<p>
 Του ΑΛ. ΣΠΥΡΟΠΟΥΛΟΥ<p>
 Τα κιλά της φόρμας του (74) είναι πιο πολλά απ' τα εκατοστά του κορμιού του πάνω απ' το ένα μέτρο (1.70), βαρελάκι σωστό, πάσχει από χρόνιο άσθμα μα το πήρε χαμπάρι πριν από μόλις τρία χρόνια, δεν υπήρξε κι ούτε πρόκειται ποτέ να γίνει σταρ, κι όμως είναι ο ποδοσφαιριστής που ενδεχομένως όχι ο κάθε οπαδός ή ο κάθε διαφημιστής αλλ' οπωσδήποτε ο κάθε προπονητής θα εκλιπαρούσε να έχει. Ο ταπεινός φονιάς.<p>
 Αυτός έκανε το χατ-τρικ στη μοναδική σοβαρή νίκη των Αγγλων στα προκριματικά του EURΟ 2000 (3-1 την Πολωνία στο Ουέμπλεϊ), μετά στα πλέι-οφ πάλι αυτός έβαλε τα δύο γκολ της νίκης-πρόκρισης (2-0 τη Σκωτία στο Χάμπντεν), προχθές στην πρεμιέρα ξανά αυτός ήταν που άνοιξε το δρόμο (με την κεφαλιά-γκολ στο 3'). Ο μακράν καλύτερος παίκτης της Εθνικής, εναντίον της Πορτογαλίας. Ο κοκκινοτρίχης Πολ Σκόουλς, 26 χρόνων τον ερχόμενο Νοέμβριο.<p>
<b> APΠAKTIKΟ</b><p>
 Ηρθε εδώ, στις Κάτω Χώρες, αμέσως αφ' ότου ολοκλήρωσε την πιο ποιοτική σεζόν της δικής του καριέρας. Τέτοια που έκανε τον σερ Αλεξ Φέργκιουσον να παραδεχτεί δημοσίως ότι θα ταλαντευόταν ανάμεσα σε τούτον δώ και στον Ρόι Κιν, αν ήταν αυτός ν' απονείμει τον τίτλο του MVP για το έκτο πρωτάθλημα που πήρε, τα τελευταία 8 χρόνια, η Μάντσεστερ Γιουνάιτεντ. Ο Σκόουλς ήταν αρπακτικό απ' τα χρόνια που έπαιζε σέντερ φορ στο φυτώριο της ομάδας, κοινή φουρνιά με τον Μπέκαμ (εξ ου και η μεταξύ τους συνεννόηση με τα μάτια!), με τους δύο Νέβιλ, με τον Μπατ. «Ο, τι βλέπαμε σ' αυτόν από μικρό παιδί, διηγείται ο Σερ, το έχει ακόμη επάνω του, κάθε χρόνο όλο και καλύτερο. Κι αυτό δεν είναι το πιο συνηθισμένο πράγμα. Πολλοί, στη μεταπήδηση απ' το φυτώριο προς τον επαγγελματισμό, αδυνατούν ν' ανταποκριθούν στους διαφορετικούς ρυθμούς ή απέναντι στους πιο σκληρούς αντιπάλους. Τον Πολ όμως, από πολύ μικρό δεν δίσταζα να τον βάζω αλλαγή να παίξει παρτενέρ δίπλα στον Καντονά ή στον Μαρκ Χιουζ. Σας βεβαιώ ότι δεν τρόμαξε ποτέ». Κάτι σαν ενσάρκωση του Ντένις του Τρομερού. «Στο γήπεδο, μην τον βλέπετε έτσι, δεν είναι καθόλου ντροπαλός. Ισα-ίσα ξέρει να επιβάλλει την προσωπικότητά του».<p>
 Ο Φέργκιουσον τον φαντάζεται πώς θα είναι ύστερα από τρία-τέσσερα χρόνια, στο απόγειο της σταδιοδρομίας του. Κι όπως είναι σήμερα, ωστόσο, κατά τον παλαίμαχο (και ενδεχομένως υπερβολικό) Αλαν Χάνσεν «ο μοναδικός σύγχρονος Αγγλος ποδοσφαιριστής με τεχνική παγκοσμίως ανταγωνιστική στο πιο υψηλό επίπεδο», ο Σκόουλς μοιάζει να διαθέτει όλη τη φυσική αίσθηση του γνήσιου ποδοσφαιριστή κι όλο το ταμπεραμέντο του ολοκληρωμένου επαγγελματία.<p>
 Ο, τι κι αν κάνει στο τερέν απάνω είναι ξεχωριστό. Σουτ, και με τα δύο πόδια εξίσου δυνατά, που σφυρίζουν. Απιαστες κεφαλιές, κατά κόρον στις σέντρες made b yBeckham. Διεισδύσεις για τον εαυτό του και άνοιγμα διαδρόμων για τους συμπαίκτες. Ευρεία ματιά στο παιγνίδι, γρήγορη σκέψη που αναπληρώνει το εκ της φύσεως έλλειμμα ταχύτητας, φανταστικό τάιμιγκ μες στην αντίπαλη περιοχή, ένστικτο να διαβλέπει τα ανοίγματα πριν αυτά καν δημιουργηθούν. Ενας all-round τεχνίτης της μπάλας, κι ας μη φαίνεται με την πρώτη (πρόχειρη) ματιά.<p>
 <b>ANΟΣIA</b><p>
 Ο Σκόουλς δείχνει οπλισμένος με ανοσία έναντι των νεανικών πειρασμών, πράγμα που κατ' αρχήν αποδίδεται στην εσωτερική συστολή του, όμως δεν πρόκειται γι' αυτό μονάχα. Διότι, στην πραγματικότητα, είναι ευφυές και ανεξάρτητο μυαλό, ναι μεν ο ήσυχος της παρέας, αλλά κι αυτός που, όταν αποφασίζει να μιλήσει, πάντοτε ο καθαρός και στεγνός, ο ευθύς, δίχως ντρίμπλες λόγος του έχει άμεσο αντίκρισμα, οι δε φαφλατάδες της ομήγυρης μαθαίνουν να φυλάγονται απ' τις συνέπειες των παρεμβάσεών του. Τυπικό δείγμα ανθρώπου που μεγάλωσε μαθαίνοντας να φροντίζει, μόνος, τον εαυτό του. Και διόλου παράξενο, ύστερα απ' όσα έχετε ήδη διαβάσει εδώ, ότι όλη η υπόλοιπη ζωή του είναι η σύζυγός του Κλερ και ο μικρός τους Ααρον Τζέικ.<p>
 Σε μια απ' τις σπάνιες συνεντεύξεις του (πριν από δέκα μέρες στους «Κυριακάτικους Τάιμς» του Λονδίνου), απ' όπου και αντλήσαμε πολλά στοιχεία γι' αυτό το κείμενο, δεν είχε την παραμικρή αναστολή να δηλώσει πως μέντοράς του είναι ο (σταρ της Γιουνάιτεντ στο Κύπελλο Πρωταθλητριών του '68) Μπράιαν Κιντ και πως στενοχωρήθηκε όταν πέρυσι ο Φέργκιουσον, που τον είχε για ασίσταντ, τον έδιωξε απ' την ομάδα. Τον (Σκωτσέζο) Φέργκιουσον μάλιστα, το σύνηθες αστείο του Σκόουλς για να τον πειράξει είναι να λέει σε τρίτους, εις επήκοον του προπονητή, ότι τα πιο γλυκά γκολ της καριέρας του ήταν εκείνα στα πλέι-οφ εναντίον της Σκωτίας! <p>
 Αλλωστε, οι δεσμοί που ενώνουν την οικογένεια της Μάντσεστερ Γιουνάιτεντ είναι πολύ ασφαλείς για να κινδυνεύουν από τέτοιες δηλώσεις. «Στην Εθνική, στο γεύμα και στο δείπνο, ασυναίσθητα πάντοτε καθόμαστε μαζί, στο ίδιο τραπέζι, οι παίκτες της Γιουνάιτεντ. Ο Χοντλ, αργότερα κι ο Κίγκαν, μας έκαναν τη διακριτική παρατήρηση ν' αναμιγνυόμαστε με τ' άλλα παιδιά, το κάνουμε πράγματι, μόνο που αυτό κρατάει μια δυο ημέρες, κι ύστερα ξανακαθόμαστε μαζί. Οχι πως έχουμε το παραμικρό πρόβλημα με τους υπόλοιπους, αλλά συμβαίνει από μόνο του».<p>
 <b>ΟI ΠPΟΠΟNHTEΣ</b><p>
 Περιέγραφε, ύστερα, τις σχέσεις του με τους προπονητές. «Αυτοί που γνώρισα είναι πολύ διαφορετικοί χαρακτήρες, αλλ' η σχέση μου μαζί τους είναι πάντοτε η ίδια. Με όλους, δεν λέω πολλά. Μιλάω μόνον όταν μου μιλάνε. Ο Κίγκαν είναι ο πιο ομιλητικός που είχα ποτέ, του αρέσει να λειτουργεί σαν ένας από μας. Με τον Χοντλ, αντιθέτως, μιλούσες μόνο στις προπονήσεις και στους αγώνες. Οπως, συνήθως, και με τον Φέργκιουσον. Ο Κίγκαν, λοιπόν, μ' αρέσει πολύ σαν τύπος, αλλ' ο τύπος που ταιριάζει στη δική μου ιδιοσυγκρασία είναι, καταλαβαίνετε, ο Χοντλ». Εκείνος, εξάλλου, τον πρωτοκάλεσε στην Εθνική. Σε εποχές, μάλιστα, που ο Σκόουλς δεν το περίμενε καν.<p>
 Και η ιστορία του άσθματος; Οι παρατηρητικοί των πάμπολλων τηλεοπτικών μεταδόσεων αγώνων της Μάντσεστερ Γιουνάιτεντ θα τον θυμούνται από παλιά να βήχει συχνά στη διάρκεια του ματς. Ο Πολ πράγματι ένιωθε σφίξιμο στη στήθος, κι όσο περισσότερο πίεζε τον εαυτό του στη διάρκεια του παιχνιδιού, αυτό τόσο χειροτέρευε. Ωσπου επισκέφθηκε ειδικό, ο οποίος έκανε την περί άσθματος διάγνωση. Εκτοτε, κυκλοφορεί και ζει με δύο διαφορετικούς εισπνευστήρες. Ενα, για καθημερινή χρήση. Κι άλλον ένα, ειδικά για την ημέρα του ματς. Μ' αυτούς βρήκε την υγειά του, λέει.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
