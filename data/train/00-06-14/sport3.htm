<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 14/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ,</b> ΑΠΟΣΤΟΛΗ<p>

Του ΑΛ. ΣΠΥΡΟΠΟΥΛΟΥ<p>
 Η ησυχία, η τάξη και η ασφάλεια βασίλευαν στο ολλανδικό χωριό-ζωγραφιά Ερμελο, όπου ήταν εγκατεστημένη, εν όψει του αγώνα με την Αγγλία, η αποστολή της Πορτογαλίας.<p>
 Ο Φίγκο είχε τραβήξει, δίχως να το επιδιώκει, όλους τους ξένους δημοσιογράφους κοντά του: «Γράφετε για την ποιότητά μου και σας ευχαριστώ πολύ, αλλά πείτε μου, τι είναι ένας και μοναδικός παίκτης, δίχως δέκα καλούς συμπαίκτες; Αν νικήσουμε την Αγγλία, θα 'ναι η ομάδα που θα 'χει νικήσει. Το αν εγώ είμαι ο καλύτερος στην Ευρώπη ή ο δεύτερος καλύτερος στη θέση μου ή ο τρίτος, με συγχωρείτε αλλ' αυτό αφορά πενήντα ανθρώπους που θα καθήσουν και θα θελήσουν να το συζητήσουν. Ενώ ο τίτλος της ομάδας δεν είναι συζητήσιμος. Γιατί συμβαίνει μες στο γήπεδο. Εκεί τον κατακτάς ή δεν τον κατακτάς».<p>
 <b>Λαβωμένοι</b><p>

Οι Πορτογάλοι απεσταλμένοι φυσούσαν και ξεφυσούσαν. Τραυματίας ο Πάουλο Σόουσα. Τραυματίας ο Σα Πίντο, και πώς θα τα 'βγαζε πέρα ο άπειρος Νούνο (Μιγκέλ Σοάρες Περέιρα Ριμπέιρο) Γκόμες, αυτός που αργότερα θα 'τρεχε ν' αφιερώσει ό,τι αποδείχθηκε το νικητήριο γκολ ακριβώς σ' αυτόν που αντικατέστησε, τον Σα Πίντο! <p>
 Από τραυματισμό κι ο Βίτορ Μπαΐα (που ούτε να πηδήσει, ακόμη, καλά μπορεί ούτε σωστό βολέ να δώσει με την μπάλα στημένη στη γωνία της μικρής περιοχής), ο Βίτορ Μπαΐα, που με την 71η συμμετοχή του έσπασε το εθνικό ρεκόρ, το οποίο κατείχε ο, παλαίμαχος πια, οπισθοφύλακας της Πόρτο Ζοάο Πίντο. Ο δε Ρούι Κόστα είχε στείλει φαξ στη Φιορεντίνα να τους ζητήσει, μετά τον Μπατιστούτα, να τον πουλήσουν κι αυτόν αλλού (και οι δύο ασίστ, στον Ζοάο Πίντο για το 2-2 και στον Νούνο Γκόμες για το 3-2, μοιάζουν υπερεπαρκές κίνητρο για να επιχειρήσει κανείς, αν φυσικά διαθέτει τα χρήματα, να τον αγοράσει).<p>
 Ο μυθικός Εουσέμπιο, το πρόσωπο της πορτογαλικής αποστολής, κάποια στιγμή εμφανίστηκε, επιστρέφοντας από το Αρνεμ, όπου είχε πάει να προσευχηθεί στην εκκλησία (το πιστεύετε ή όχι) του Αγίου Εουσέμπιο (!) και, επί τη ευκαιρία, τον τίμησε ο δήμαρχος εκεί. Ολα κυλούσαν ήρεμα, τα χαμόγελα ήταν στην ημερήσια διάταξη, οι πάντες πρόσμεναν το ματς. Ωσπου έφτασε στη ρεσεψιόν ο πάκος με τις εφημερίδες από τη Λισαβόνα. Η πρωτοσέλιδη φωτογραφία του συνοφρυωμένου Ζοάο Πίντο, θλιμμένου και βυθισμένου στις σκέψεις του, φαινόταν από μακριά. Και τα κόκκινα μεγάλα γράμματα, επίσης: «Esta na fase decadente» (Είναι Στη Φάση Της Παρακμής). Σε ελεύθερη απόδοση, τελειωμένος! <p>
 Τον έλεγε έτσι, στην ουσία ξοφλημένο, όχι φυσικά η εφημερίδα αλλ' ο πρόεδρος της Μπενφίκα, που επέλεξε να τον ξεφορτωθεί για να περιορίσει τις δαπάνες του θρυλικού κλαμπ, κι έπρεπε κάποιο επιχείρημα να δώσει στους οπαδούς που έκλαιγαν από στενοχώρια και διαδήλωναν από οργή, πίσω στην πατρίδα. Ο, τι κι αν συνέβαινε, οπωσδήποτε αυτό ήταν το τελευταίο που στο Ερμελο θα 'θελαν να διαβάσουν πριν από τη μάχη με την Αγγλία στο Αϊντχόφεν. Οι διεθνείς έπεσαν με τα μούτρα στο φρέσκο Τύπο. Ο ίδιος ο Ζοάο Πίντο, ούτε 29 χρόνων ακόμη, έριξε κι αυτός τη ματιά του στο δημοσίευμα, ήρεμος.<p>
 <b>«Ξεφεύγω»</b><p>

Σίγουρα θα φύγω από την Μπενφίκα. Αυτό έχει τελειώσει. Πού θα συνεχίσω, δεν το ξέρω ακόμη. Ομάδες που ενδιαφέρονται, υπάρχουν. Αλλά δεν θέλω να το σκέφτομαι καθόλου, πριν τελειώσουμε εδώ με το Ευρωπαϊκό Πρωτάθλημα. Είμαι 100% συγκεντρωμένος στο στόχο της Εθνικής, άλλωστε αυτό είναι που με βοηθάει να ξεφεύγω, ν' αφήνω τα δικά μου προβλήματα μακριά. Ολοι με ρωτάνε γιατί η Πορτογαλία στις μικρές ηλικίες είναι παγκόσμια δύναμη, αλλά δεν είναι τέτοια και στα μεγάλα τουρνουά. Δεν γνωρίζω την απάντηση. Γνωρίζω μόνο ότι σε τούτο το EURΟ 2000 έχουμε την ευκαιρία αυτό να το διορθώσουμε. Και θα το κάνουμε».<p>
 Δίπλωσε την εφημερίδα κάτω από τη μασχάλη, χαιρέτησε το τσούρμο των ρεπόρτερ, έφυγε ν' αποσυρθεί στα ιδιαίτερά του. Στο Φίλιπς Στάντιον, τη Δευτέρα το βράδυ, έδωσε όλες τις απαντήσεις μονομιάς. Μ' ένα γκολ, αυτοδικαίως υποψήφιο για «το γκολ της διοργάνωσης».<p>
<b> YΓ.</b> (για την ειρωνεία του πράγματος). Σχολιαστής του ματς στη γερμανική τηλεόραση (ZDF) ήταν, μεταξύ άλλων, ο Γερμανός κόουτς της Μπενφίκα Γιουπ Χάινκες. Πώς κατάπιε τη γλώσσα του, σαν αυθεντικός υπηρέτης του προέδρου-αφεντικού, ήταν κάτι το τραγελαφικό. Είπε, στην κριτική του κατά την ανάπαυλα: «Η Πορτογαλία στήριξε την επιστροφή της στο παιγνίδι στο υπέροχο γκολ του Φίγκο, πολύ γρήγορα μετά το 2-0. Κι έφτασε στην ισοφάριση χάρη στη θαυμάσια προεργασία του Ρούι Κόστα για το δεύτερο γκολ». Ποιος το 'βαλε, αυτό το ρημάδι το δεύτερο γκολ; Μάλλον ήταν ανωνύμου του Πορτογάλου.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
