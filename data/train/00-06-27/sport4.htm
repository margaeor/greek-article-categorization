<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 27/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ, ΑΠΟΣΤΟΛΗ</b><p>
 Του ΑΛ.ΣΠΥΡΟΠΟΥΛΟΥ<p>
 <font size=4><b>Ο</b></font> Ερικ Βάιερς, κτηνοτρόφος που ζει έξω από το Αρνεμ, βγάζει κάθε πρωί, μαζί με τη σύζυγό του, τις αγελάδες τους να βοσκήσουν στο γρασίδι κι έχει μετατρέψει τον βοσκότοπο σε ποδοσφαιρικό γήπεδο με κανονικές εστίες και κανονικές μπάλες. 

Να παίζουν όχι αυτοί, το ζευγάρι, αλλά τα ζωντανά. <p>
 Τα ζωντανά που φοράνε πορτοκαλί φανέλες με αριθμούς. Το «11» του Οφερμαρς, η λιγότερο αργή από τις αγελάδες, το «3» του Σταμ, η πιο ογκώδης, το «8» του Ντάβιντς, η πιο άγρια. Αυτηνής της έχουν βάλει και πορτοκαλί γυαλιά σαν του Ντάβιντς.<p>
 Οι τηλεπαρουσιαστές κολυμπάνε κι αυτοί στο πορτοκαλί, από τη γραβάτα και το λουράκι του ρολογιού ώς τους καναπέδες του στούντιο. Ο κόσμος στα παράθυρα των 

σπιτιών, στα μπαλκόνια και στ' αυτοκίνητα, παντού έχει κρεμάσει τις πορτοκαλί σημαίες.<p>
 Ο οδηγός του Mετρό στο Αμστερνταμ κάνει τη δουλειά του με βαμμένα πορτοκαλί μαλλιά. Οι κυρίες στις πόλεις ντύνουν τα ήμερα σκυλάκια στο πορτοκαλί. Ως και ο πρίγκιπας Γουλιέλμος-Αλέξανδρος, με πορτοκαλί γιλέκο εμφανίστηκε στο Ντε Κάιπ προχθές. Στο Ντε Κάιπ όπου, στην κερκίδα, εθεάθη ασθενής ξαπλωμένος μπρούμυτα πάνω σε νοσοκομειακό φορείο να παρακολουθεί τον αγώνα, με μια πορτοκαλί περικεφαλαία. Χθες, πλέον, μπήκαν για τα καλά στο χορό του παροξυσμού και οι ολλανδικές εφημερίδες. Με πρωτοσέλιδα ευρήματα τύπου «σιξ απίλ», για τα έξι γκολ επί της Γιουγκοσλαβίας και άλλα τέτοια.<p>
<b> ΕΥΦΟΡΙΑ</b><p>
 Γνωρίζοντας τους Ολλανδούς, τώρα πια ξέρεις επακριβώς ποιος είναι ο υπ' αριθμόν ένα εχθρός τους εν όψει του ημιτελικού, μεθαύριο με την Ιταλία: Η ίδια 

η ανεξέλεγκτη ευφορία τους. Δεκαπέντε εκατομμύρια άνθρωποι, από τη βασίλισσα Βεατρίκη ώς τον τελευταίο λιμενεργάτη στο Ρότερνταμ, προφέρουν καθημερινά τη λέξη «καμπιούν» (πρωταθλητής) και δεν πρόκειται να συμβιβαστούν με τίποτε λιγότερο από τον ευρωπαϊκό τίτλο.<p>
 Την Κυριακή το βράδυ ο ενθουσιασμός ξεχείλιζε και, στο Αμστερνταμ, η Νέα Αγορά 

και η πλατεία Ρέμπραντ κατακλύστηκαν από κόσμο. Μεμονωμένα μικροεπεισόδια και συλλήψεις το αστυνομικό δελτίο κατέγραψε στο Ρότερνταμ, τη Χάγη και την κωμόπολη Φένλο. Κυρίως μεθυσμένοι και μαυραγορίτες. Αλλά κι ένα γκρουπ ακροδεξιών σκίνχεντ. Στο Αρένα, από χθες, σ' όλες τις εισόδους αναρτήθηκε η επιγραφή-εφιάλτης όσων φαν δεν μαγείρεψαν για τον ημιτελικό πριν πεινάσουν: «Volledig Uitverkocht». Εισιτήριο, ούτε για δείγμα.<p>
 Η Οράνιε, για πρώτη φορά σ' αυτό το ευρωπαϊκό Πρωτάθλημα πήρε κεφάλι στο σκορ πριν από τη λήξη του α  μέρους. Εκτοτε, η τέταρτη στα χρονικά του θεσμού συμμετοχή της στον ημιτελικό ήταν μόνο θέμα χρόνου. Διαδικασία που διεκπεραιώθηκε με τον πιο εμφατικό, ωστόσο, τρόπο. «Αφού φτάσαμε να δώσω κι εγώ ασίστ, καταλαβαίνετε», ήταν το αυτοσαρκαστικό σχόλιο του (δεξιού οπισθοφύλακα της Φέγενορντ) Πάουλ Μπόσφελτ που κράτησε, από τον υποτίθεται βασικό Ράιζιχερ, τη θέση του στην ενδεκάδα. Ασίστ, στη φάση του τρίτου γκολ, για ποιον (σκόρερ) όμως; Ολοι έφυγαν από την εξέδρα με την πεποίθηση πως ο Κλάιφερτ είχε δημιουργήσει νέο ρεκόρ με τα τέσσερα τέρματα.<p>
 Ο Φαν ντερ Σαρ, την ώρα της αντικατάστασής του, μπροστά στον πάγκο υποκλίθηκε δύο φορές ενώπιον του Κλάιφερτ ο οποίος είχε αντικατασταθεί νωρίτερα. Ο Ζέντεν, στον πανηγυρισμό του 4-0 πάνω στην πλάτη του Κλάιφερτ, έδειχνε στο κοινό τέσσερα δάχτυλα. Στο φλας ίντερβιου, ο εκτελεστής μίλησε για την «ωραιότερη στιγμή της καριέρας μου», και για τις λέξεις που δυσκολευόταν να βρει «Μόνο η λέξη "τέλειο" ταιριάζει εδώ». <p>
 <b>ΖΑΒΟΛΙΑ</b><p>
 Αργότερα όμως, στην επίσημη συνέντευξη Τύπου, όταν ρωτήθηκε για τη φάση του 3-0, πρώτα γέλασε πονηρά σαν το πιτσιρίκι που μόλις έχει κάνει τη ζαβολιά κι ύστερα απάντησε: «Θέλω να είμαι ειλικρινής. Η μπάλα μπήκε μέσα, από το πόδι του Γιουγκοσλάβου. Οχι από το δικό μου». Ο Ράικααρντ, επίσης παρών στην πρες κόνφερανς, έδωσε στον άλλοτε συμπαίκτη του το βραβείο του Man of the Match, σχολιάζοντας: <p>
 «Εκανε τη δουλειά του θαυμάσια. Θα την έκανε, όμως, αν οι άλλοι παίκτες δεν του έδιναν τις μπάλες εκεί που έπρεπε; Σήμερα όλη η ομάδα ήταν φανταστική κι είμαι περήφανος γι' αυτήν. Οφείλω, όμως, ένα ξεχωριστό κομπλιμέντο στον Ντένις 

Μπέρχκαμπ. Ξέρω πόσο δύσκολη είναι η θέση του καινούργιου ρόλου του, μεταξύ μεσαίας γραμμής και επίθεσης, αλλά παρά ταύτα τον έχει αποδεχθεί και έκανε μεγάλο παιχνίδι. Μετά το τουρνουά, θα μιλήσω μαζί του και θα προσπαθήσω να τον 

πείσω να μην αποσυρθεί από την Εθνική. Δεν το θέλουμε να σταματήσει από τώρα».<p>
 <b>ΤΟ ΒΙΝΤΕΟ</b><p>
 Η Τεχνική Επιτροπή της UEFA, παρακινημένη από τη δημόσια τοποθέτηση του Κλάιφερτ, χθες το πρωί εξέτασε προσεκτικά το βίντεο του τρίτου γκολ. Το είδαν και το ξαναείδαν πάμπολλες φορές, απ' όλες τις διαθέσιμες οπτικές γωνίες.<p>
 Η ετυμηγορία ήταν: Αυτογκόλ του Γκοβεντάριτσα. Συνεπώς, ο Κλάιφερτ έκανε... μόνον (!) χατ τρικ και, προς το παρόν, μοιράζεται την πρώτη θέση στη λίστα των 

σκόρερ με τον Γιουγκοσλάβο Μιλόσεβιτς. Πράγμα που, προφανώς, πιο πολύ απ' οποιουσδήποτε άλλους ενδιαφέρει τα γραφεία στοιχημάτων και τους πελάτες τους. Ο Ράικααρντ, αφού ζήτησε «να με αφήσετε μόνον απόψε να χαρώ το αποτέλεσμα», ωστόσο δεν αρνήθηκε δυο πρώτες κουβέντες για τη μεθαυριανή μάχη με τη Σκουάντρα Ατζούρα. «Θα 'ναι τελείως διαφορετικός τύπος παιχνιδιού, ανάμεσα σε δύο έθνη με μεγάλο ποδοσφαιρικό ενδιαφέρον. Οι Ιταλοί έχουν ισχυρή άμυνα, μαχητικό πνεύμα, θαυμάσιο χάρισμα στην αντεπίθεση». <p>
 Ο Μπέρχκαμπ, μακράν ο MVP της Οράνιε, αποθεώθηκε από τον κόσμο, και τούτο (ότι 

αποθεώθηκε ενώ δεν έβαλε ούτ' ένα από τα έξι γκολ) είναι ενδεικτικό τής περί το ποδόσφαιρο παιδείας του ολλανδικού φίλαθλου κοινού. «Τώρα, εκ των υστέρων, μπορώ να σας αποκαλύψω ότι περίμενα να νικήσουμε με κάτι σαν 3-0, το πολύ. Αλλά το 6-1, και με τόσες χαμένες ευκαιρίες, είναι έξω από κάθε περιγραφή. Οποιαδήποτε επαφή μας με τη μπάλα, ήταν κίνδυνος γι' αυτούς».<p>
 <b>ΑΠΡΟΒΛΕΠΤΟΙ</b><p>
 Ο Ράικααρντ, στην ολλανδική τηλεόραση (NΟS), εξομολογήθηκε πως «ούτε στο 3-0 δεν ένιωθα ασφαλής, ηρέμησα μόνο στο 4-0, ως τότε λογάριαζα ότι μπορεί οι Γιουγκοσλάβοι να θύμωναν, κι όταν θυμώνουν, ποτέ δεν ξέρεις πώς αντιδρούν». Αλλ' οι πλάβι αποδείχθηκε πως τα ψυχικά αποθέματά τους ήταν τόσο λίγα που δεν τους έφταναν ούτε για να θυμώσουν καν. Οι φίλοι τους εδώ στις Κάτω Χώρες, στο κατευόδιο προς το Ρότερνταμ, έβρεξαν το πούλμαν της ομάδας, κατά το κλασικό έθιμο της καλής τύχης, με κουβάδες νερό, αλλ' αυτό δεν ήταν αρκετό. Κι ύστερα, 

η Ολλανδία ούτε τους υποτίμησε ούτε, φυσικά, είναι Σλοβενία.<p>
 «Τη θεωρώ το απόλυτο φαβορί για μια θέση στον τελικό. Πουθενά στον κόσμο η οργανωτική δομή του ποδοσφαίρου δεν είναι τόσο υψηλού επιπέδου όσο εδώ», σχολίασε ο Μπόσκοβ που στα '70s είχε εργαστεί, ως προπονητής, τόσο στη Χάγη όσο και στη Φέγενορντ. «Αλλά σήμερα, πρόσθεσε, μαζί με την ποιότητα είχαν και την τύχη στο πλευρό τους. Ο, τι πήγαινε μέσα, ήταν γκολ. Σας θυμίζω πως την πρώτη ευκαιρία του αγώνα εμείς τη δημιουργήσαμε, μπορούσαμε να έχουμε καλύτερη 

εξέλιξη στο ματς». <p>
 Αλλ' ο Μιγιάτοβιτς, αυτός που την έχασε όπως είχε χάσει το πέναλτι το '98 στην 

Τουλούζ, είναι ίσως το ριζικό του να μη βάλει ποτέ γκολ στον Φαν ντερ Σαρ. Ακόμη κι όταν του το 'δωσε έτοιμο στο πιάτο, με «χατζηπανάγειο» άδειασμα του Ντε Μπουρ, ο τοπ Γιουγκοσλάβος του EURΟ 2000, ο Σάβο Μιλόσεβιτς.<p>
 Εκείνος που, με το γκολ της τιμής (ύστερα από δοκάρι του Μιγιάτοβιτς!) στις καθυστερήσεις, έμελλε να σώσει τη Γιουγκοσλαβία από το δυσάρεστο ρεκόρ της ευρύτερης ήττας όλων των εποχών στην Iστορία του Ευρωπαϊκού Πρωταθλήματος. Τουλάχιστον η ακροτελεύταια ανάμνηση, το γκολ, αλλά και το βραβείο Fair Pla y(που μοιράστηκε με τον Αλφόνσο για την προστασία του διαιτητή στο ματς με την Ισπανία), φαντάζει αρκετά παρηγορητική.<p>
 <b>ΛΑΘΟΣ ΑΙΣΘΗΣΗ</b><p>
 Οι πλάβι, είναι αλήθεια πως στο «EURΟ 2000» κατατρέχονταν από την αίσθηση-φάντασμα ότι οι πάντες και τα πάντα έχουν συνωμοτήσει εναντίον τους. Οι πολλές κάρτες, τα διόλου κολακευτικά σχόλια των ξένων, τα αλλεπάλληλα πρόστιμα, το τελευταίο (και βαρύτερο) των 25 εκατομμυρίων δραχμών για τις επιθέσεις και τον τραυματισμό του Βεϊσιέρ στο Μπριζ, ως κι ένας λάθος συναγερμός την Παρασκευή το βράδυ στο ξενοδοχείο.<p>
 Οι Σέρβοι δημοσιογράφοι καλλιέργησαν με φανατισμό τούτο το κλίμα, να φανταστείτε στις συνεντεύξεις του Μπόσκοβ εμφανίζονταν με φανέλες της Εθνικής και ζητωκραύγαζαν σ' όποια ατάκα τους άρεσε, χουλιγκάνοι σωστοί. Η ομοσπονδία, 

προκειμένου ν' αποτρέψει τα ακόμη χειρότερα, από ένα σημείο κι έπειτα απαγόρευσε στον εκλέκτορα και στους ποδοσφαιριστές τα σχόλια για τη διαιτησία. 

Μα είναι άλλο τόσο αλήθεια πως, προχθές ο Ισπανός, ενδεχομένως κορυφαίος ρέφερι στην Ευρώπη, Γκαρθία Αράνδα δεν τους άφησε ούτε τόσο δα δικαίωμα. <p>
 Και, μάλλον, τους ωφέλησε. Αν μη τι άλλο, κοίταξαν τους εαυτούς τους. Ως και ο 

Μπόσκοβ, απίστευτο κι όμως αληθινό, στην πρες κόνφερανς έκανε (και) αυτοκριτική: «Υπέπεσα, είπε ευθέως, σε σφάλμα τακτικής. Παίξαμε 4-4-2, αλλ' έπρεπε να έχουμε παίξει 3-5-2, γιατί με το 4-4-2 αφήσαμε πολλούς χώρους ανοιχτούς στον Μπέρχκαμπ. Το μαρκάρισμα του Μπέρχκαμπ έπρεπε να το 'χω αναθέσει στον Τζούκιτς, μαν του μαν. Με τον Τζούκιτς δίπλα στον Μιχαΐλοβιτς, έξι γκολ δεν θα τα δεχόμασταν ποτέ». <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
