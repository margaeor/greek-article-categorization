<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 27/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




<b>Nα μην φτάσουμε σε «ταυτότητες γονιδιακής κατάστασης»</b><p>
Της ΛΙΑΝΑΣ ΣΠΥΡΟΠΟΥΛΟΥ<p>
Ως ένα από τα σημαντικότερα βήματα που έχουν γίνει με συνέπειες για το μέλλον της Iατρικής και όχι μόνο χαρακτηρίζει την αποκωδικοποίηση του γενετικού υλικού ο πρόεδρος της Ευρωπαϊκής Εταιρείας Ανθρώπινης Αναπαραγωγής και Εμβρυολογίας και αναπληρωτής καθηγητής Ανθρώπινης Αναπαραγωγής στο ΑΠΘ Βασίλης Ταρλατζής. Μιλώντας στην «Ε» ο καθηγητής τόνισε ότι ανοίγεται μία νέα περίοδος για τη διάγνωση, αλλά και τη θεραπεία των ασθενειών, ενώ επισήμανε ότι η επόμενη πρόκληση θα είναι η σωστή διαχείριση των πληροφοριών που προκύπτουν για να μη δημιουργηθούν κάποια στιγμή «ταυτότητες γονιδιακής κατάστασης». <p>
n Τι σηματοδοτεί η αποκωδικοποίηση του γενετικού κώδικα;<p>
n«Καταρχάς νομίζω ότι είναι ένα από τα σημαντικότερα βήματα που έχουν γίνει στον τομέα της γενετικής, με ευρύτατες συνέπειες για το μέλλον της Iατρικής και όχι μόνο. Αρα λοιπόν, δεν υπάρχει καμιά αμφιβολία ότι είναι ένας σταθμός. Από κει και περα αυτό που θα πρέπει να διευκρινίσουμε είναι ότι αυτό είναι μόνο η αρχή. Θα περάσει πολύς καιρός μέχρι να μπορέσουμε να καταλάβουμε πώς θα αξιοποιήσουμε όλες αυτές τις πληροφορίες. Τώρα έχουμε στα χέρια μας χιλιάδες χιλιάδων κομματάκιαΣ ενός παζλ τα οποία πρέπει να βάλουμε σε τάξη. Ετσι θα μπορέσουμε να μάθουμε τι σημαίνει το κάθε γονίδιο, το οποίο έχουμε εντοπίσει πάνω στο συγκεκριμένο χρωμόσωμα. Ομως, όπως σας είπα, θα περάσει πολύς καιρός γι' αυτό».<p>
n Ποια θα είναι τα ευεργετήματα και οι προοπτικές για τον άνθρωπο;<p>
n «Αυτή η εξέλιξη ανοίγει μια καινούργια περίοδο για τη διάγνωση ασθενειών. Οταν θα ξέρουμε ότι κάποια ασθένεια οφείλεται στη διαταραχή ενός συγκεκριμένου γονιδίου, θα μπορούμε να φτιάξουμε ειδικά τεστ ώστε να αναγνωρίσουμε εάν το συγκεκριμένο άτομο έχει το γονίδιο που προκαλεί αυτή την ασθένεια ή που προδιαθέτει γι' αυτή την ασθένεια. Αρα λοιπόν θα μας βοηθήσει να έχουμε πολύ καλύτερη και εγκαιρότερη διάγνωση. Το δεύτερο είναι ότι θα μας επιτρέψει να φτιάξουμε καινούριες θεραπείες βασισμένες στα γονίδια. Δηλαδή να μπορούμε να παρέμβουμε στα ίδια τα γονίδια και να διορθώσουμε τη βλάβη που έχουν και η οποία προκαλεί το συγκεκριμένο νόσημα. Το τρίτο είναι ότι θα μπορέσουμε να φτιάξουμε φάρμακα βασισμένα στα γονίδια που πλέον μάθαμε. Ολα αυτά είναι φοβερά ενδιαφέρουσες και συγκλονιστικές, θα έλεγα, προοπτικές».<p>
n Δεν προκύπτει όμως και ο κίνδυνος της διαχείρισης αυτών των πληροφοριών από «λάθος» άτομα; <p>
n «Αυτό το οποίο μάς ανησυχεί όλους είναι το πώς θα αποφύγουμε σε λίγα χρόνια -όπως παλιά είχαμε το αλήστου μνήμης πιστοποιητικό κοινωνικών φρονημάτωνΣ- να έχουμε μια ταυτότητα της γονιδιακής μας κατάστασης. Κάτι που οπωσδήποτε θα επηρεάσει το αν θα μας ασφαλίσουν ή όχι, αν θα μας βάλουν επασφάλιστρο και αν θα μας προσλάβουν κάπου ή όχι. Θέλει πολύ μεγάλη προσοχή -και πολλές από τις δυτικές χώρες ασχολούνται με το θέμα αυτό- το πώς θα γίνει η διαχείριση των γενετικών πληροφοριών».<p>
<b> Παιδιά κατά παραγγελία;</b><p>
 «Ο κίνδυνος αυτός νομίζω ότι είναι εξαιρετικά απομονωμένος γιατί, όπως σας είπα, δεν έχουμε μάθει ακόμη τι κάνει το κάθε γονίδιο, εκτός από ορισμένα. Κατά συνέπεια, απέχουμε πολύ από το να φτάσουμε στο σημείο να βάζουμε τα γονίδια που θέλουμε για να φτιάξουμε παιδιά κατά παραγγελία. Νομίζω ότι αυτό δεν είναι υπό συζήτηση και γιατί οι παρεμβάσεις στο γενετικό υλικό -αυτές που σήμερα είναι εφικτές- από τις διεθνείς επιστημονικές κοινότητες θεωρούνται όχι ηθικά αποδεκτές. Αρα λοιπόν αυτός ο κίνδυνος τουλάχιστον δεν διαβλέπω ότι είναι άμεσος και ότι είναι κάτι που θα πρέπει να φοβίζει την ανθρωπότητα. Αυτό που πραγματικά θα ήθελα να συγκρατήσουμε είναι τα θετικά που μας δίνει η καινούργια τεχνολογία. Και νομίζω ότι αυτά είναι πολύ περισσότερα από τους κινδύνους. Απλώς, θα πρέπει να έχουμε τη σωφροσύνη και την κατάλληλη υποδομή για να διαχειριστούμε σωστά τις γενετικές πληροφορίες. Αυτή είναι η επόμενη πρόκληση που αντιμετωπίζουμε από δω και πέρα».


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
