<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 21 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Σε κατάσταση αυξημένης ετοιμότητας τίθεται από σήμερα το οικονομικό επιτελείο και λειτουργεί ξανά η «κόκκινη γραμμή» επικοινωνίας με του Μαξίμου, καθώς ανοίγουν πλέον όλα τα μεγάλα οικονομικά και κοινωνικά μέτωπα που ζητούν επιτακτικά λύσεις.<p>
 Tου<b> ΓIΩPΓH MEPMHΓKA<p></b>
 Στο διάστημα των δύο εβδομάδων που απομένουν μέχρι την εμφάνιση του πρωθυπουργού Κώστα Σημίτη στη Διεθνή Εκθεση Θεσσαλονίκης θα πρέπει κατά το μάλλον ή ήττον να έχουν διαμορφωθεί οι πρώτες πειστικές απαντήσεις σε ό,τι αφορά μείζονα θέματα, με ορίζοντα 10ετίας πλείστα εξ αυτών, όπως είναι τα ασφαλιστικά, τα εργασιακά, οι ιδιωτικοποιήσεις, η απελευθέρωση των αγορών, η φορολογική μεταρρύθμιση, η πορεία και οι προοπτικές του ελληνικού χρηματιστηρίου στην εντός ΟΝΕ εποχή κ.ά.<p>
 Επίπονες συσκέψεις και δύσκολες αποφάσεις αναμένουν τον άρτι επανακάμψαντα από

τις «μίνι» θερινές διακοπές υπουργό Εθνικής Οικονομίας Γιάννο Παπαντωνίου, ο οποίος συναντάται σήμερα με τους υφυπουργούς και τους επιτελείς του για μια πρώτη προσέγγιση των μεγεθών του νέου προϋπολογισμού και των περιθωρίων που υπάρχουν για νέες φοροελαφρύνσεις. Παρά το πλεόνασμα εσόδων 500 δισ. δρχ. στον

προϋπολογισμό, μέχρι στιγμής, η κυβέρνηση δεν φαίνεται διατεθειμένη να προχωρήσει στο θέμα αυτό πέραν των «υπεσχημένων».<p>
 Η επίσπευση των ιδιωτικοποιήσεων -που απαιτεί αναμόρφωση του υπάρχοντος θεσμικού πλαισίου- καθώς και τα άμεσης εφαρμογής μέτρα για την τόνωση των συναλλαγών και την ενίσχυση της διαφάνειας στο Χρηματιστήριο της Σοφοκλέους αποτελούν δύο πρόσθετους άξονες στους οποίους θα κινηθεί η οικονομική ηγεσία της κυβέρνησης εντός των αμέσως προσεχών ημερών.<p>
 Για αύριο Τρίτη, εξάλλου, έχει προγραμματιστεί συνάντηση του πρωθυπουργού με τους Γιάννο Παπαντωνίου, Νίκο Χριστοδουλάκη και τους αρμόδιους υφυπουργούς, στην οποία και θα εξεταστούν θέματα του υπό κατάρτιση προϋπολογισμού, δράσεις από τα κονδύλια του τρίτου Κοινοτικού Πλαισίου Στήριξης και, βεβαίως, το πλαίσιο της πρωθυπουργικής ομιλίας στη ΔΕΘ.<p>
 Την προσεχή Πέμπτη ο υπουργός Εργασίας Τάσος Γιαννίτσης συναντάται με την ηγεσία της ΓΣΕΕ, ανοίγοντας έτσι ένα μακρύ διάλογο που ξεκινά από θέματα ενίσχυσης της απασχόλησης μέσω των κοινοτικών πόρων και εκτείνεται σε ολόκληρο

το φάσμα των εργατικών διεκδικήσεων για εργασιακά, μισθολογικά και φορολογικά θέματα.<p>
 Με τον τρόπο αυτό η κυβέρνηση ξεκινά τη φθινοπωρινή «αντεπίθεση» σε όλα τα μέτωπα της οικονομίας, επιδιώκοντας να κερδίσει αφενός το χαμένο έδαφος από τη

θερινή ραστώνη, καθιστώντας αφετέρου σαφές στην αντιπολίτευση ότι παραμένει «κυρίαρχος του παιχνιδιού» και προχωρεί ακάθεκτη στις μεταρρυθμίσεις που θα χαρακτηρίσουν την εντός ΟΝΕ εποχή. Tα μέτωπα, όμως, είναι πολλά και οι αντιδράσεις αναμένονται θερμές.<p>
 Από τα πρώτα μελήματα θα αποτελέσει η τροποποίηση, εντός του Αυγούστου ή των αρχών Σεπτέμβρη, του Νόμου 2000 περί ιδιωτικοποιήσεων (είχε θεσπισθεί το 1991

επί Νέας Δημοκρατίας) προκειμένου να ανταποκριθεί το θεσμικό πλαίσιο στις σημερινές συνθήκες. Η αναθεώρηση των σχετικών διατάξεων θα περιληφθεί στο Νομοσχέδιο με τη νέα δέσμη μέτρων για τη λειτουργία της χρηματιστηριακής αγοράς, ενώ θα συμπεριληφθούν και ειδικές τροπολογίες για τη μετατροπή της Αγροτικής Τράπεζας και του ΟΠΑΠ σε πολυμετοχικές επιχειρήσεις, προκειμένου να διευκολυνθεί η επικείμενη μετοχοποίησή τους.<p>
 Με τις θεσμικές αλλαγές που επέρχονται καθίσταται πιο ευέλικτη η διαδικασία ιδιωτικοποιήσεων για τις θυγατρικές εταιρείες του δημοσίου και τις συμμετοχές τραπεζών, παρέχοντας εκ παραλλήλου το δικαίωμα ανταλλαγών μετοχών μεταξύ επιχειρήσεων του δημόσιου και ιδωτικού τομέα. Εκτιμάται, έτσι, ότι θα βοηθηθούν ευρύτερες επιχειρηματικές συνεργασίες σε ολόκληρο το οικονομικό φάσμα, με φυσικό επακόλουθο την αναθέρμαση του επενδυτικού ενδιαφέροντος. Αναθέρμανση του επενδυτικού ενδιαφέροντος αναμένεται να επιφέρει και η επικείμενη είσοδος της Cosmote στη Σοφοκλέους, καθώς επίσης και η επαναγορά μετοχών (έως 10% του μετοχικού κεφαλαίου) στην οποία προτίθενται να προχωρήσουν μεγάλες εισηγμένες επιχειρήσεις του δημόσιου και ιδιωτικού τομέα, με τον ΟΤΕ να πρωτοστατεί.<p>
 Ειδικότερα στο νομοσχέδιο περί χρηματιστηρίου -το οποίο θα περάσει από το τρίτο θερινό τμήμα της Βουλής και αναμένεται με ιδιαίτερο ενδιαφέρον από την αγορά- θα περιληφθούν διατάξεις που αφορούν μεταξύ άλλων τη νομιμοποίηση του λεγόμενου «αέρα» (margin account) για τόνωση της ρευστότητας, την είσοδο χρηματιστηριακών εταιρειών στη Σοφοκλέους, την υποχρέωση προαναγγελίας πώλησης

ή ανάκτησης σημαντικών μεριδίων (άνω του 5%) από τους μεγαλομέτοχους των εισηγμένων εταιρειών κ.λπ.<p>
 Αμετακίνητος, πάντως, εμφανίζεται ο υπουργός Εθνικής Οικονομίας στο θέμα των φοροελαφρύνσεων, διαμηνύοντας σε όλους τους τόνους ότι δεν πρόκειται να υπάρξουν αλλαγές πέραν αυτών που έχουν ήδη γίνει γνωστές και από την προεκλογική περίοδο, οι οποίες μεταξύ άλλων περιλαμβάνουν: Αύξηση του αφορολόγητου ορίου μισθωτών και συνταξιούχων κατά 200.000 δρχ., στο όριο των 2, 5 εκατ. δρχ. για τα εισοδήματα του 2001. Τιμαριθμοποίηση της φορολογικής κλίμακας ανά διετία.<p>
 Ακόμη, μείωση του ανώτατου φορολογικού συντελεστή από το 45% πιθανόν στο 43% για το 2001, αύξηση των αφορολογήτων κατά 20.000 δρχ. για κάθε παιδί από 1.1.2001, σταδιακή μείωση φόρων και τελών στα ακίνητα, εν όψει και της αύξησης

των αντικειμενικών αξιών ακινήτων από την πρωτοχρονιά.<p>
 Η κυβέρνηση προτίθεται επίσης να προχωρήσει στην αναγνώριση της συνολικής δαπάνης για την αγορά ηλεκτρονικών υπολογιστών, σε πρόσθετες φορολογικές διευκολύνσεις για τους πολύτεκνους σε ό,τι αφορά τα Ι.Χ. αυτοκίνητα και τα αφορολόγητα όρια ιδιοκατοίκησης κ.ά.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
