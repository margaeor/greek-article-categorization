<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 21 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tης <b>ΑΝΝΑΣ ΣΤΕΡΓΙΟΥ<p></b>

 <b>Φ</b>λόγα τα «μάτια» της. Αχ! αυτό το νάζι τους...<p>
 Καλότυχος, όποιος χαϊδεύει όμορφα τ' απόκρυφά της, τον κερνά με το μελωδικό της μέλι. Μια γλυκιά ηδονή διαπερνά το σώμα της και πλανιέται στον αέρα...<p>
 Λάγνα ερωμένη στα χέρια των μυστών η λύρα, αφήνει τον εαυτό της ελεύθερο, να ξεχειλίσουν οι μελωδικοί χυμοί της. Κι αυτή η σχέση έντασης και πάθους κρατά αιώνες. Κι αν στη γραμμή του χρόνου αγγίχτηκε από θεούς και ημίθεους, έμεινε τελικά κτήμα στα χέρια των ανθρώπων, για να επικοινωνούν με τ' άστρα του ουρανού και τα μύρια πλάσματα τούτης της γης. <p>
 Ν' ανοίγουν τα βλέφαρά τους οι άνθρωποι κι αγγίζοντάς την ν' ανεβαίνουν στις ανεμόσκαλες του θεού. Να την κλείνουν στα σπλάχνα τους για να φοβερίσουν με μαγικό τρόπο τις ασχήμιες, χαράζοντας νέους δρόμους στα δύσκολα μονοπάτια της ζωής. <p>
 Με το βλέμμα στραμμένο στις λύρες της Ελλάδας, που επιβιώνουν ως σήμερα, ο Ομιλος Βρακοφόρων Κρήτης διοργάνωσε πριν από λίγες ημέρες διήμερο αφιέρωμα στο

μουσικό όργανο που είναι συνυφασμένο με την πορεία του Ελληνισμού, στο θέατρο «Ερωφίλη» στη Φορτέτσα Ρεθύμνου.<p>
 <b>«Η</b>

λύρα είναι σαν τη γυναίκα. Κι αν δεν την αγαπάς, αν δεν την προσέχεις, θα τη χάσεις».<p>
 M' αυτά τα λόγια μας περιέγραφε τη σχέση λατρείας και πάθους που τον συνέδεε με τη λύρα του, λίγο πριν φύγει απ' τη ζωή ο κορυφαίος δάσκαλος της κρητικής μουσικής Θανάσης Σκορδαλός. <p>
 Αυτό το μοναδικό συναίσθημα, της επαφής με τη λύρα, που καταλήγει να είναι προέκταση του ίδιου του εαυτού, φαίνεται ότι το μοιράζονται οι Κρητικοί λυράρηδες με τους οποίους συνομιλήσαμε.<p>
 «Η λύρα για μένα είναι ο θεός μου. Το ξέρουν όλοι κι η γυναίκα μου και τα παιδιά μου κι οι νυφάδες μου. Σε μια μεριά -λέω- να μείνουν όλα τα υπάρχοντά μου κι η οικογένειά μου και στην άλλη λύρα, πάλι η ζυγαριά στη λύρα γέρνει» τονίζει ο Λεωνίδας Κλάδος.<p>
 «Και να ποθάνω και να ξαναγεννηθώ πάλι λυράρης θε'λα γινόμουνα» αναφέρει ο Σπύρος Σηφογιωργάκης. «Η λύρα είναι η γυναίκα, που θέλει κανάκι και χάιδεμα. Θέλει να τη λούζεις, να τη χτενίζεις, να την αγαπάς, όπως αγαπάς τα μάθια (=μάτια) σου και τον εαυτό σου». <p>
 «Αν δεν είσαι ερωτευμένος με τη λύρα, δεν μπορείς να προχωρήσεις» συλλογάται ο

λυράρης Βασίλης Σκουλάς, που την πρωτάγγιξε στα χέρια του, παιδάκι, οκτώ χρονώ. Ενώ με τα μάτια του Ψαραντώνη η λύρα φαντάζει «η καρδιά ολονών των ανθρώπων». <p>
 Πρώτη και μεγαλύτερη αγάπη του χαρακτηρίζει τη λύρα του ο Μιχάλης Αλεφαντινός,

αλλά και μέσο για να εξωτερικεύει τους καημούς της ψυχής του.<p>
 «H λύρα είναι η ζωή μου» καταλήγει ο Χαράλαμπος Γαργανουράκης.<p>
 «Και νομίζω πως αν την έβαζα σε ζυγαριά, θα σοζύγιαζε (=ισοζύγιζε) μόνο με την

Κρήτη»...<p>
 <b>Πορτρέτα λυράρηδων<p></b>
 Iδού τα πορτρέτα των λυράρηδων που συμμετείχαν στο διήμερο αφιέρωμα: <p>
 Θανάσης Κοτσιναδέλλης, 65 χρόνων.<p>
 Παίζει λύρα και τραγουδά από τότε που θυμάται τον εαυτό του. Γεννήθηκε στα Τσιμάντρια της Λήμνου κι ο πατέρας του ήταν κτηνοτρόφος, δεξιός ψάλτης κι ο καλύτερος λυράρης του νησιού. Διατηρεί ψησταριά στη Λήμνο κι έχει τραγουδήσει στην Ιταλία, την Ελβετία, τη Γαλλία, την Αυστραλία... Χρησιμοποιεί για το παίξιμό του μια λύρα που φτιάχτηκε περί τα τέλη του 19ου αιώνα στις ΗΠΑ και είναι λίγο μεγαλύτερη από την κρητική. Τη «φλέβα» του, όπως λέει, την έχει ο 10χρονος εγγονός του.<p>
 Γιάννης Κλαδάκης, 28 χρόνων.<p>
 Γεννήθηκε στον Εμπωνα της Ρόδου και παίζει λύρα και τραγουδά από 14 χρόνω. Οι χορδές τής τρίχορδης λύρας του είναι εντέρινες, ενώ οι τρίχες του δοξαριού, που έχει επάνω του «τσαμπαλάκια» (=γερακοκούδουνα) είναι από αλογοουρά. Στα πρώτα του βήματα τον βοήθησε ο λυράρης Γιώργος Παραγιός, από τη Σητεία. Σήμερα, είναι ο μοναδικός Ροδίτης που παίζει λύρα και είναι επαγγελματίας οδηγός φορτηγού. «Στο Μουσικό Γυμνάσιο Ρόδου μαθαίνουν πολλά παιδιά λύρα, αλλά

υπάρχει μεγάλη έλλειψη σε λαουτιέρηδες. Τα καλύτερα γλέντια γίνονται στη νότια

Ρόδο και κρατούν ώς την αυγή».<p>
 Μιχάλης Ζωγραφίδης, 50 χρόνων.<p>
 Γράμματα και μελωδίες μοιράζει με τη λύρα του στην Ελυμπο της Καρπάθου. Δέκα χρονώ ζήλεψε τη δόξα του αδερφού του, που θεωρείται από τους καλύτερους τσαμπουνιέρηδες του νησιού, κι αποφάσισε να ασχοληθεί με τη λύρα. Με τις καντάδες και το δοξάρι του κέρδισε και την αγάπη της γυναίκας του Αννας, που ράβει φορεσιές. Τον έρωτά του για τη μουσική της Καρπάθου τον έχει μεταδώσει και στον 20χρονο γιο του Γιώργο και στον 15χρονο Ανδρέα. Αμφότεροι παίζουν λύρα και λαούτο. «Καθημερινά γλεντάμε στην Κάρπαθο», αναφέρει. «Σπάνια θα περάσει μέρα που δεν θα το ρίξουμε στο χορό». <p>
 Αντώνης Νταλλαρής, 36 χρόνων.<p>
 Ταχυδρομικός υπάλληλος και επιπλοποιός, ασχολείται με τη λύρα τον τελευταίο ενάμιση χρόνο, επειδή φοβήθηκε μήπως εξαφανιστεί το όργανο από τη γενέτειρά του, τη Λέρο. Λύρα έπαιζε ο θείος του Μικές Νταλλαρής, αλλά, όπως υποστηρίζει,

το εν λόγω μουσικό όργανο έπαιζε πάντα δεύτερο ρόλο στη Λέρο, επειδή η τσαμπούνα έχει πιο δυναμική παρουσία. «Τσαμπουνιέρηδες υπάρχουν πάρα πολλοί στο νησί και συνήθως παίζουν μόνοι τους, αλλά έχουν απομείνει μόνο δύο λυράρηδες, ο Γιώργης κι ο Κωστής Ελένης».<p>
 Σάββας Περσελής, 34 χρόνων.<p>
 Γεννήθηκε στην Aυστραλία, αλλά κατάγεται από την Κάσο και η οικογένειά του ασχολείται με τη μουσική πάππου προς πάππον. Aρχισε να παίζει λύρα από τα οκτώ

του χρόνια, ενώ το ίδιο άνετα παίζει και λαούτο. Μένει μόνιμα στη Ρόδο και είναι οδοντοτεχνίτης. Για την κατασκευή της κασιώτικης λύρας, που δεν έχει διαφορά από τη ροδίτικη, χρησιμοποιείται, όπως μας εξήγησε, ένα μονοκόμματο ξύλο από μουριά, καρυδιά ή κυπαρίσσι. Και η κασιώτικη λύρα έχει γερακοκούδουνα, που στο νησί, τα αποκαλούν «κούνια». Η κόρη του είναι τεσσάρων

χρόνω σήμερα και ετοιμάζεται από τώρα να τη μάθει να παίζει λύρα.<p>
 Μπίνης Ζαμπετούλιας, 17 χρόνων.<p>
 Γιος ψαρά, ο νεότερος λυράρης της Χάλκης είναι από μόνος του «κινητή ορχήστρα». Φέτος, θα πάει στη Γ Λυκείου κι είναι ο μοναδικός μαθητής στην τάξη

του. Εχει ασχοληθεί με το αρμόνιο, το μαντολίνο, το λαούτο, το μπουζούκι και άρχισε να μαθαίνει τα τερτίπια της λύρας τα τελευταία δύο χρόνια. Βασικός λόγος για ν' ασχοληθεί μαζί της ήταν η συγκίνηση που του «προκαλούσε η παράδοση, επηρεασμένος από την κουλτούρα του νησιού του». Το άκουσμα της χαλκίτικης λύρας, που έχει «βροντιλάκια» (=γερακοκούδουνα), όπως αναφέρει, μοιάζει περισσότερο με της Καρπάθου. Και οι τρεις χορδές της παίζονται με το νύχι. Γοητεύεται από την κρητική μουσική κι όνειρό του είναι να γίνει επαγγελματίας μουσικός, αλλά σκέφτεται να δώσει και εξετάσεις για ιχθυολόγος. <p>
 Αβραάμ Δεμίσης, 73 χρόνων.<p>
 Από τους ελάχιστους εναπομείναντες αυτοδίδακτους λυράρηδες της Δράμας, γεννήθηκε και μεγάλωσε στο χωριό Ξηροπόταμος. Συνταξιούχος αγρότης, μοίρασε τη

ζωή του ανάμεσα στα καλαμπόκια, τα σιτάρια και τη λύρα του. Ως οργανοποιός συνήθως χρησιμοποιεί ξύλο από μουριά, δαμασκηνιά ή έστω καρυδιά, για να έχει το όργανο πιο μαλακή φωνή. Η ιδιαιτερότητα της δραμινής λύρας είναι ότι ο λυράρης χρησιμοποιεί και το νύχι και την ψίχα των δακτύλων. Τα τελευταία χρόνια έχει διδάξει λύρα και σε άλλους νέους της περιοχής, ενώ στα χνάρια του βαδίζει ο 16χρονος εγγονός του Στέργιος Δεμίσης.<p>
 Ηλίας Δαχριτζής, 70 χρόνων.<p>
 Εκ των τελευταίων γηγενών Σερραίων που παίζουν λύρα, γεννήθηκε και μεγάλωσε στο χωριό Ποντισμένο, κοντά στο Σιδηρόκαστρο. Ας μην ξεχνάμε ότι οι περισσότεροι λυράρηδες που συναντάμε στη Μακεδονία είναι πρόσφυγες που προέρχονται από την Ανατολική Θράκη. Γεωργός στο επάγγελμα, με τη μακεδονική λύρα, που παίζεται με τη συνοδεία νταϊρέ (μεγάλο ντέφι), ασχολήθηκε στα οκτώ του χρόνια. Αρέσκεται να παίζει τους σκοπούς «Μανώλη-Μανωλάκη» και «Καμπέρ Χαβά». Eίναι πατέρας επτά παιδιών, τεσσάρων κοριτσιών και τριών αγοριών, και η

μοναδική που πήρε το ταλέντο του είναι η 26χρονη εγγονή του Σοφία Δαχριτζή.<p>
 Ανδρέας Γιακουμάκης, 38 χρόνων. <p>
 Μια παλιά ηχογράφηση του κορυφαίου μουσικού Νίκου Στεφανίδη στάθηκε αιτία για ν' ασχοληθεί με την πολίτικη λύρα, τη μικρότερη σε μέγεθος απ' οποιαδήποτε άλλη του ελλαδικού χώρου. Γεννημένος στους Ασκούς Πεδιάδας Ηρακλείου, πρωτοξεκίνησε με την κρητική λύρα, αλλά τον κέρδισε η πολίτικη. Σήμερα διδάσκει μουσική στην Ανωτέρα Εκκλησιαστική Σχολή Ηρακλείου και, όπως εξηγεί, από την πολίτικη λύρα προέρχονται όλες οι άλλες, με εξαίρεση την φιαλόσχημη του Πόντου. «Η πολίτικη λύρα -επισημαίνει- κουρδίζεται σε λα-ρε-λα και χρειάζεται πολύ λιγότερες δοξαριές για να γλυκάνει το παίξιμό της. Eχει διαφορετική χροιά και προκαλεί το συναίσθημα της εσωστρέφειας. Σε ωθεί να σκέφτεσαι, αντί να θες να χορέψεις». <p>
 Θεόδωρος Κοτίδης, 31 χρόνων.<p>
 Ο πατέρας του έπαιζε κλαρίνο, αλλά εκείνος από τα δέκα του χρόνια κιόλας έδειξε προτίμηση στην ποντιακή λύρα. Αυτοδίδακτος, έλκει την καταγωγή του από την περιοχή του Καυκάσου αλλά γεννήθηκε στο Κιλκίς. Εργάζεται ως ιδιωτικός υπάλληλος σε εταιρεία ειδών καθαρισμού και τουλάχιστον μιάμιση με δύο ώρες την

ημέρα, τις αφιερώνει στη λύρα. Η λύρα, τονίζει, είναι ψυχή. Και σ' αυτόν το δρόμο για την αναζήτησή της βρήκε συμπαραστάτες τους λυράρηδες Γιώργο Αμαραντίδη και Μιχάλη Καλιοντζίδη. Αν και η Αθήνα υπερέχει από άποψη οργάνωσης, τα καλύτερα γλέντια, όπως τονίζει, γίνονται στο «μουχαμπέτι», όταν μαζεύονται οι παρέες στη Θεσσαλονίκη, όπου η παράδοση του ποντιακού Ελληνισμού

βιώνεται καλύτερα.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
