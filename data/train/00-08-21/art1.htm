<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 21 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Μ</b>α, διαβάζεις παιδικά βιβλία, τώρα; », αναρωτήθηκε μία κυρία στην παραλία παρακολουθώντας με περιέργεια τη φίλη της. «Θέλω επιτέλους να δω τι είναι αυτός ο Χάρι Πότερ» απάντησε εκείνη χωρίς να σηκώσει τα μάτια από το βιβλίο. <p>
 Ο Χάρι Πότερ είναι, λοιπόν, όπως το θέλησε η συγγραφέας του, Τζόαν Κάθλιν Ρόουλινγκ, ένας μικρός μάγος. Κι είναι μάγος όχι μόνο γιατί ζει στο μαγικό κόσμο τεσσάρων μέχρι στιγμής βιβλίων (τα οποία κυκλοφορούν και στα ελληνικά από τις εκδόσεις «Ψυχογιός»), γεμάτων από τις περιπέτειες του Χάρι και των φίλων του, της Ερμιόνης και του Ρον, στο σχολείο Μαγείας και Ξορκιών Χόουγκαρτς, αλλά κυρίως γιατί έπεισε μέχρι στιγμής τουλάχιστον 50 εκ. παιδιά (και όχι μόνον) να εγκαταλείψουν τις οθόνες της τηλεόρασης και των κομπιούτερ.

Και να πιάσουν στα χέρια τους 4 βιβλία, διόλου ευκαταφρόνητου αριθμού σελίδων.<p>
 Από εκεί και πέρα, βέβαια, η ιστορία του Χάρι Πότερ έχει όλα τα χαρακτηριστικά

της εποχής μας: στόμα με στόμα ο Χάρι δημιούργησε μαζική υστερία, απέκτησε μαζί με τη συγγραφέα του τουλάχιστον 672 σχετικές διευθύνσεις στο Ιντερνετ, έμεινε (και με τα 4 βιβλία του) συνολικά 98 εβδομάδες στον κατάλογο των μπεστ σέλερ των «Νιου Γιορκ Τάιμς» εξοβελίζοντας ακόμη κι αυτόν τον Τζον Γκρίσαμ, έγινε Tι-σερτ, θα γίνει σύντομα ταινία από την Γουόρνερ Μπράδερς -η οποία θα ανακοινώσει μάλιστα σήμερα το όνομα του μικρού ηθοποιού που θα τον ενσαρκώσει-

και θα γίνει κούκλα. Ο, τι τον αφορά πλέον αντιμετωπίζεται ως έγγραφο υψίστης κρατικής ασφαλείας: ο βρετανικός εκδοτικός οίκος «Μπλούμσμπερι» φρουρούσε με δρακόντεια μέτρα τον τίτλο και το εξώφυλλο του 4ου βιβλίου «Ο Χάρι και το κύπελλο της φωτιάς» και με ανάλογο τρόπο λειτουργεί και η Γουόρνερ Μπράδερς, σε ό,τι αφορά το καστ της ταινίας -αν και πιθανότερος «Χάρι Πότερ» θεωρείται ο

μικρός Βρετανός Γκάμπριελ Τόμσον, νεαρός «Πιπ» στις κατά BBC «Μεγάλες Προσδοκίες».<p>
 Και εν τω μεταξύ, η 34χρονη συγγραφέας του Τζ. Κ. Ρόουλινγκ, έχοντας μέχρι στιγμή κάνει περιουσία που ανέρχεται στα 11, 2 δισ. δρχ., συμπεριλαμβάνεται στον κατάλογο με τις πλουσιότερες γυναίκες της Βρετανίας. Και να σκεφτεί κανείς πως ο «Χάρι Πότερ και η Φιλοσοφική Λίθος», το πρώτο βιβλίο της σειράς, ολοκληρώθηκε βιαστικά μερικά πρωινά σε ένα τραπεζάκι καφενείου στο Εδιμβούργο,

όπου η 29χρονη τότε Ρόουλινγκ έγραφε όταν η μικρή της κόρη Τζέσικα αποκοιμιόταν στο καρότσι. <p>
 Ανατρέφοντας μόνη της το παιδί της η Ρόουλινγκ είχε, τότε, να αντιμετωπίσει εκτός από την έλλειψη χρόνου και την έλλειψη χρημάτων. Ηλπιζε ότι ο Χάρι της θα της πρόσεφερε μία οικονομική λύση. Δεν φανταζόταν ασφαλώς ό,τι επακολούθησε. Αλλά, πάλι, είπαμε, ο Χάρι Πότερ είναι ένας μικρός μάγος.<p>
 Εξάλλου, τι άλλο από μαγεία (άλλοτε καλή και άλλοτε κακή) ήταν αυτή που έφερε το πάνω-κάτω στη ζωή αυτής της γυναίκας; Φοιτήτρια κάποτε του Ινστιτούτου Τεχνών της Σκοτίας, η Ρόουλινγκ δεν ολοκλήρωσε ποτέ τις σπουδές της. Πριν από τον Χάρι Πότερ είχε γράψει 1-2 ασήμαντα πράγματα. Κάποτε, σε ένα ταξίδι με τρένο, της ήρθε η ιδέα για το μικρό ορφανό αγόρι και το μαγικό του κόσμο. Θα πέρναγαν αρκετά χρόνια μέχρι το αγόρι αυτό να γίνει βιβλίο και να βαφτιστεί Πότερ, όπως ονομάζονταν και τα αγαπημένα γειτονόπουλα της συγγραφέως στο πατρικό της στο Γέιτ. <p>
 Εν τω μεταξύ, η Ρόουλινγκ παντρεύτηκε στην Πορτογαλία και έζησε ένα χρόνο με τον άνδρα της. Μετά ανακάλυψε ότι δεν ταιριάζουν και γύρισε στο Εδιμβούργο έγκυος στην κόρη της. Ο χρόνος της ήταν ελάχιστος όταν γέννησε και ακόμα λιγότεροι οι πόροι της. Ευτυχώς υπήρχε ο Χάρι Πότερ, που τώρα μπορούσε επιτέλους να αποκτήσει τα τελευταία του κεφάλαια: έτσι, όσο η μικρή Τζέσικα κοιμόταν, η μαμά της έγραφε και έγραφε. Το χειρόγραφο δόθηκε σε έναν ατζέντη. Μια μέρα, ξαφνικά, η συγγραφέας πληροφορήθηκε με ένα πολύ πρωινό τηλεφώνημα πως είχαν δείξει ενδιαφέρον 2-3 εκδοτικοί οίκοι. Νίκησε ο Μπλούμσμπερι.<p>
 Σιγά σιγά ο Πότερ άρχισε να κατακτά τον κόσμο: μετά την Αγγλία, οι ΗΠΑ, η Βραζιλία, η Ολλανδία, η Γαλλία, η Γερμανία, η Ιταλία, η Iσπανία, η Πορτογαλία,

η Ελλάδα, η Τσεχοσλοβακία, η Σουηδία, η Νορβηγία, η Δανία, η Φιλανδία και η Ιαπωνία.<p>

Η ζωή της Ρόουλινγκ άλλαξε, μαζί και η εμφάνισή της: η καστανή 30χρονη έγινε μία περιποιημένη ξανθιά γυναίκα, που απέκτησε γραμματείς και ατζέντα. Συνέχισε

να φοράει τζιν, αλλά άρχισε να μιλάει στο τηλέφωνο με τον Kρις Kολόμπους, που θα σκηνοθετήσει την ταινία (πρεμιέρα 16 Nοεμβρίου 2001), και με τον Στίβεν Σπίλμπεργκ, που θα αναλάβει την παραγωγή της. Απέκτησε τεράστια περιουσία και έχασε την ησυχία της. Κάθε λεπτομέρεια που την αφορά γίνεται είδηση. Ακόμα και

ο εκ Πορτογαλίας σύζυγός της ανακαλύφθηκε, για να δώσει πρόσφατα συνέντευξη. Ουδέν... καλόν, όμως, αμιγές κακού. <p>
 Στα σχέδια τής Ρόουλινγκ είναι η έκδοση ακόμα τριών βιβλίων με τον Χάρι Πότερ:

σύνολο 7, όσα και τα σχολικά χρόνια του ήρωά της. «Mετά», είπε σε μία συνέντευξή της, «θα πενθήσω λίγο την απουσία του και θα προχωρήσω στο επόμενο βιβλίο»! Ξέρει, άλλωστε, πια τη μαγική συνταγή... <p>
 EΠIMEΛEIA:<b> N. XATZ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
