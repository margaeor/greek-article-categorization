<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 21 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

<b>
 ΒΟΥΔΑΠΕΣΤΗ<p>
 ΑΠΟΣΤΟΛΗ<p>
 Της ΧΡΙΣΤΙΝΑΣ ΚΟΡΑΗ<p></b>
 Σε σπήλαιο ρωμαιοκαθολικής εκκλησίας των πρώτων μεταχριστιανικών χρόνων, η οποία για λίγες ώρες μετατράπηκε σε ορθόδοξο ναό (τοποθετήθηκε η τράπεζα) λειτούργησε ο Οικουμενικός Πατριάρχης Βαρθολομαίος στη Βουδαπέστη, χθες, παρουσία πλήθους πιστών, με αφορμή τα 1.000 χρόνια από την ίδρυση του ουγγρικού κράτους. Η Ουγγαρία γιόρτασε τη χιλιετηρίδα της με πολλές εκδηλώσεις από τις οποίες η πιο θεαματική ήταν η ρίψη βεγγαλικών επί μισή ώρα στο Δούναβη

που χωρίζει τη Βούδα από την Πέστη. Οι Ούγγροι είχαν ξεχυθεί στους δρόμους και

στις δύο πλευρές του ποταμού για να θαυμάσουν το υπερθέαμα.<p>
 Η κίνηση του κ. Βαρθολομαίου να λειτουργήσει στο σπήλαιο, είχε και συμβολικό χαρακτήρα μια και το Πατριαρχείο Μόσχας αρνείται να παραδώσει το μεγαλοπρεπή ορθόδοξο ναό της Κοίμησης της Θεοτόκου, τον οποίο απέσπασε μαζί με άλλους οκτώ

ναούς από τους Ελληνες της Ουγγαρίας, το 1949, μετά την επιβολή του κομμουνιστικού καθεστώτος (η υπόθεση θ' ακολουθήσει τη δικαστική οδό).<p>
 Ο Οικουμενικός Πατριάρχης ήταν ο μόνος υψηλός ξένος προσκεκλημένος της ουγγρικής κυβέρνησης στους εορτασμούς. Τον υποδέχθηκαν με τιμές αρχηγού κράτους και είχε συνάντηση με τον Πρόεδρο της χώρας Φέρεντς Μαντλ και τον πρωθυπουργό Βίκτορ Ορμπαν. «Με ιδιαίτερη ευχαρίστηση ανταποκρίθηκα στην πρόσκληση της κυβερνήσεως της Ουγγαρίας για να έρθω στους εορτασμούς του ουγγρικού κράτους κομίζοντας την ευλογία της μητρός Eκκλησίας της Κωνσταντινουπόλεως, η οποία εδώ και 1.000 έτη έχει στενούς δεσμούς με την Ουγγαρία και το λαό της», δήλωσε ο κ. Βαρθολομαίος.<p>
 Το Σάββατο έγινε και η επίσημη ανακήρυξη στον ουγγρικό λαό της κατάταξης στο αγιολόγιο της Ορθοδοξίας του πρώτου ιεραπόστολου Ιερόθεου που έστειλε το Οικουμενικό Πατριαρχείο στην Ουγγαρία το 950 και του πρώτου βασιλέα της χώρας Στέφανου που συνέβαλε καθοριστικά στον εκχριστιανισμό της. Οι Ούγγροι αν και καθολικοί, γιόρτασαν το γεγονός διότι θεωρούν ότι τους τιμά.<p>
 Τα ουγγρικά μέσα ενημέρωσης έκαναν εκτενή αναφορά στην επίσκεψη του κ. Βαρθολομαίου (τον ακολουθούσαν παντού) και μεταξύ άλλων κατέγραψαν την τελετή παράδοσης των εικόνων των Aγίων Ιερόθεου και Στεφάνου στο προεδρικό μέγαρο.<p>
 <b>Ο Πατριάρχης κι ο EΛAΣίτης<p>
 I</b>στορική συνάντηση του Οικουμενικού Πατριάρχη Βαρθολομαίου με τον 78χρονο καπετάν Σύρο του ΕΛΑΣ -σύμβολο του χωριού Νίκος Μπελογιάννης της Ουγγαρίας, που έκτισαν με τα χέρια τους Ελληνες που εκπατρίστηκαν μετά τον εμφύλιο πόλεμο.<p>
 «Εδώ είναι το μνημείο των καπεταναίων ηρώων», είπε στον κ. Βαρθολομαίο ο μπαρμπα-Γιάννης Σύρος, όπως τον αποκαλούν στο χωριό. Ο Οικουμενικός Πατριάρχης
έψαλε «αιωνία σου η μνήμη» και ρώτησε τον καπετάνιο αν πήγε στο χωριό του στον
Αλμυρό Βόλου, να δει τον αδελφό του τον παπά. «Πήγα κι έγινε σεισμός», απάντησε ο καπετάνιος.<p>
 Στις 19 Αυγούστου το χωριό Μπελογιάννης γιόρτασε τα 50 χρόνια «ζωής» του και ο
Οικουμενικός Πατριάρχης το επισκέφθηκε για πρώτη φορά, συνοδευόμενος από την υφυπουργό Εξωτερικών Αγγελική Λαΐου, σηματοδοτώντας μια νέα εποχή στις σχέσεις
της Εκκλησίας με τους εκπατρισθέντες του Eμφυλίου, που ρίζωσαν σε χώρες του πρώην ανατολικού μπλοκ και μόλις τα τελευταία χρόνια, μετά την κατάρρευση της Σοβιετικής Ενωσης, άρχισαν να ξαναστρέφονται στην Ορθοδοξία.<p>
 Τριακόσιοι άνθρωποι ήταν στην υποδοχή της κεφαλής τής Ορθοδοξίας. Ανάμεσα τους
και Ούγγροι, μια και σήμερα οι Ελληνες αποτελούν μειοψηφία στο χωριό Μπελογιάννης με τις 1.260 ψυχές (βρίσκεται 60 χιλιόμετρα από τη Βουδαπέστη).<p>
 Η σημαία του Οικουμενικού Πατριαρχείου ανέμιζε δίπλα στην ουγγρική και την ελληνική, ο Βαρθολομαίος ακουμπούσε την ποιμενική ράβδο του στα κεφάλια των παιδιών, τους έδινε σταυρουδάκια, έκανε λειτουργία. Και είναι αυτά από εκείνα τα απρόσμενα γυρίσματα της Iστορίας, αν σκεφτείτε ότι οι κάτοικοι του χωριού Μπελογιάννης στην πλειονότητά τους λόγω ιδεολογίας, ήταν άθεοι και χωρίς παπά για δεκαετίες, ενώ σήμερα υπάρχει εκκλησία, γίνονται βαφτίσια και θρησκευτικές
κηδείες. Υπάρχουν ακόμη αρκετοί που δεν πιστεύουν. Βλέπουν, όμως, την Εκκλησία
σαν έναν κρίκο που τους συνδέει με την Ελλάδα. <p>
 - Εσείς πιστεύετε στο Θεό; ρώτησα τον καπετάν Σύρο.<p>
 «Είναι δύσκολο θέμα αυτό. Δεν είναι η ιδεολογία. Είναι η μουγκαμάρα που έχουν αυτοί οι ίδιοι (σημ. εννοεί τους ιερείς) ».<p>
 - Σταυρό κάνετε; <p>
 «Δεν κάνω, γιατί το θεωρώ υποκρισία. Συνήθως αυτοί που κάνουν σταυρό είναι οι χειρότεροι. Εγώ χαιρετάω με το χέρι».<p>
 - Ολα αλλάζουν στον κόσμο, η Σοβιετική Ενωση διαλύθηκε. Εσείς είστε ακόμη κομμουνιστής; <p>
 «Είμαι κομμουνιστής 64 χρόνια. Τώρα θ' αλλάξω; <p>
 - Ενας κομμουνιστής, όμως, τι θέλει με τον Πατριάρχη; <p>
 «Και ο Πατριάρχης είναι άνθρωπος. Και είναι άνθρωπος καλός από μια άποψη. Επίσης, είναι και μια προσωπικότητα που τίμησε το χωριό μας».<p>
 - Πάντως, αν δεν λέγατε εσείς το «ναι» στο μητροπολίτη Αυστρίας Μιχαήλ, που είναι και έξαρχος Ουγγαρίας, δύσκολα θα είχε το χωριό εκκλησία σήμερα.<p>
 «Τον βοήθησα, γιατί στην Ουγγαρία υπάρχουν κι άλλες Εκκλησίες που ανοίγουν συνέχεια ναούς. Ας ήταν πρώτη η δικιά μας. Κάποιοι θέλουν να βαφτίζονται, να κηδεύονται θρησκευτικά. Το χωριό τη χρειαζόταν την εκκλησία. Ο Μιχαήλ έρχεται και στο σπίτι μου. Του είπα: Eγώ έχω μεγάλη διαφωνία με το "πίστευε και μη ερεύνα" της Eκκλησίας. Γιατί; με ρώτησε. Δεν θα είχαμε ούτε τον Γαλιλαίο ούτε Κοπέρνικο ούτε Γκαγκάριν αν ήμασταν στο πίστευε και μη ερεύνα, του απάντησα. Το παραδέχτηκε κι εκείνος από μια άποψη».<p>
 Η ταμπέλα με την ονομασία του χωριού, όπως κι εκείνες που δείχνουν τους δρόμους είναι γραμμένες και στα ελληνικά και στα ουγγρικά. Το χωριό λέγεται Μπελογιάννης και Beloiannisz. Στην αρχή το έλεγαν Γκρρκφάλβα (Ελληνοχώρι) και άλλαξε τ' όνομά του τέσσερις μέρες μετά την εκτέλεση του ηγέτη της Aριστεράς, στις 31 Μαρτίου 1952, ξημερώματα Κυριακής.<p>
 «Ημουν στην Αλβανία όταν ήλθε ο Μπελογιάννης με τον Γιώργη Ελευθεριάδη», θυμάται ο καπετάν Σύρος. «Συστήθηκαν ο ένας Γιώργης και ο άλλος Νίκος. Αν μ' έλεγε Μπελογιάννης, θα ήξερα από την αρχή ποιος είναι. Μου είπε: Σύντροφε, αν ευκαιρείς και θέλεις, έλα να κάνουμε μια συζήτηση. Ευχαρίστως, του απάντησα, άναψα κι ένα τσιγάρο. Για πολλά συζητήσαμε. Γίναμε αδελφικοί φίλοι. Κάποια στιγμή αγκαλιαστήκαμε, φιληθήκαμε και του είπα: "Mας χωρίζει το καθήκον, μας ενώνει ο σκοπός".<p>
 Ο Μπελογιάννης ήταν ένας υπέροχος άνθρωπος», πρόσθεσε ο καπετάν Σύρος δακρυσμένος. «Ηταν σύντροφος, αγωνιστής, τίμιος και λεβέντης με τα όλα του. Αν
ζούσε, αυτός θα ήταν ο πρώτος γραμματέας του κόμματος».<p>
 Χιλιάδες Ουγγαρέζοι είχαν βάλει υπογραφές και συμμετείχαν σε διαδηλώσεις για να μην εκτελεστεί. Αλλά και σήμερα πολλοί είναι αυτοί που γνωρίζουν την ιστορία του. «Ηταν ένας μεγάλος πολιτικός», μου είπε ο Ούγγρος Κράους Λάσλου, που ήρθε από το χωριό Αντον (βρίσκεται κοντά στο χωριό Μπελογιάννης) με την άμαξά του και τα δύο ωραία άλογά του και μετέφερε τον Οικουμενικό Πατριάρχη από το ναό στην πλατεία του χωριού, ενώ οι οργανοπαίκτες έπαιζαν ελληνικά και μαγιάρικα τραγούδια. Ο Κράους λέει ότι δεν είναι κομμουνιστής σήμερα. Οταν τον
ρώτησα αν πιστεύει στο Θεό, απάντησε: «Και ναι και όχι. Κάτι υπάρχει, ίσως μια
μεγάλη δύναμη». Τον Βαρθολομαίο, όμως, τον θεωρεί «μεγάλη προσωπικότητα».<p>
 «Μας συγκινείτε και μας τιμάτε που βρίσκεστε εδώ» είπε στον Βαρθολομαίο και ο υφυπουργός Θρησκευμάτων του υπουργείου Παιδείας της Ουγγαρίας, δόκτωρ Σέμγιεν,
που παραβρέθηκε στις εκδηλώσεις του Μπελογιάννη με αφορμή την επίσκεψη του Οικουμενικού Πατριάρχη.<p>
 <b>Τα πέτρινα χρόνια<p></b>
 Μέχρι αργά το βράδυ κράτησαν οι εορτασμοί. Τα παιδιά χόρεψαν παραδοσιακούς χορούς, διάβασαν ποιήματα για τον Μπελογιάννη, «Ζει στις κορφές και στις καρδιές μας», έλεγαν και ο Πατριάρχης τα χειροκροτούσε.<p>
 Οι μνήμες, όμως, ακόμη είναι ζωντανές από τα πέτρινα χρόνια. «Το χωριό Μπελογιάννης είναι μια ιστορία ζωής», είπε ο μητροπολίτης Αυστρίας και έξαρχος
Ουγγαρίας Μιχαήλ. Ή μάλλον πολλές ιστορίες ζωής.<p>
 Η Ευαγγελία Τσαρούχα Σάμπο μαζί με τον Ούγγρο σύζυγό της ίδρυσαν τον Ελληνικό Κλάδο της Φιλοσοφικής Σχολής του Πανεπιστημίου της Βουδαπέστης. «Εδώ ζούσε ο Ανδρέας Τζίμας», θυμάται. «Τον είχε διαγράψει το κόμμα και τον έστειλαν στο χωριό μας, αυτόν που μιλούσε τόσες γλώσσες. Κολλούσε φάκελα και του έδιναν ένα
συσσίτιο. Ηλθαν οι κόρες του από το Κάιρο και έφεραν βιβλία. Ηταν γείτονάς μου
και μου δάνεισε δύο βιβλία, "Ενα δένδρο μεγαλώνει στο Μπρούκλιν" και "Πόλεμος και ειρήνη" του Τολστόι. Κάποιος άκουσε ότι εγώ διαβάζω αυτά τα ξένα βιβλία που απαγορεύονται και το είπε στο κόμμα. Ηρθαν να κάνουν έρευνα και τα βρήκαν.
Είπαν στον πατέρα μου: "Δεν ντρέπεσαι; Δεν βλέπεις τι διαβάζει η κόρη σου; " Ο Τολτσόι δεν ήταν κομμουνιστής και το άλλο ήταν αμερικάνικο. Τα πήραν και τα έκαψαν».<p>
 Παρά τις δυσκολίες που έζησαν για πολλά χρόνια, ο Νίκος Πετρίδης, που ήταν κι από τους πρώτους οικοδόμους του χωριού, ήταν συγκινημένος που ζούσε τα 50 χρόνια του Μπελογιάννη. «Μαζί με το σύντροφο Θεοδόση Φωκά από την Αλβανία πήγαμε στην Πολωνία, στο ίδιο καράβι με τον Μπελογιάννη κι από κεί ήρθαμε εδώ», λέει. «Ηταν κάμπος, δεν υπήρχε νερό, στην αρχή δεν ξέραμε ούτε πώς δουλεύουν τα μηχανήματα που μας έδωσαν οι Ούγγροι».<p>
 Αν τον ρωτήσεις, όμως, αν μετάνιωσε για την πορεία ζωής που ακολούθησε, απαντάει «όχι». Το ίδιο και η Θεοδώρα Σαρτσάλα από τις Πρέσπες. «Οσα περνάς μικρός δεν τα ξεχνάς. Είναι χρόνια πικρά, αλλά και γλυκά», λέει.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
