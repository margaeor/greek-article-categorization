<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 21 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΔΗΜ. ΧΡΙΣΤΟΦΙΔΕΛΛΗ<p></b>
 «Το τέταρτο πρωτάθλημα ήταν το πιο γλυκό, γιατί ήταν το πιο δύσκολο και ανήκει σε μας τους ποδοσφαιριστές», είχαν δηλώσει τον περασμένο Μάιο οι παίκτες του Ολυμπιακού, λίγο πριν κρατήσουν το τρόπαιο και το υψώσουν στον ουρανό του ΟΑΚΑ. Την ίδια ώρα ο πρόεδρος της πειραϊκής ΠΑΕ Σωκράτης Κόκκαλης δήλωνε ότι «ο τίτλος ανήκει στους παίκτες», ενώ παράλληλα εκτιμούσε πως «ο Ολυμπιακός μπαίνει σε μια νέα εποχή, ανοίγει ένα νέο κύκλο μετά από αυτόν του κ. Μπάγεβιτς, καθώς αναζητούμε την ευρωπαϊκή καταξίωση».<p>
 Σε περίπου δύο εβδομάδες, λοιπόν, ο Ολυμπιακός ξεκινάει αυτόν τον νέο κύκλο της «ευρωπαϊκής καταξίωσης», όπως επιθυμεί ο Σωκράτης Κόκκαλης, με τον Γιάννη Μαντζουράκη στο τιμόνι του να προσπαθεί να προσδώσει στην πειραϊκή ομάδα τα ευρωπαϊκά χαρακτηριστικά. Αλλωστε, το είπε ο πρόεδρος του Ολυμπιακού στους παίκτες στου Ρέντη πριν μερικές εβδομάδες κατά την ομιλία του μετά τον Αγιασμό, ότι «θέλω να φτάσουμε στην οκτάδα του Champions league, όπως πριν δύο χρόνια και μετά όλα τα άλλα».<p>
 Ο Ολυμπιακός με τη διεξαγωγή του φιλικού αγώνα την προσεχή Δευτέρα με την Ιντερ στο «Μεάτσα» ολοκληρώνει ουσιαστικά το στάδιο της προετοιμασίας του και είναι έτοιμος να μπει στις επίσημες υποχρεώσεις του, σε Πρωτάθλημα και Ευρώπη. Η «Ε», λοιπόν, σκιαγραφεί σήμερα τα μικρά μυστικά του νέου Ολυμπιακού. Ποια είναι τα πλεονεκτήματα των «ερυθρολεύκων» και ποια είναι τα τρωτά σημεία της πειραϊκής ομάδας, έτσι όπως αυτά παρουσιάζονται μέχρι τώρα, από τους φιλικούς αγώνες, από τα παιχνίδια Kυπέλλου, αλλά και απ' όσα ακούγονται από την τεχνική ηγεσία και τους ποδοσφαιριστές στου Ρέντη.<p>
 <b>ΤΑ ΔΥΝΑΤΑ ΣΗΜΕΙΑ<p></b>
 1. ΔΥΝΑΜΗ ΣΤΑ ΑΚΡΑ. Ο Ολυμπιακός μετά από δύο χρόνια διαθέτει πάλι την τετράδα που χρησιμοποιούσε ο Ντούσαν Μπάγεβιτς στα άκρα. Τους Μαυρογενίδη, Γιαννακόπουλο (δεξιά), Γεωργάτο, Τζόρτζεβιτς (αριστερά), οι οποίοι ήταν η δύναμη της πειραϊκής ομάδας στην Ευρώπη, αφού έκαναν όλο το παιχνίδι του Ολυμπιακού και έκλειναν τους διαδρόμους στο κέντρο, με συνέπεια οι «ερυθρόλευκοι» να φτάσουν στους οκτώ του Champions league. Tην ίδια τετράδα χρησιμοποιεί και ο Γιάννης Μαντζουράκης, ο οποίος επίσης έχει φέτος το πλεονέκτημα να διαθέτει στον κεντρικό «άξονα» παίκτες μεγάλης αξίας, όπως οι Ζε Ελίας, Ζέτερμπεργκ, οι οποίοι μαζί με τους Τζιοβάνι, Χούτο, Αλβεζ μπορούν να διασπάσουν και κάθετα την αντίπαλη άμυνα.<p>
 2. ΤΑΧΥΤΗΤΑ. Ο Γιάννης Μαντζουράκης μαζί με το γυμναστή Γκεόργκι Πομάσκι και το φυσιοθεραπευτή Θανάση Μουρτζιάπη δούλεψαν πολύ στην προετοιμασία σε Αθήνα και Γερμανία στη φυσική κατάσταση των ποδοσφαιριστών, αλλά κυρίως στις ασκήσεις ταχύτητας και αντίληψης, με και χωρίς την μπάλα, στοιχεία που επιτρέπουν στον Ολυμπιακό να ξεδιπλώνει τις επιθετικές του αρετές είτε στις αντεπιθέσεις είτε απέναντι σε οργανωμένη άμυνα.<p>
 3. ΠΟΛΛΕΣ ΛΥΣΕΙΣ. Ο Ολυμπιακός για πρώτη φορά τα τελευταία χρόνια παρουσιάζει τόσο αξιόλογο υλικό και οι ποδοσφαιριστές που κάθονται ή θα καθήσουν στον πάγκο κάθε άλλο παρά αναπληρωματικοί μπορεί να θεωρηθούν. Ο Γιάννης Μαντζουράκης λοιπόν έχει το πλεονέκτημα ότι θα μπορεί να χρησιμοποιεί σχεδόν δύο διαφορετικές ενδεκάδες σε Πρωτάθλημα και Ευρώπη, θα έχει την ευχέρεια να ξεκουράζει παίκτες (οι «ερυθρόλευκοι» υπολογίζεται ότι θα δώσουν περίπου 60 αγώνες) και θα έχει πολλές εναλλακτικές λύσεις σε κρίσιμα σημεία του Πρωταθλήματος, με απουσίες είτε λόγω τραυματισμών είτε τιμωριών.<p>
 4. ΕΜΠΕΙΡΙΑ. Το μεγάλο όπλο του Ολυμπιακού, σύμφωνα και με τους ίδιους τους ποδοσφαιριστές, τη φετινή περίοδο είναι η εμπειρία που έχουν αποκτήσει οι «ερυθρόλευκοι». Εμπειρία από τους τέσσερις συνεχόμενους τίτλους που τους έχει προσδώσει τη νοοτροπία του νικητή, εμπειρία από τα τρία χρόνια της συμμετοχής τους σε ομίλους του Champions league, αλλά και από τους αγώνες τους με τις Εθνικές ομάδες, αφού οι περισσότεροι είναι διεθνείς. «Μόνο η εμπειρία μας και το πείσμα μας να τα καταφέρνουμε σε δύσκολες καταστάσεις, μπορεί να μας οδηγήσει στο πέμπτο συνεχόμενο πρωτάθλημα» υποστηρίζουν οι ποδοσφαιριστές του Ολυμπιακού.<p>
 <b>ΤΑ ΑΔΥΝΑΤΑ ΣΗΜΕΙΑ<p></b>
 1. ΚΑΚΗ ΑΜΥΝΤΙΚΗ ΛΕΙΤΟΥΡΓΙΑ. Οσο και αν προσπάθησε μέχρι σήμερα ο Γιάννης Μαντζουράκης, με τις αλλαγές σε πρόσωπα, δεν έχει κατορθώσει να πετύχει την καλή αμυντική λειτουργία του Ολυμπιακού. Οι «ερυθρόλευκοι» δέχονται γκολ που για μια ομάδα με τις φιλοδοξίες για καλή πορεία στο Champions league είναι ανεπίτρεπο (για παράδειγμα, ο φιλικός αγώνας με τη Βίτεσε, ο οποίος μαζί με αυτόν της Βερόνα ήταν από τους ισχυρούς επί ελληνικού εδάφους), ενώ δεν έχει βρεθεί η «χημεία» στην τετράδα της άμυνας.<p>
 Το κεντρικό δίδυμο, το οποίο φαίνεται ακόμα να ψάχνει ο «Ρουμάνος» τεχνικός, δεν έχει «δέσει» με τα άκρα, αλλά ούτε με τα δύο αμυντικά χαφ, που προς το παρόν δείχνουν να είναι οι Ζε Ελίας, Πουρσανίδης. Γι' αυτό το λόγο ο Ολυμπιακός δείχνει να έχει πρόβλημα στις κάθετες μπαλιές προς την άμυνα, ενώ και οι αργές επιστροφές των κεντρώων αφήνουν πολλούς κενούς διαδρόμους στα χαφ, με συνέπεια να πέφτει το μεγαλύτερο βάρος στην άμυνα.<p>
 2. ΣΤΗΜΕΝΕΣ ΦΑΣΕΙΣ. Τα περισσότερα γκολ που έχει δεχτεί φέτος ο Ολυμπιακός είναι από στημένες φάσεις. Αυτό οφείλεται είτε λόγω του ότι δεν υπάρχει η κατάλληλη αλληλοκάλυψη είτε λόγω ασυνεννοησίας, ενώ σε άλλες περιπτώσεις ευθύνεται το γεγονός ότι η τετράδα των παικτών στην άμυνα δεν είναι αρκετά ψηλή. Ο πιο ψηλός ποδοσφαιριστής του Ολυμπιακού σε άμυνα και κέντρο είναι ο Ανατολάκης, γι' αυτόν το λόγο επιστρατεύεται τις περισσότερες φορές να γυρίζει στην άμυνα ο Τζιοβάνι.<p>
 3. ΕΛΛΕΙΨΗ ΔΙΑΡΚΕΙΑΣ. Μια εμφανής αδυναμία του φετινού Ολυμπιακού είναι η έλλειψη διάρκειας στο παιχνίδι του. Μπορεί να ισχυριστεί κάποιος είναι ακόμα περίοδος προετοιμασίας και είναι λογικό να μην υπάρχει διάρκεια στην απόδοση, αλλά μην ξεχνάμε ότι η πειραϊκή ομάδα σε περίπου δύο εβδομάδες θα δώσει τον πρώτο της αγώνα στον όμιλο του Champions league και εκεί θα απαιτείται διάρκεια για να έρθει το θετικό αποτέλεσμα. Ο Ολυμπιακός στα επτά παιχνίδια που έχει δώσει ώς σήμερα (δεν συμπεριλαμβάνεται ο χθεσινός αγώνας με τη Βερόνα), είχε μόνο ορισμένα εκρηκτικά πεντάλεπτα.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
