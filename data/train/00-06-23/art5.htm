<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 23/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><B>Ε</b></font>ντάξει, δεν έρχονται όλα βολικά σ' αυτή τη ζωή. Αν το «καυτό ελληνικό καλοκαίρι» σάς βρίσκει στην πόλη χωρίς δουλειά και (αυτό είναι το χειρότερο) χωρίς φράγκο για να πάτε διακοπές, μην απελπίζεστε. Επιλογές υπάρχουν, αρκεί να οπλιστείτε με λίγο πνεύμα περιπέτειας. Βρείτε τα ναύλα για το νησί και πάρτε το απόφαση: αυτό το καλοκαίρι θα συνδυάσετε δουλειά με διακοπές.<p>
 Αντί να κάθεστε στη φλεγόμενη πόλη, είναι καλύτερο να πιάσετε δουλειά σε νησί, 

αν και το πιθανότερο είναι να χρειαστεί να διανύσετε μπόλικα χιλιόμετρα σερβίροντας. Οι τρεις δημοφιλέστερες δουλειές είναι, πρώτον, σερβιτόρος σε καφετέρια, δεύτερον, σερβιτόρος σε κλαμπ ή beach bar και, τρίτον, σερβιτόρος (το μαντέψατε...) σε ταβέρνα. Αμοιβή, γύρω στις 200 χιλιάδες το μήνα, διαμονή πληρωμένη από τον εργοδότη, και αν δεν σας πειράζει να δουλεύετε 4 ώρες το πρωί και 4 το απόγευμα, μάλλον θα περάσετε καλά.<p>
 Για μια θέση στη ρεσεψιόν ενός ξενοδοχείου ή κάμπινγκ, οι τυπικές προδιαγραφές 

είναι να ξέρετε δυο-τρεις ξένες γλώσσες και να είστε... άνδρας. Οι γυναίκες δεν προτιμούνται τόσο, κυρίως από τα μικρά ξενοδοχεία, αφού ο άνδρας ρεσεψιονίστ θεωρείται «καλύτερος» για τις βραδινές βάρδιες, για προφανείς λόγους ασφάλειας...<p>
 Η λίστα με τα καλοκαιρινά επαγγέλματα δεν είναι μικρή. Πωλήτρια σε μαγαζί με τουριστικά είδη, ομαδάρχης σε κατασκήνωση, υπάλληλος σε τουριστικό γραφείο, σε 

σουπερμάρκετ, σε ενοικιάσεις μοτοσικλετών, είναι λίγα από αυτά.<p>
 Υπάρχουν, βέβαια, και οι εξειδικευμένες εργασίες. Ναυαγοσώστης, συνοδός θαλάσσιων παιχνιδιών, συνοδός υποβρυχίων καταδύσεων, είναι δουλειές για τις οποίες εκδηλώνεται ζήτηση μία ή δύο φορές την εβδομάδα στα γραφεία ευρέσεως εργασίας.<p>
 Οι καλλιτέχνες, πάντως, μένουν στα αζήτητα. Μουσικοί και τραγουδιστές δεν ζητούνται και για να βρεις δουλειά ως κιθαρίστας θα πρέπει να λειτουργήσει η προσωπική γνωριμία.<p>
 Αν πάντως το αποφασίσατε, να σας πούμε και πού είναι πιθανότερο να καταλήξετε. 

Τα Ιόνια νησιά παρουσιάζουν άνοδο της τουριστικής κίνησης, οπότε μια Λευκάδα ή 

Κεφαλονιά (μπορεί να γνωρίσετε και τον Νίκολας Κέιτζ) είναι αρκετά πιθανός προορισμός. Η Λέσβος ακολουθεί, ενώ πάντα τα μαγαζιά σε Κυκλάδες και Δωδεκάνησα ζητούν κόσμο. Αν το αντικείμενο του πόθου σας είναι η Ανάφη ή η Σίκινος, μην απογοητεύεστε, υπάρχουν κι εκεί δουλειές.<p>
 Το πιθανότερο, μάλιστα, είναι να μην είναι καθόλου αργά. Η ζήτηση είναι αυξημένη μέχρι τα τέλη Ιουλίου, ενώ και τον Αύγουστο προσφέρεται εργασία, αλλά 

λιγότερη. Εκεί κατά τα μισά του Σεπτέμβρη, τα νησιά αρχίζουν να παίρνουν τη χειμωνιάτικη όψη τους και το ελληνικό καλοκαίρι παίρνει τέλος...<p>
 <b>Τα σωστά βήματα</b><p>
 Το πήρατε απόφαση; Κάντε υπομονή λίγο ακόμα. Ενα ερώτημα που πρέπει να απαντηθεί είναι αν θα απευθυνθείτε σε γραφείο ευρέσεως εργασίας ή αν θα ξεκινήσετε για το άγνωστο με το φέρι μποτ της ελπίδας. Το δεύτερο δεν είναι τόσο τρομακτικό, λένε αρκετοί από αυτούς που το έχουν κάνει, έχοντας μάλιστα αλλάξει και τρεις ή τέσσερις δουλειές στον ίδιο τόπο, μέσα σε λιγότερο από ενάμιση μήνα. Το γραφείο ευρέσεως εργασίας είναι όμως μάλλον ασφαλέστερη λύση. 

Αρκεί να μη σας ζητήσουν προμήθεια, να μην αφήνουν περίεργους υπαινιγμούς και να έχουν όνομα και διεύθυνση. Εκπρόσωπος γνωστού γραφείου μάς έλεγε ότι το πρώτο πράγμα που πρέπει να ζητάει ο ενδιαφερόμενος για δουλειά είναι «ο αριθμός φορολογικού μητρώου»...<p>
 Μέσω γραφείου θα έχετε, τουλάχιστον, την ευκαιρία να μιλήσετε τηλεφωνικά με τον εργοδότη σας πριν βρεθείτε ενώπιόν του, σε νησί με δρομολόγιο δύο φορές την εβδομάδα. Η στραβή δεν αποκλείεται, αλλά αν ήταν κι όλα σίγουρα...<p>
 Τηλεγραφικά, τα δυο-τρία σημεία που πρέπει να προσέξετε είναι τα εξής: <p>
 - Δεν πάμε να κάνουμε δουλειά που δεν ξέρουμε, έστω και λίγο. Ρίχνοντας τα ποτά στις δύο όμορφες Σουηδέζες, επειδή δεν έχετε ξαναπιάσει δίσκο στο χέρι, μπορεί να τις γνωρίσετε και να σας συγχωρέσουν, αλλά μπορεί και να εξαγριωθεί ο πατέρας τους, πράγμα όχι ευχάριστο.<p>
 - Ζητήστε όσες περισσότερες πληροφορίες γίνεται για τον τόπο που πάτε και συμφωνήστε από πριν ωράριο, μισθό και ρεπό. Δουλειά 9 το πρωί με 12 το βράδυ αντί 5.000 δρχ. είναι σκέτη κοροϊδία και, αν και σίγουρα δεν αποτελεί τον κανόνα, έχει συμβεί σε αρκετούς. Οι διαβεβαιώσεις του εργοδότη ότι θα συνδυάσετε αρμονικά δουλειά και θάλασσα, μπορεί να σημαίνουν ότι θα σας επιτρέπει να κάνετε και ένα γρήγορο μπάνιο μπροστά από το παραλιακό ταβερνάκι όπου δουλεύετε, μέχρι να εμφανιστεί ο επόμενος πελάτης...<p>
 - Οι περισσότεροι εργοδότες προσφέρουν και διαμονή, αλλά ο νόμος του Μέρφι λέει ότι σε σας μάλλον θα τύχει το απολύτως χειρότερο δωμάτιο του νησιού, μαζί 

με τον πιο αντιπαθητικό από τους εποχιακούς συναδέλφους σας. Οσο μπορείτε, διαπραγματευτείτε το ή τουλάχιστον μάθετε από πριν τι θα συναντήσετε.<p>
 Οι υπόλοιπες συμβουλές που δίνουν οι πιο έμπειροι, έχουν να κάνουν με τα σημαντικά αυτονόητα. Αν αρέσκεστε στις κραιπάλες, το ξενύχτι με δουλειά στις 10 το πρωί δεν συμβιβάζεται, ενώ το αλκοόλ και τα... ναρκωτικά δεν φτιάχνουν το καλύτερο κεφάλι για να υποδέχεστε τουρίστες στη ρεσεψιόν. Οσο για τις νέες γυναίκες, μόνες, που ψάχνουν δουλειά σε νησί, ας απορρίψουν έγκαιρα τις προτάσεις για μισθό «ανάλογα με το τι κάνεις». Και βέβαια, αν φύγετε μαζί με κάποιον φίλο ή φίλη, θα νιώθετε περισσότερη ασφάλεια.<p>
 Η Ιωάννα πέρασε το περασμένο καλοκαίρι 50 μέρες στη Σκόπελο, αλλάζοντας τέσσερις δουλειές και εργαζόμενη συνολικά 25 μέρες. Ξεκίνησε με το χαρτζιλίκι της οικογένειας, ίσα ίσα τα ναύλα για να πάει και να 'ρθει, χόρτασε πεύκο και θάλασσα, έφερε και ένα χιλιάρικο στο σπίτι και φέτος ετοιμάζεται για Σαμοθράκη. «Μπορείς να μείνεις εδώ και να δουλέψεις μέσα στο καμίνι της Αθήνας, για να πας μετά διακοπές 15-20 μέρες. Ε, μην το κάνεις. Βρες τα λεφτά για τα εισιτήρια, κατέβα στο νησί που γουστάρεις, κάτσε δύο μήνες, καλά μπάνια 

και καλά σερβιρίσματα».<p>
 ΑΛ. ΠΑΝΑΓΙΩΤΑΚΗΣ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
