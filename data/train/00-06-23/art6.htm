<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 23/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<b>ΝΕΕΣ ΤΑΙΝΙΕΣ</b><p>
 ΚΡΙΤΙΚΗ: NINΟΣ ΦΕΝΕΚ ΜΙΚΕΛΙΔΗΣ<p>
 Η επανέκδοση της κλασικής, πάντα επίκαιρης, μαύρης κωμωδίας «SΟS Πεντάγωνο καλεί Μόσχα» του Στάνλεϊ Κιούμπρικ, γυρισμένης πριν από 36 χρόνια, είναι το γεγονός της νέας αυτής κινηματογραφικής βδομάδας. Το υπόλοιπο πρόγραμμα προσφέρει δυο ακόμη ταινίες: τη δραματική κομεντί «Η μητέρα μου κι εγώ» του Γουέιν Γουάνγκ και το χιουμοριστικό θρίλερ «Το μεγάλο κόλπο της Γουόλ Στριτ» του Ερικ Μπλέικνι.<p>
 SΟS Πεντάγωνο καλεί Μόσχα<p>
 Dr. Strangelove: Οr How I Learned to Stop Worr ying and Love the Bomb. ΗΠΑ, 1964. Σκηνοθεσία: Στάνλεϊ Κιούμπρικ. Σενάριο: Στάνλεϊ Κιούμπρικ, Τέρι Σάδερν, Πίτερ Τζορτζ, από μυθ. Red Alert του Πίτερ Τζορτζ. Ηθοποιοί: Πίτερ Σέλερς, Τζορτζ Σι Σκοτ, Στέρλινγκ Χέιντεν, Κίναν Γουίν, Σλιμ Πίκενς, Πίτερ Μπουλ. Διάρκεια: 102 λεπτά.<p>
 ***** Ευπρόσδεκτη επανέκδοση μιας κλασικής, αξεπέραστης μέχρι σήμερα, μαύρης κωμωδίας, καυστικής σάτιρας των πολεμοχαρών στρατιωτικών που είναι έτοιμοι να οδηγήσουν την ανθρωπότητα στον πυρηνικό όλεθρο. Ανεπανάληπτος σε τρεις διαφορετικούς ρόλους ο Πίτερ Σέλερς.<p>
 <font size=4><B>Τ</b></font>α μεγάλα αριστουργήματα με τον καιρό όχι μόνο δεν ξεπερνιούνται αλλά παραμένουν επίκαιρα και το ίδιο λαμπερά, όπως και την εποχή που πρωτοπαρουσιάστηκαν. Αυτό συμβαίνει και μ' αυτή την απολαυστική, μαύρη, «οργουελική» στο εύρος της, κωμωδία που ο Στάνλεϊ Κιούμπρικ γύρισε το 1964, σε 

μια εποχή που ο κίνδυνος ενός πυρηνικού ολέθρου ήταν άμεσος (μόλις λίγο πιο πριν είχε ξεπεραστεί η κρίση των σοβιετικών πυραύλων στην Κούβα), κίνδυνο που την τρομακτική του πραγματικότητα μόνο ορισμένοι εμπνευσμένοι σκηνοθέτες παρουσίαζαν με ταινίες που έχουν παραμείνει αξέχαστες -φτάνει ν' αναφέρω πως την ίδια ακριβώς χρονιά ο Σίντνεϊ Λουμέτ γύρισε το «Συναγερμός θανάτου» και ο Τζον Φρανκενχάιμερ το «Επτά μέρες του Μαΐου».<p>
 Η ιστορία ξεκινά με τον ψυχωτικό στρατηγό Τζακ Ρίπερ (Χέιντεν) να σφραγίζει την πυρηνική βάση που διοικεί και να διατάζει τα αεροπλάνα του να χτυπήσουν με 

πυρηνικά όπλα σοβιετικούς στόχους για να προλάβει, όπως υποστηρίζει, μια πονηρή σοβιετική «διείσδυση» που στόχο έχει να αφαιρέσει από τους Αμερικανούς τα «πολύτιμα σωματικά υγρά τους». Ο Aμερικανός πρόεδρος (Σέλερς), συγκαλεί στρατιωτικό συμβούλιο στην Αίθουσα Πολέμου, όπου παρευρίσκονται κι ένας άλλος, 

το ίδιο ψυχωτικός με τον πρώτο, στρατιωτικός, ο στρατηγός Τέργκιντσον (Σκοτ) καθώς και ο πρώην ναζί επιστήμονας Δρ. Στρέιντζλαβ (Σέλερς). Ενώ πλησιάζει η ώρα μηδέν, ο Aμερικανός πρόεδρος σε μια τηλεφωνική συνομιλία με το Ρώσο ομόλογό του προσπαθεί να αποτρέψει τον πυρηνικό όλεθρο που κάθε στιγμή γίνεται 

και πιο ορατός, ιδιαίτερα, μάλιστα, όταν αποκαλύπτεται ότι οι Σοβιετικοί επιστήμονες έχουν ήδη ετοιμάσει τη «Βόμβα της Δευτέρας Παρουσίας», με στόχο την ολοκληρωτική εξαφάνιση του πλανήτη μας.<p>
 Ο Κιούμπρικ κατάφερε να ισορροπήσει την κωμωδία (μαύρη στο μεγαλύτερο μέρος της) με τον τρόμο, ξεσκεπάζοντας με τα πιο γλαφυρά χρώματα την πολεμική υστερία των στρατιωτικών. Οι σκηνές του στρατηγού Ρίπερ να εξηγεί στον Aγγλο στρατιωτικό Πίτερ Σέλερς (ο τρίτος ρόλος του ηθοποιού στην ταινία) την παρανοϊκή άποψή του για τα «πολύτιμα σωματικά υγρά» των Αμερικανών, ή εκείνη με τον άλλο στρατηγό (Τζορτζ Σι Σκοτ) να προσπαθεί να δικαιολογήσει τον Ρίπερ στον πρόεδρο, στη συζήτηση στην Αίθουσα Πολέμου, δεν είναι μόνο υπόδειγμα εξαιρετικών, διανθισμένων με χιούμορ και σατιρική διάθεση διαλόγων αλλά και μιας αληθινά εμπνευσμένης σκηνοθετικής προσέγγισης.<p>
 Η σάτιρα και το μαύρο χιούμορ φτάνουν στο απόγειό τους σε σκηνές όπως εκείνη με τον ανάπηρο, πρώην ναζί, φυσικομαθηματικό (εμπνευσμένο από τον τρελό επιστήμονα της «Μητρόπολης» του Φριτς Λανγκ), να προσπαθεί να κατεβάσει το σιδερένιο χέρι του που σηκώνεται κάθε τόσο ανεξέλεγκτα (από τις πιο απολαυστικές ερμηνείες του Σέλερς) καθώς και τις σκηνές (που ο Κιούμπρικ παρουσιάζει σε ένα ιδιοφυές παράλληλο μοντάζ) με τον ταγματάρχη «Κινγκ Κονγκ» (Πίκενς) καβάλα σε μια βόμβα-φαλλικό σύμβολο, να κατευθύνεται αλαλάζοντας από ικανοποίηση στο στόχο του. Σκηνές που, παράλληλα με το γέλιο, σου παγώνουν κυριολεκτικά το αίμα. Μια επανέκδοση που κανένας φίλος του καλού κινηματογράφου δεν πρέπει να χάσει.<p>
<b> Η μητέρα μου κι εγώ</b><p>
 An ywhere But Here. ΗΠΑ, 2000. Σκηνοθεσία: Γουέιν Γουάνγκ. Σενάριο: Αλβιν Σάρτζεντ, από μυθ. Μόνα Σίμπσον. Ηθοποιοί: Σούζαν Σάραντον, Νάταλι Πόρτμαν, Αϊλιν Ράιαν, Ρέι Μπέικερ. Διάρκεια: 114 λεπτά.<p>
 * Η σχέση ανάμεσα σε μια καταπιεστική μητέρα και την έφηβη κόρη της με καλές ερμηνείες από τις Σάραντον και Πόρτμαν.<p>
 <font size=4><B>Τ</b></font>η σχέση ανάμεσα σε μια μητέρα και την έφηβη κόρη της περιγράφει η ταινία αυτή του Γουέιν Γουάνγκ («Καπνός», «Η λέσχη της χαράς και της τύχης»). Η Σούζαν Σάραντον είναι η καταπιεστική μητέρα που, έχοντας στόχο της να κάνει την κόρη της ηθοποιό, εγκαταλείπει τη μιζέρια της μικρής της πόλης για να εγκατασταθεί στο Μπέβερλι Χιλς, χώρο όπου ζουν οι διάσημοι ηθοποιοί του Χόλιγουντ κι όπου βρίσκει δουλειά ως δασκάλα για να βάλει μπροστά το επίδοξο σχέδιό της. Η απρόθυμη όμως κόρη της (Πόρτμαν) έχει άλλα σχέδια που τη φέρνουν συνεχώς σε σύγκρουση με την επίμονη μητέρα της.<p>
 Ενα θέμα θα έλεγα καθαρά αμερικανικό (η μοναχική, κάπως δεσποτική, μητέρα που «κρέμεται» κυριολεκτικά από το παιδί της) που, στο πρώτο τουλάχιστον μέρος της 

ταινίας δεν ενδιαφέρει ιδιαίτερα το ξένο κοινό, αντίθετα με το δεύτερο μέρος, που εστιάζεται στη σχέση που αρχίζει να αναπτύσσεται ανάμεσα στις δυο γυναίκες. Είναι στις σκηνές αυτές και που ο Γουέιν Γουάνγκ πετυχαίνει να σκιτσάρει πειστικά, συχνά με δύναμη, αποσπώντας πολύ καλές ερμηνείες από τις δυο πρωταγωνίστριές του. Εκείνο όμως που λείπει από την ταινία είναι η φαντασία και η πρωτοτυπία στην ανάπτυξη των διάφορων καταστάσεων (αδυναμία βασικά του σεναρίου) που δεν αφήνει και πολλές δυνατότητες στο σκηνοθέτη.<p>
 <b>Το μεγάλο κόλπο της Γουόλ Στριτ</b><p>
 *Gun Sh y. ΗΠΑ, 2000. Σκηνοθεσία-σενάριο: Ερικ Μπλέικνι. Ηθοποιοί: Λίαμ Νίσον, Σάντρα Μπούλοκ, Ολιβερ Πλατ, Μαίρη ΜακΚόρμακ. Διάρκεια: 103 λεπτά.<p>
 <font size=4><B>Τ</b></font>αινίες όπως το «Ανάλυσέ το» και «Ο μαφιόζος της διπλανής πόρτας», με τους ήρωες να στρέφονται σε γιατρούς (ψυχαναλυτές ή μη), φαίνεται να είναι στη βάση 

της έμπνευσης της ταινίας αυτής του πρωτοεμφανιζόμενου σκηνοθέτη (πρώην μουσικού και παραγωγού της τηλεόρασης) Ερικ Μπλέικνι, που εδώ προσπαθεί να συνδυάσει το αστυνομικό θρίλερ με τη ρομαντική κωμωδία. Ο Λίαμ Νίσον είναι ο μυστικός αστυνομικός πράκτορας Τσάρλι Μάγιο, με διάφορες φοβίες που τον εμποδίζουν να συνεχίσει τη δουλειά του, αναγκάζεται όμως να αναλάβει μια τελευταία αποστολή στην οποία αναμιγμένοι είναι Kολομβιανοί έμποροι ναρκωτικών 

κι ένας αρχιμαφιόζος (Ολιβερ Πλατ), που έχει παρόμοια προβλήματα. Με αποτέλεσμα ο Τσάρλι να στραφεί για βοήθεια σε ψυχαναλυτή και μια ελκυστική νοσοκόμο (η πάντα ευπρόσδεκτη Σάντρα Μπούλοκ).<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
