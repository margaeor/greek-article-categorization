<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 12 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Η</b>
 επιχείρηση κατάσχεσης γερμανικών ακινήτων στην Ελλάδα, για τη καταβολή των αποζημιώσεων που δικαστικά οφείλει το γερμανικό κράτος στα θύματα της ναζιστικής θηριωδίας του Διστόμου, ξεκίνησε τυπικά χθες το μεσημέρι. <p>
 Η αρχή έγινε με την κατάσχεση του κτιρίου του Ινστιτούτου Γκέτε, ο πλειστηριασμός του οποίου πιθανότατα θα οριστεί να γίνει μεταξύ 20 και 27 Σεπτεμβρίου, όπως είπε στην «Ε» ο δικηγόρος των οικογενειών των θυμάτων Ι. Σταμούλης. <p>
 Ομως το πιθανότερο είναι ότι το γερμανικό Δημόσιο θα αντιδράσει και θα προσβάλει με ανακοπή τη διαδικασία του πλειστηριασμού, υποστηρίζοντας ότι για την κατάσχεση περιουσίας αλλοδαπού Δημοσίου απαιτείται άδεια του υπουργού Δικαιοσύνης, επιχείρημα που όμως δεν δέχεται η άλλη πλευρά. Οπως και να έχει πάντως, το φλέγον αυτό θέμα θα παραπεμφθεί εκ νέου για λύση στα ελληνικά δικαστήρια. <p>
 Η δικαστική επιμελήτρια και οι πέντε μάρτυρες, όπως απαιτεί ο νόμος, ήταν συνεπείς στο ραντεβού τους. Ολοι μαζί, παρέα με τηλεοπτικά συνεργεία, φωτορεπόρτερ και δημοσιογράφους, εμφανίστηκαν στην έδρα του Ινστιτούτου Γκέτε,

στην οδό Ομήρου, στο κέντρο της Αθήνας, το κτίριο του οποίου ανήκει στην ιδιοκτησία του γερμανικού Δημοσίου και ζήτησαν να μιλήσουν με τους υπευθύνους.

<p>
 <b>«Hρθαμε για
 την κατάσχεση»<p></b>
 Από την αρχή δεν έκρυψαν ότι σκοπός της απρόσκλητης επίσκεψής τους δεν ήταν άλλος από την κατάσχεση του ακινήτου, κατ' εφαρμογή της απόφασης του Πολυμελούς Πρωτοδικείου Λιβαδειάς, που δικαίωσε τους 132 συγγενείς των θυμάτων

της σφαγής του Διστόμου από τα ναζιστικά στρατεύματα κατοχής.<p>
 Το Πρωτοδικείο της Λιβαδειάς ύστερα από αγωγή των συγγενών είχε καταδικάσει το

γερμανικό Δημόσιο σε αποζημίωση περίπου 10 δισ. δρχ. για τα εγκλήματα πολέμου που διαπράχθηκαν στο Δίστομο. Ο δρόμος όμως για την εφαρμογή της απόφασης άνοιξε μετά την απόφαση του Αρείου Πάγου, που απέρριψε αίτηση αναίρεσης του γερμανικού Δημοσίου, το οποίο επικαλέστηκε το δικαίωμα της ετεροδικίας. Το ανώτατο δικαστήριο δέχθηκε ότι τα ελληνικά δικαστήρια μπορούν να δικάζουν και να καταδικάζουν το γερμανικό Δημόσιο για τα εγκλήματα πολέμου που διέπραξαν τα

ναζιστικά στρατεύματα.<p>
 Οι υπεύθυνοι του Ινστιτούτου δεν έφεραν αντιρρήσεις, αλλά το μόνο που ζήτησαν ήταν να παρίστανται και να επιβλέπουν τη διαδικασία κατάσχεσης αστυνομικοί. Τελικώς, ύστερα από πολλές συνεννοήσεις βρέθηκαν δύο αστυνομικοί από το Tμήμα Καλλιδρομίου και η διαδικασία εξελίχθηκε ομαλά. Οι επιμελητές έκαναν τη δουλειά τους, κατέγραψαν όλα τα μέρη και τα συστατικά του ακινήτου, τους ορόφους δηλαδή και τις διαστάσεις του και αποχώρησαν. <p>
 Βγαίνοντας από το κτίριο, η δικαστική επιμελήτρια Ντίνα Παπασπύρου, που είχε το γενικό πρόσταγμα, δήλωσε ότι και μετά την κατάσχεση το Iνστιτούτο θα λειτουργεί κανονικά έως ότου ολοκληρωθεί η διαδικασία του πλειστηριασμού.<p>
 Σήμερα, σειρά για κατάσχεση έχει το νεοκλασικό κτίριο που στεγαζόταν η γερμανική σχολή, στη διασταύρωση των οδών Φειδίου και Χαριλάου Τρικούπη. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
