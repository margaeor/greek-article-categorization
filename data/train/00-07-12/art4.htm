<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 12 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Κάθε δημοσιογράφος ονειρεύτηκε να γίνει κάποτε εκδότης. Οσο είναι ακόμα πιτσιρικάς τού επιτρέπεται να ονειρεύεται φωναχτά. Μετά το βουλώνει και πέφτει στη λούμπα του Nεοέλληνα: αν ήμουν εγώ εκδότης... Ολα αυτά μέχρι να ανακαλύψουμε το θαυμαστό καινούργιο κόσμο του Ιντερνετ. Η τεχνολογία έδωσε τη δυνατότητα σε κάθε τρελαμένο να κυνηγήσει τα εφηβικά όνειρά του. <p> Ο Γιάννης Φλωράκης ξεκίνησε το ταξίδι του στη χώρα του έντυπου λόγου πριν από δώδεκα χρόνια. Περιπλανήθηκε σε διάφορα περιοδικά. Η μεγάλη ερωμένη του ήταν πάντα η μουσική. Την απολάμβανε κάθε φορά που μπορούσε να το σκάσει από το άγρυπνο μάτι της συζύγου ειδησεογραφίας. «Ολοι οι δημοσιογράφοι κάποια στιγμή φτάνουν σε ένα οριακό σημείο. Δεν γίνεται συνέχεια να προωθείς ιδέες άλλων και να μην μπορείς να προωθήσεις μια δικιά σου. Βαρέθηκα και κάποιο πρωί τα παράτησα όλα».<p> Η κρίση των 30 και κάτι, η γνώση της ολοκαίνουργιας τεχνολογίας (όπως ήταν τότε το Ιντερνετ) και το μεράκι για τη μουσική γέννησαν το Bab ylon. «Ξεκίνησα εντελώς μόνος μου. Στην αρχή ήταν απλώς χόμπι. Οταν είδα ότι το περιοδικό είχε πάνω από 1.000 επισκέψεις το μήνα, σκέφτηκα ότι μπορούμε να κάνουμε κάτι σοβαρό. Το σχεδιάσαμε όλο από την αρχή. Τέλη του Σεπτεμβρίου του '98 το περιοδικό εμφανίστηκε επισήμως. Αυτή τη στιγμή έχουμε 1.000.000 επισκέψεις μηνιαίως και 50.000 αναγνώστες».<p> Οι δημοσιογράφοι κοντράρουν πάντα για την εμβέλεια του μέσου που εκπροσωπούν (λες κι είναι δικό τους πολλές φορές...). Οι παραδοσιακοί των εντύπων ισχυρίζονται ότι τα ηλεκτρονικά περιοδικά οφείλουν την επιτυχία τους στην τύχη, καθώς οι αναγνώστες σερφάροντας... σκοντάφτουν πάνω τους. «Ενα ποσοστό 94, 7% των αναγνωστών μας πληκτρολογεί κατευθείαν τη διεύθυνση του περιοδικού. Δεν σκοντάφτει, έρχεται. Και υπάρχει μια θεμελιώδης διαφορά. Στην εφημερίδα είναι λίγα τα πρόσωπα τα οποία ο κόσμος γνωρίζει και κρίνει. Συνήθως κρίνει το πρωτοσέλιδο. Στο Διαδίκτυο κάνει κλικ πάνω σε αυτό που θέλει να διαβάσει. Η υπογραφή μετράει περισσότερο». <p> <b>Eικοσαμελής ομάδα<p></b> Η ομάδα του περιοδικού αυτή τη στιγμή φτάνει τα 20 άτομα. Μπορεί το Bab ylon να συντηρεί τους εργαζομένους του; «Μην κοροϊδευόμαστε. Τα κέρδη είναι ακόμη πολύ λίγα. Το Ιντερνετ όμως μπορεί να φτιάξει έναν επιχειρηματία. Οι διαφημιστικές εταιρείες μόλις το τελευταίο εξάμηνο έχουν αρχίσει να ενδιαφέρονται για τα ηλεκτρονικά περιοδικά». <p> Το 70% των αναγνωστών του Bab ylon είναι πιτσιρικάδες από 12 μέχρι 25, το πολύ, ετών. Από αυτούς πάνω από τους μισούς είναι φοιτητές ή απόφοιτοι πανεπιστημίων. Ο εκδότης του περιοδικού μπορεί ανά πάσα στιγμή να ξέρει από πόσους ανθρώπους διαβάζεται και... η τελευταία τελεία του Bab ylon. Αυτό επηρεάζει τη στάση του απέναντι στους συντάκτες του; «Τα παιδιά που γράφουν δεν γνωρίζουν τα στατιστικά του περιοδικού με λεπτομέρειες. Δεν νομίζω ότι πρέπει να τους λέω ποιες σελίδες διαβάζονται περισσότερο. Μπορεί να τους καλλιεργήσει την τρέλα των ανθρώπων της τηλεόρασης, που περιμένουν κάθε μέρα τα νούμερα». <p> Το γεγονός ότι το περιοδικό εκδίδεται στο Διαδίκτυο δίνει μεγαλύτερα περιθώρια ελευθερίας στους συντάκτες του; «Το περιοδικό δεν είναι έντυπο, δεν έχω προβληματισμούς για το τι θα βάλω. Η ύλη μπορεί να αναπτύσσεται επ' αόριστο και κατά βούληση. Η μαζική επικοινωνία γίνεται περισσότερο δημοκρατική. Ο αναγνώστης μπορεί να παρέμβει άμεσα στα όσα γράφεις και να αντιδράσει ακαριαία στέλνοντας ένα e-mail. Επειτα, ακυρώνεται και η δικτατορία του ιδιοκτήτη του μέσου. Ο καθένας μπορεί να φτιάξει ένα περιοδικό. Το Ιντερνετ έχει γκρεμίσει και τη δικτατορία των μουσικών εταιρειών. Τώρα ο καλλιτέχνης μπορεί να παρουσιάσει μόνος του τη δουλειά του, χωρίς μεσάζοντες κι εταιρείες. Το Ιντερνετ είναι επανάσταση».<p> Το Διαδίκτυο απαιτεί κι έναν άλλο τύπο δημοσιογράφου; «Οι παλιοί δημοσιογράφοι μάς έλεγαν ότι το καλό άρθρο πρέπει να διαρκεί όσο ένα χέσιμο. Ετσι είναι και με το Ιντερνετ. Τη δημοσιογραφία όπως που ξέραμε πρέπει να την ξεχάσουμε. Ο αναγνώστης του Ιντερνετ δεν ψάχνει τόσο το σχόλιο όσο την είδηση. Δεν σηκώνει μακροσκελείς αναλύσεις. Μπορεί να χρειαστεί να γράφουμε την άποψή μας, όπως το κάνει ο "Καιρός" της "Ελευθεροτυπίας". Η νέα γενιά δημοσιογράφων θα είναι διαφορετική. Οι μαθητές που κατέβαιναν στους δρόμους ήταν ευφυείς, ευρηματικοί κι αφαιρετικοί. Θα πρέπει να τους μιμηθούμε κι εμείς».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
