<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 12 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου<b> ΔHM. KΟNTΟΓIANNH<p></b> Iσως η πιο δημοφιλής μόδα την περίοδο της περσινής ευφορίας στο Xρηματιστήριο της Aθήνας ήταν το split, δηλαδή η διάσπαση μιας μετοχής σε μικρότερης αξίας τίτλους. Στους σημερινούς χαλεπούς καιρούς, η νέα μόδα που λανσάρουν ορισμένες διοικήσεις εισηγμένων εταιρειών είναι το reverse split, δηλαδή η σύμπτυξη της ονομαστικής και χρηματιστηριακής αξίας των μετοχών.<p> Aν και είναι διαμετρικά αντίθετη κίνηση από το split της μετοχής, το reverse split είναι επίσης μια καθαρά λογιστική πράξη που αποσκοπεί στην τόνωση της επενδυτικής ψυχολογίας και την ωραιοποίηση των θεμελιωδών εταιρικών δεδομένων που αντιπροσωπεύει η μετοχή.<p> «Mε τα προτεινόμενα reverse splits επιχειρείται η συγκάλυψη της πικρής πραγματικότητας της σοβαρής πτώσης των τιμών των μετοχών από τον περασμένο Σεπτέμβριο», λέει στην Οικονομική «E» θεσμικός επενδυτής που επιθυμεί να παραμείνει ανώνυμος.<p> Ο ίδιος ισχυρίζεται ότι η μόδα του reverse split ήρθε στην επικαιρότητα με πρωτοβουλία κάποιων επιχειρηματιών, επειδή η επιστροφή των τιμών σε υψηλότερα ονομαστικά επίπεδα, που θυμίζουν αυτά στα οποία εισήλθαν τότε πολλοί νέοι επενδυτές, εκτιμάται ότι θα τους τονώσει ψυχολογικά, έστω κι αν αυτό δεν σημαίνει ουσιαστική διαφοροποίηση στην αξία των χαρτοφυλακίων τους.<p> «Οταν δύο πεντοχίλιαρα ανταλλάσσονται με ένα δεκαχίλιαρο ή δέκα χιλιάρικα (και αντιστρόφως) δεν αλλάζει η αξία τους, απλώς μεταβάλλεται η δυνατότητα εκτέλεσης συναλλαγών με αυτά τα χαρτονομίσματα», τονίζει.<p> Στο ίδιο μήκος κύματος κινούνται και οι απόψεις κάποιων άλλων ανθρώπων της αγοράς που δεν θεωρούν τη σύμπτυξη της ονομαστικής και χρηματιστηριακής αξίας των μετοχών ουσιαστικό λόγο για τη μεταβολή της αξίας μιας επιχείρησης.<p> «Για να λέμε τα σύκα σύκα και τη σκάφη σκάφη, όλα αυτά είναι λογιστικές μανούβρες που δεν έχουν καμιά σχέση με την αξία μιας επιχείρησης», λέει γνωστός αναλυτής που επίσης επιθυμεί να παραμείνει ανώνυμος. «Δεν έχει σημασία ο αριθμός των χαρτιών που κυκλοφορούν, αλλά η πορεία των θεμελιωδών δεδομένων της επιχείρησης και το ποσοστό που έχει κάθε μεγαλομέτοχος».<p> Ο ίδιος αναλυτής σημειώνει ότι το ποσοστό του λεγόμενου free-float, δηλ. του τμήματος του μετοχικού κεφαλαίου κάθε εισηγμένης εταιρείας που βρίσκεται εκτός ελέγχου των μεγαλομετόχων, δεν επηρεάζεται από τη χρηματιστηριακή τιμή των μετοχών.<p> Ομως άλλοι αναλυτές θεωρούν ότι το reverse split θα έχει θετική επίδραση σε μια αγορά που η ψυχολογία παίζει μεγάλο ρόλο στη διαμόρφωση της τάσης των τιμών.<p> «Οι συνθήκες της αγοράς έχουν αλλάξει και το reverse split, που μειώνει την προσφορά των μετοχών, πιστεύω ότι θα επηρεάσει θετικά την ψυχολογία των επενδυτών», λέει στην Οικονομική «E» ο κ. Γιώργος Στάης, αναλυτής της Deutsche Bank.<p> «Aν όμως και μετά το reverse split η τιμή της μετοχής παραμείνει στα ίδια περίπου επίπεδα με πριν, τότε αυτό θα σημαίνει ότι η αποτίμηση της εταιρείας ήταν σωστή».<p> Aντιθέτως, ο θεσμικός επενδυτής επισημαίνει ότι το πρόσχημα της ανάγκης περιορισμού του αριθμού των μετοχών που κυκλοφορούν προβάλλεται από ορισμένες διοικήσεις εταιρειών δεν ευσταθεί, δεδομένου ότι η υψηλή χρηματιστηριακή ρευστότητα είναι επιθυμητή, αλλά και αναγκαία συνθήκη για το χαρακτηρισμό μιας μετοχής ως blue chip.<p> Ο ίδιος τονίζει ότι η απώλεια ελέγχου της πορείας των τιμών δεν οφείλεται σε τίποτα άλλο από τη σπουδή την οποία επέδειξαν πολλοί μεγαλομέτοχοι εισηγμένων εταιρειών στο ξεφόρτωμα μεγάλου αριθμού μετοχών όταν οι μικροεπενδυτές τοποθετούνταν μαζικά στο Xρηματιστήριο.<p> «Kατά τη διάρκεια της ισχυρής ανόδου των τιμών των μετοχών τα τελευταία δύο χρόνια πολλές εταιρείες έσπευσαν να διασπάσουν τις μετοχές τους σε δύο ή και περισσότερα κομμάτια, ώστε να δοθεί στο χρηματιστηριακά απαίδευτο και ανώριμο επενδυτικό κοινό η εντύπωση ότι η μετοχή τους είναι φτηνή σε απόλυτους αριθμούς», λέει.<p> «Mη διαθέτοντας τις στοιχειώδεις γνώσεις επί των χρηματιστηριακών θεμάτων, πολλοί νέοι επενδυτές θεωρούσαν ότι το κόψιμοΣ μιας μετοχής στα πέντε, για παράδειγμα, από τις 20.000 δραχμές στις 4.000 δραχμές την καθιστά αυτομάτως πολύ ελκυστική και φτηνή έναντι άλλων μετοχών».<p> Ο θεσμικός επενδυτής όμως παραδέχεται ότι την περίοδο της ευφορίας το split λειτούργησε ως αυταπόδεικτη προφητεία, δεδομένου ότι πολλοί επενδυτές έσπευσαν να τοποθετηθούν στη μετοχή και μόνο στη βάση της φημολογίας, έχοντας δεδομένο ότι η πραγματοποίηση του split θα δώσει ώθηση στην τιμή της.<p> Ο ίδις επισημαίνει ότι ίσως οι πλέον ουσιαστικές κινήσεις διάσπασης μετοχών που έχουν πραγματοποιηθεί ήταν αυτή της μετοχής της Παπαστράτος και της Eλληνικής Eταιρείας Eμφιαλώσεως (3E) στα μέσα της περασμένης δεκαετίας, αλλά και πιο πρόσφατα της Eθνικής Tράπεζας, καθώς η άνοδος της τιμής τους που συνόδευσε τη μακροχρόνια βελτίωση των θεμελιωδών δεδομένων των εταιρειών είχε περιορίσει τη χρηματιστηριακή τους ρευστότητα και τις καθιστούσε δυσπρόσιτες και μη ελκυστικές για τους μικροεπενδυτές.<p> Aντιθέτως, reverse split χρειάστηκε η AΛKAP/AEMET ύστερα από σοβαρή πτώση της τιμής της, κάτι που όμως δεν απέτρεψε τη συνέχιση της καθοδικής πορείας της μετοχής δεδομένης της ουσιαστικής απραξίας στην οποία είχε περιέλθει η εταιρεία και την αποτυχία μεγαλόπνοων σχεδίων για τη μετατροπή της σε όμιλο με πολυσχιδή δραστηριότητα.<p> Mε άλλα λόγια, το split ή το reverse split μιας μετοχής μπορεί να είναι μια καθαρά λογιστική πράξη, αλλά η επιτυχία ή όχι του σκοπού για τον οποίο υιοθετείται, δηλαδή η μεγιστοποίηση της χρηματιστηριακής αξίας μια εισηγμένης εταιρείας, εξαρτάται σε μεγάλο βαθμό τόσο από τις επικρατούσες συνθήκες στην αγορά τη στιγμή που πραγματοποιείται όσο και από την πορεία των μεγεθών της επιχείρησης που την εφαρμόζει.


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
