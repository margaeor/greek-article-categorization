<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 12 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου<b> ΓIΩPΓΟY BIΔAΛH<p></b>
 Πριν από ακριβώς 50 χρόνια, ο Γιώργος Σεφέρης, στα 50 του τότε, επέστρεφε στο μυθικό τόπο της παιδικής του ηλικίας και της καλοκαιρινής σχόλης, στο ψαροχώρι


των Βουρλών, στην αγαπημένη του Σκάλα (από τη Σμύρνη έφυγε οριστικά με την οικογένειά του το 1914, σε ηλικία 14 ετών).<p>
 «Είμαι δεμένος ολόκληρος με το πρόσωπο της Σκάλας» αναφέρει στο ημερολόγιό του


στον πέμπτο τόμο, στις «Μέρες» (2 Ιουλίου 1950), καθώς φτάνει εκεί. «Ξέρω πως έκανα ίσως κάτι σαν πρόκληση στους νεκρούς, ένα βιασμό της φύσης των πραγμάτων, μίαν αδιάντροπη πράξη... Είμαι δεμένος στο νήμα αυτής της ακρογιαλιάς, που κάποιος τυλίγει από την άλλη άκρη, συστηματικά, αναπότρεπτα...».<p>
 Η αίσθηση της εγκατάλειψης, της φθοράς και της μελαγχολίας, εύγλωττη μέσα από τη διαυγή γραφή του. Ιδίως όταν αναφέρεται στο «σπιτάκι» των παιδικών του χρόνων, το εξοχικό των γονιών του. «Τα τζάμια του κάτω παραθύρου σπασμένα, η σιδερένια πόρτα φριχτά σκουριασμένη... τα παραθυρόφυλλα στο απάνω πάτωμα σάπια... οι τοίχοι λεπροί». Οπως και πιο κάτω, αναφερόμενος στα σπίτια και περιβόλια των συγγενών, έχοντας «το αίσθημα πως όλα έχουν φοβερά στενέψει».<p>
 Πενήντα χρόνια μετά, σχεδόν ίδια εποχή (τέλη Ιουνίου), βρεθήκαμε στα Ουρλά, όπως λέγονται στα τουρκικά, για να ψηλαφίσουμε τον τόπο, να μυρίσουμε τον αγέρα και τη θάλασσα που έπλασαν την πρώτη τρυφερή μαγιά του νομπελίστα ποιητή


μας, που φέτος γιορτάζονται τα 100 χρόνια από τη γέννησή του (Σμύρνη 1900-Αθήνα 1971). Και αισθανθήκαμε έναν κόμπο στο λαιμό να μας «στενεύει», όταν πληροφορηθήκαμε από πρώτο χέρι ότι το οικογενειακό σπίτι του Γιώργου Σεφέρη θα λειτουργήσει ως... πανσιόν από τα τέλη Αυγούστου.<p>
 Σμύρνη -Βουρλά μέσω της Eθνικής οδού για Τσεσμέ είναι 35 χλμ. περίπου, 40 λεπτά με αυτοκίνητο. Και αναρωτιέσαι πώς πήγαιναν τότε με άμαξες και καρότσες τέτοια απόσταση. Αλλοι ρυθμοί, άλλες ανάγκες... Στρίβοντας δεξιά, κατεβαίνεις αρχικά για Ουρλά, που είναι μια κωμόπολη πλέον και πιο κάτω το επίνειο της Σκάλας. Πεύκα, ελιές, ροδιές, καρυδιές, καλαμιές να σε περιτριγυρίζουν. Ενας τόπος λουσμένος στο φως.<p>
 Φτάνοντας στην παραλία, αντικρίζουμε το μαζεμένο λιμανάκι του, τις βαρκούλες δεμένες πλάι-πλάι, δυο-τρεις ψαράδες να ξεμπλέκουν τα δίχτυα τους, τα εστιατόρια με τα τραπεζάκια έξω (ένα από αυτά ήταν ο παλιός καφενές του Μπάτη). Τα νησάκια στο βάθος που αγνάντευε ή επισκεπτόταν με βαρκούλα ο Σεφέρης.<p>
 <b>H κυρία Δέσποινα<p></b>
 Στην πλατειούλα της Σκάλας, πίνοντας ένα αναψυκτικό σε ένα μαγαζάκι, θα μας συστηθεί στα ελληνικά η ιδιοκτήτριά του, η κυρία Δέσποινα από την Καλαμαριά Θεσσαλονίκης. Μια νταρντανογυναίκα που βρέθηκε στη Γερμανία, παντρεύτηκε Τούρκο, έκαναν έναν γιο και μία κόρη και έχει αυτό το ψιλικατζίδικο εδώ και πέντε χρόνια. «Να σας βάλω καλό καφέ; », ρωτάει. Με τους Τούρκους τα πάει μια χαρά. «Τους τα λέω χύμα αν είναι, δεν χαμπαριάζω».<p>
 Εκατό μέτρα πιο πέρα, το σπίτι του ποιητή όπου στις 29 Φεβρουαρίου γιορτάστηκαν από την τουρκική και ελληνική πλευρά τα 100χρονα της γέννησής του, με τις δύο σημαίες να κυματίζουν σε αυτό, με ομιλίες από τις τοπικές αρχές Σμύρνης και Βουρλών, καθώς και από εκπρόσωπο της πρεσβείας μας στην Αγκυρα. <p>
 «Σ' αυτό το σπίτι έζησε τα καλοκαίρια των παιδικών του χρόνων ο νομπελίστας ποιητής και Ελληνας διπλωμάτης Γιώργος Σεφέρης», γράφει η μικρή εντοιχισμένη πλακέτα στα ελληνικά (υπάρχουν άλλες δύο, στα τουρκικά και στα αγγλικά). Απέναντι, ένας μικρός δρόμος 150 μέτρων που οδηγεί προς τη θάλασσα φέρει το όνομά του.<p>
 Σ' αυτό το διασωζόμενο πέτρινο δίπατο σπίτι του Σεφέρη, θα δούμε ότι γίνονται κάποιες εργασίες. Πέντε-έξι εργάτες και μαστόροι δουλεύουν, φτιάχνοντας τοίχους, τουαλέτες, υδραυλικές εγκαταστάσεις. Ενας αεράτος Τούρκος, μαζί μ' έναν άλλο που εκτελεί χρέη μεταφραστή (ζούσε παλιότερα στην Αυστραλία, κάνοντας εικαστικές παρεμβάσεις) θα μας πλευρίσουν και στα αγγλικά θα συνεννοηθούμε. <p>
 Εκπληξη πρώτου μεγέθους: ο Μουζαφέρ Σούμερ μας συστήνεται ως ιδιοκτήτης του σπιτιού του Σεφέρη. Το έχει αγοράσει εδώ και δέκα μήνες και το φτιάχνει για να


λειτουργήσει σαν πανσιόν. Θα 'ναι έτοιμο στα τέλη Αυγούστου. Μας ξεναγεί στο ισόγειο και σκαρφαλώνουμε με μια σκάλα στον αποπάνω όροφο Μας δείχνει πού θα είναι τα δωμάτια, η κουζίνα, οι τουαλέτες (ένα τζάκι παλιό θυμίζει κάτι από το


παρελθόν του σπιτιού).<p>
 Θα μας δώσει την κάρτα του (έχει επτά φωτογραφεία σε διάφορα μέρη της Τουρκίας), θα μας προσφέρει ένα αναψυκτικό στο παραδίπλα κτίριο που το έχει κάνει μπαρ, ενώ απέναντι από το σπίτι, την... πανσιόν δηλαδή, φτιάχνει ταβέρνα. <p>
 <b>Tο γνώριζαν; <p></b>
 Αφού τραβήξουμε κάποιες φωτογραφίες και προσπαθήσουμε να συνέλθουμε από το... ξενοδοχειακό σοκ, αναρωτιόμαστε: <p>
 καλά, το γνώριζαν αυτό οι τουρκικές και ελληνικές αρχές στη γιορτή που έγινε στις 29 Φεβρουαρίου για την επέτειο των 100 χρόνων του ποιητή (ο ίδιος ο ιδιοκτήτης μας έδειξε αποκόμματα ότι ήταν παρών στις εκδηλώσεις και ότι τον ανέφεραν ότι αυτός το επισκευάζει); Από ελληνικής πλευράς δεν υπήρχε καμία ενημέρωση, καμία αντίδραση; <p>
 Πριν από δυο μήνες σ' ένα συνέδριο στη Σμύρνη, ο δήμαρχος των Βουρλών έλεγε σε


κατ' ιδίαν συζήτηση στον ανταποκριτή μας στη Μυτιλήνη, Στρατή Μπαλάσκα, ότι θα


λειτουργήσει ως πολιτιστικό κέντρο το σπίτι του Σεφέρη. Είναι δυνατόν να αγνοούσε την αγορά; <p>
 «Από το να ρημάξει εντελώς, δεν είναι κι αυτό κάτι; », μας πέρασε μια στιγμή από το μυαλό, αλλά εκείνο δεν το... άντεξε. Δεν μπορεί, θα υπάρχει κάποια άλλη


λύση, έστω πιο κομψή. Ή μήπως είναι ψιλά γράμματα; <p>
 «Δεν μπαίνεις δύο φορές στο ίδιο ποτάμι» λέει ο εξ Εφέσου αγέραστος Ηράκλειτος. Σίγουρα. Αλλά τη μνήμη δεν μπορούμε να τη διασώσουμε κόντρα στον πανδαμάτορα χρόνο; Μια σπίθα της, έστω; <p>
 Ενα μικρό χρέος για τη γλώσσα, για τον Σεφέρη. Για να μη μας τρυπάει την καρδιά ο στίχος του: «...κι ας γεννήθηκα κοντά / στη θάλασσα που ξετυλίγω και τυλίγω στα δάχτυλά μου / σαν είμαι κουρασμένος- δεν ξέρω πια πού γεννήθηκα».<p>
 Η Ιωάννα Τσάτσου στο βιβλίο της «Ο αδελφός μου ο Σεφέρης» σημειώνει κάπου: «Τίποτα δεν πεθαίνει όσο το αγκαλιάζει η ψυχή του ανθρώπου». Ας ελπίζουμε, λοιπόν.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
