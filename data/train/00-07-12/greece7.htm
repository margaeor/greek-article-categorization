<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 12 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


«Θα έλθει μια μέρα, όπου τα έθνη θα κρίνονται όχι από τη στρατιωτική ή την οικονομική τους δύναμη, ούτε από τη μεγαλοπρέπεια των μεγάλων πόλεων, αλλά από

την ευημερία των πολιτών τους: το επίπεδο της υγείας, της μόρφωσης και τις ευκαιρίες που θα έχουν για δίκαιη αμοιβή των κόπων τους και τη δυνατότητα να συμμετέχουν στις αποφάσεις που επηρεάζουν τη ζωή τους, από το σεβασμό για τις ελευθερίες τους και τη φροντίδα που λαμβάνεται για τους αδυνάτους...».<p>
 Της<b> NANTIAΣ ΓIANNIPH <p></b>
 <b>Η</b>
 πανανθρώπινη επιθυμία για ευημερία και δικαιοσύνη συνεχίζει ν' αποτελεί ουτοπικό ζητούμενο για την πλειονότητα των κατοίκων του πλανήτη συμπεριλαμβανομένων και των αναπτυγμένων χωρών, όπου χιλιάδες παιδιά ζουν στα όρια της φτώχειας. <p>
 Η έκθεση της Προόδου των Εθνών από τη UNICEF που καταγράφει την προσπάθεια να προσφέρουμε στα παιδιά τη δυνατότητα να ζήσουν μια καθώς πρέπει ζωή, και δημοσιεύεται σήμερα ταυτόχρονα σ' όλον τον Kόσμο, φέρει ως εισαγωγή το κείμενο

που προηγείται όχι σαν ευχολόγιο αλλά σαν υπενθύμιση της παγκόσμιας προσπάθειας, «του μακριού δρόμου που πρέπει να διανύσει ακόμη ο κόσμος» πως επισημαίνει και ο γενικός γραμματέας των Ηνωμένων Εθνών Κόφι Ανάν. <p>
 Θλιβερό συμπέρασμα της φετινής ετήσιας έκθεσης είναι πως ένας πρόσφατος παράγοντας, το AIDS, «Μια πικρή κληρονομιά» για τα παιδιά μας, τείνει να μας πάει πίσω στο Μεσαίωνα, καθώς η ανεξέλεγκτη και πέραν κάθε υπολογισμού εξάπλωσή του έχει μειώσει το προσδόκιμο ζωής για πολλές χώρες του αναπτυσσόμενου κόσμου στα 30 με 33 έτη. Αυτός ο παράγοντας έρχεται να προστεθεί στους ανεκπλήρωτους στόχους για τα δικαιώματα των παιδιών που δεν έχουν πραγματοποιηθεί εξαιτίας της διάκρισης φύλου, της φτώχειας, των χρεών, των πολέμων και της ανισομερούς ανάπτυξης. <p>
 «Το AIDS αποτελεί τη μεγαλύτερη απειλή που έχουν αντιμετωπίσει ποτέ οι κοινωνίες», διαπιστώνει η εκτελεστική γραμματέας της UNICEF, Κάρολ Μπέλαμι που

διακήρυξε την ανάγκη ενός «απελευθερωτικού αγώνα» κατά της ασθένειας. <p>
 <b>Aποτύχαμε<p></b>
 Παρόλο που στην έκθεση δίδεται ιδιαίτερη έμφαση στο AIDS, η διάδοση της ασθένειας ανάμεσα στους νέους είναι σημάδι για κάτι πολύ ευρύτερο: την αποτυχία του κόσμου να διασφαλίσει τα δικαιώματα των παιδιών. Στην πραγματικότητα -επισημαίνεται στην έκθεση- εάν τα κράτη είχαν επενδύσει σε ικανοποιητικό βαθμό στον τομέα της παιδικής υγείας, της εκπαίδευσης, στη φροντίδα των εγκύων, στο στοιχειώδη εμβολισμό και στην ειλικρινή προστασία των

παιδιών από την εκμετάλλευση, το AIDS θα ήταν λιγότερο διαδεδομένο απ' ό,τι είναι σήμερα. <p>
 Η απειλή είναι τόσο σοβαρή που θέτει σε κίνδυνο τις οικονομικές προοπτικές και

την κοινωνική σταθερότητα ολόκληρων περιοχών. Για παράδειγμα, 860.000 παιδιά στη νότια της Σαχάρας περιοχή έμειναν χωρίς δασκάλους το 1999 εξαιτίας του AIDS. <p>
 Τα στοιχεία που παρατίθενται, συγκλονιστικά: Με 34, 3 εκατομμύρια φορείς στον Kόσμο, το 1/3 των οποίων ηλικίας 15-24 ετών, το AIDS συνεχίζει να εξαπλώνεται με ρυθμό 6 νέων κάτω των 25 ετών κάθε λεπτό! <p>
 <b>Eλλειψη γνώσης<p></b>
 Τ' αποτελέσματα ερευνών σε 17 χώρες δείχνουν επικίνδυνη έλλειψη γνώσης στους νέους για την προστασία από την ασθένεια. Υψηλότατο παγκοσμίως το ποσοστό των νέων 15-19 που δηλώνει πως δεν ξέρει κανέναν τρόπο προστασίας από το AIDS. Ανάλογο το ποσοστό αυτών που δεν ξέρουν πως ένας φορέας μπορεί να φαίνεται υγιής. Ακόμη, το 95% αυτών που ζουν με AIDS είναι στον αναπτυσσόμενο κόσμο. <p>
 Στην Ασία η κατάσταση δεν είναι καλύτερη: Η Ταϊλάνδη και η Βιρμανία έχουν αντίστοιχα 755.000 και 530.000 φορείς. Μέχρι το τέλος του 2000 θα υπάρχουν 13 εκατομμύρια ορφανά με πλειονότητα, 10, 4 εκατομμύρια, κάτω των 15 ετών. Σε χώρες όπου η επικράτηση του AIDS είναι υψηλότατη, 30% των κοριτσιών που είναι (για ανατομικούς λόγους) 50% πιο ευάλωτα στην ασθένεια θεωρούν ότι δεν διατρέχουν κίνδυνο. <p>
 Η έκθεση στιλητεύει το γεγονός πως τα ποσοστά μετάδοσης του AIDS, είναι ένα ψυχρό κατηγορητήριο που τεκμηριώνει την απουσία δεσμεύσεων και δράσης. <p>
 <b>Ομηρος της φτώχειας<p></b>
 Ομως μην ξεχνάμε πως η φτώχεια έχει ομήρους τεράστιους πληθυσμούς αποστερώντας

1, 2 δισεκατομμύριο ανθρώπους -600 εκατομμύρια παιδιά κάτω των 5 ετών- από καλή

υγεία και παραγωγική ζωή (σχετικός πίνακας ανάσχεσης ανάπτυξης).<p>
 Το καλύτερο δυνατό ξεκίνημα πρέπει να εξασφαλιστεί στα 130 εκατομμύρια παιδιά που γεννιούνται κάθε χρόνο, γεγονός που προϋποθέτει 70-80 δισεκατομμύρια δολάρια ετησίως πρόσθετη παγκόσμια δαπάνη. Επισημαίνεται πως 30.000 παιδιά πεθαίνουν κάθε μέρα από προλαμβανόμενες αιτίες.<p>
 Υπενθυμίζεται ότι το φαινόμενο των «χαμένων ανάμεσα στους ζωντανούς» παιδιών, που εργάζονται σε εργοστάσια, παιδιά στρατιώτες, του δρόμου είτε είναι θύματα σεξουαλικής εκμετάλλευσης αριθμεί εκατοντάδες χιλιάδες. Υπολογίζονται σε 250 εκατομμύρια 5-14 ετών εκ των οποίων 60 εκατομμύρια είναι 5-11 ετών. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
