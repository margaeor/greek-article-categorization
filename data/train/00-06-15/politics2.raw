Ο</fontι επιλογές που γίνονται σήμερα θα καθορίσουν την πορεία της χώρας για τις επόμενες δεκαετίες, υπογράμμισε ο πρωθυπουργός Κώστας Σημίτης μιλώντας στη χθεσινή συνεδρίαση του υπουργικού συμβουλίου, που είχε διπλό χαρακτήρα εν όψει 
της απόφασης που θα ληφθεί τη Δευτέρα στη σύνοδο κορυφής της Ποροτογαλίας για την οριστική ένταξη στην ΟΝΕ.
 Η συνεδρίαση ήταν πανηγυρική και έγινε μέσα σε κλίμα ευφορίας, καθώς πρώτος ο πρωθυπουργός και μετά όλοι οι υπουργοί τόνισαν ότι επετεύχθηκε «ένας μεγάλος στόχος χάρη στην κυβερνητική πολιτική, αλλά και στις προσπάθειες και θυσίες του ελληνικού λαού». Ηταν όμως και μια συνεδρίαση ουσίας, καθώς ο κ. Σημίτης και οι περισσότεροι υπουργοί τόνισαν ότι τώρα η χώρα πρέπει να εκμεταλλευθεί όλα τα πλεονεκτήματα της ένταξης για να ανεβεί σημαντικά το βιοτικό επίπεδο του Ελλληνα.
 Μάλιστα, ο υπουργός Εθνικής Οικονομίας περιέγραψε μια πολύ αισιόδοξη εικόνα της οικονομίας της χώρας («έχουμε ήδη μια υγιή οικονομία, χωρίς ελλείμματα και 
με ισχυρή ανάπτυξη»), για να δώσει μια υπόσχεση: «Στο τέλος της δεκαετίας -είπε- ο Ελληνας και η Ελληνίδα θα έχουν επίπεδο ζωής, επίπεδο εισοδημάτων όσο 
και ο μέσος Ευρωπαίος». Και πρόσθεσε ότι «αυτός είναι ο νέος μεγάλος εθνικός στόχος μας», τον οποίο χαρακτήρισε μεν δύσκολο, αλλά λιγότερο σε σχέση με το στόχο της ένταξης στον ΟΝΕ.
 Ο κ. Σημίτης μίλησε με έμφαση για την ανάγκη να διατηρήσει η Ελλάδα τη θέση που κατέκτησε στην πρώτη ταχύτητα της Ενωσης. Kαι σε όλες τις φάσεις της ευρωπαϊκής ενοποίησης που θα ακολουθήσουν να καταφέρει να βρίσκεται στο σκληρό 
πυρήνα των χωρών που θα παίρνουν τις αποφάσεις. «Ετσι -τόνισε- η Eλλάδα θα έχει ισχυρή παρουσία και θα μπορεί να προστατεύει τα εθνικά της συμφέροντα».
 Περιγράφοντας τους στόχους στη μετα-ΟΝΕ εποχή ο κυβερνητικός εκπρόσωπος είπε ότι, μεταξύ άλλων, είναι η δημιουργία πολλών χιλιάδων θέσεων εργασίας και οι μεταρρυθμίσεις στο χώρο της Yγείας και της Παιδείας, που θα γίνουν -όπως είπε- 
