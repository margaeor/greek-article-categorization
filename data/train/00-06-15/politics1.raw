 πό τη μια προσπαθεί να «μαζέψει» τους βουλευτές, που μέσω τηλεοράσεων και ραδιοφώνων αντιπαρατίθενται για τα θέματα του συνεδρίου, και από την άλλη διαπιστώνει πως οι βουλευτές βρίσκουν άλλα θέματα αντιπαράθεσης, όπως αυτό της 
 Είναι φανερό πως ο Κώστας Καραμανλής αδυνατεί να κατευθύνει το κόμμα του εκεί όπου το επιθυμεί, στη λογική της αντιπολίτευσης προς την κυβέρνηση δηλαδή.
 Προσπαθώντας να υλοποιήσει τις πρόσφατες προτροπές που έκανε από το βήμα του συνεδρίου προς τα στελέχη του κόμματός του, να αποφεύγουν τις δημόσιες αντιπαραθέσεις για τα τεκταινόμενα στο κόμμα, ο πρόεδρος της Ν.Δ. ζήτησε από το γραμματέα της κοινοβουλευτικής ομάδας, Δ. Σιούφα, να κάνει σχετικές συστάσεις προς τα στελέχη. Και ο τελευταίος κάλεσε χθες τον Γιώργο Αλογοσκούφη, από τον οποίο ζήτησε να μην συνεχίσει να συμμετέχει σε τηλεοπτικές συζητήσεις για τα τεκταινόμενα στη Ν.Δ., οι οποίες μπορεί να φθείρουν το κόμμα. Αφορμή, η συμμετοχή του κ. Αλογοσκούφη σε προχθεσινοβραδινή 
συζήτηση (στον «Αλφα») για τα εσωτερικά της Ν.Δ. Ανάλογες υποδείξεις, ακούστηκε ότι έγιναν και στον Γ. Καλατζή, αλλά και σε άλλους βουλευτές. Ομως, η προσπάθεια «συνετισμού» των στελεχών, δεν μπορούσε να αφορά και την Ντόρα Μπακογιάννη η οποία σε συνέντευξή της (στο ραδιόφωνο του «Αντέννα»), είπε ότι ο εσωκομματικός διάλογος δεν πρέπει να ενοχοποιείται, ενώ αναφερόμενη στις επιθέσεις που της έγιναν από στελέχη του κόμματός της (Εβερτ, Παυλόπουλος κ.ά.), είπε πως ο διάλογος πρέπει να γίνεται με ευπρέπεια και πολιτικούς όρους 
και ότι οι προσωπικές αναφορές δεν προάγουν το διάλογο.
 Ομως, την ίδια στιγμή που ο κ. Καραμανλής προσπαθεί να περιορίσει τις αντιπαραθέσεις με τα παρεπόμενα του συνεδρίου, οι βουλευτές της Ν.Δ. αντιπαρατίθενται για το θέμα των συγκεντρώσεων που οργανώνει η Eκκλησία. «Καθένας έχει το δικαίωμα να συμμετάσχει ή όχι στα συλλαλητήρια ανάλογα με το πώς αυτός κρίνει», δήλωνε ο τομεάρχης Θ. Νάκος. «Εγώ πρότεινα να αυτοδεσμευθούμε οι τομεάρχες ότι δεν μετέχουμε στις συγκεντρώσεις. Η πρόταση δεν έγινε δεκτή. Η Ν.Δ. θα κάνει κακό στην υπόθεση της Εκκλησίας, αν ερμηνευτεί ότι απ' όλα τα κόμματα συντάσσεται με την Εκκλησία γιατί έτσι απομονώνεται η Εκκλησία. Και μπορεί να είναι κακό και για τη Ν.Δ.», απάντησε μέσω ερτζιανών πάντα ο Γ. Αλογοσκούφης.
 Τέλος, χωρίς «θύματα» φαίνεται να λήγει η υπόθεση με τις ομιλίες των Μ. Εβερτ, 
Π. Παυλόπουλου και Γ. Μανώλη οι οποίες μοιράστηκαν στις θυρίδες όλων των βουλευτών της Ν.Δ. Οπως προέκυψε από τη Ν.Δ., η όλη ιστορία ξεκίνησε από μια υπάλληλο της Ρηγίλλης, κάποια κ. Λίτσα, η οποία θεώρησε σκόπιμο τις ομιλίες αυτές να τις στείλει στη Βουλή. Η υπάλληλος υπέβαλε την παραίτησή της, αλλά ο Δ.Σιούφας έπειτα από συνεννόηση με την Ντόρα Μπακογιάννη, συμφώνησαν πως ήταν μια άτυχη στιγμή και δεν πρέπει να γίνει δεκτή η παραίτηση. Σχολιάζοντας το όλο θέμα η Ντόρα Μπακογιάνη είπε πως αυτά τα φαινόμενα αποτελούν τον κακό εαυτό τής Ν.Δ., ο οποίος πρέπει να αποβληθεί.
