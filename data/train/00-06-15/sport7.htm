<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 15/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ,</b> ΑΠΟΣΤΟΛΗ<p>
 Του ΑΛ. ΣΠΥΡΟΠΟΥΛΟΥ<p>
 Ο Σλοβάκος Dr Γιόζεφ Βένγκλος, άλλοτε εκλέκτορας της Εθνικής (της ενωμένης) Τσεχοσλοβακίας και νυν μέλος της Τεχνικής Επιτροπής της UEFA, ξεκίνησε να συντάσσει το ραπόρτο του αγώνα Γιουγκοσλαβίας-Σλοβενίας: <p>
 «Μεγάλο παιγνίδι για θεατές και τηλεθεατές, ακατάλληλο για τους προπονητές. Σπουδαίες ατομικές αποδόσεις, αλλά και πολύ σοβαρά λάθη. Κλασικό ντέρμπι. Η Σλοβενία φάνηκε να διαθέτει πιο ισχυρό ομαδικό πνεύμα, μεγαλύτερη θέληση για νίκη, αλλ' όταν δέχθηκε το πρώτο γκολ, έχασε την αυτοπεποίθησή της. Η Γιουγκοσλαβία πρωταγωνίστησε στην ιστορική ανατροπή. Τρία γκολ με δέκα παίκτες». <p>
 <b>Ο MVP</b><p>
 Μετά τις γενικές παρατηρήσεις όφειλε να υποδείξει τον Παίκτη του Αγώνα. Οχι εύκολο αν ξαναφέρουμε στο μυαλό την απόδοση του Κάριτς, του Πάβλιν, του Τζούκιτς, του Μιλόσεβιτς, του Ντρούλοβιτς, όμως όχι και τόσο δύσκολο για το πολύπειρο μάτι του Ανατολικοευρωπαίου: «Ο Ζλάτκο Ζάχοβιτς. Κατεύθυνε τη Σλοβενία εξαιρετικά, πέτυχε δύο τέρματα, δημιούργησε κι άλλες ευκαιρίες». Οντως. Ο, τι δήλωνε με περισσή αυταρέσκεια, σ' όποια κάμερα τύχαινε να βρίσκεται μπροστά του, τις μέρες πριν από τον πρώτο αγώνα («νιώθω την πίεση ν' αποδείξω πράγματα, αλλά σ' όλη την καριέρα μου πίεση είχα και τίποτε άλλο, μ' αρέσει να παίζω με πίεση»), το απέδειξε στην πράξη ο μπαγάσας. Πως στ' αλήθεια ξέρει να κοντρολάρει το στρες, μαεστρικά.<p>
 Ηταν ο ποδοσφαιριστής-καταλύτης. «Είχα πει και πριν από το τουρνουά πως όσοι προσμένουν από μας να κάνουμε θαύματα, ίσως απογοητευτούν. Είχα πει, όμως, και κάτι άλλο. Πως όλοι μπορούν να ποντάρουν πάνω μας άφοβα, ότι θα εξαντλήσουμε κάθε ζωντανό κύτταρο του οργανισμού μας για να κάνουμε δύσκολη τη ζωή των αντιπάλων». Ο πολυλογάς γερο-Μπόσκοβ ήταν ο πρώτος που το ένιωσε. Σειρά έχει, την Κυριακή στο Αμστερνταμ Αρένα, ο Καμάτσο.<p>
 «Η ήττα για μας δεν θα 'ταν έκπληξη, θα 'ταν καταστροφή», ομολόγησε ο κόουτς των πλάβι. «Εμείς έχουμε τους καλύτερους ποδοσφαιριστές, πολύ καλύτερους απ' όλες τις άλλες ομάδες, όμως σκορπισμένους παντού. Από την Ιταλία, την Ισπανία και την Ολλανδία ώς το Βέλγιο, τη Γαλλία και την Ιαπωνία. Γι' αυτούς (σ.σ. τους Σλοβένους) το ματς σήμαινε πιο πολλά. Οι δικοί μας τους υποτίμησαν. Συγχαίρω τον Κάτανετς για την τακτική προετοιμασία της ομάδας του. Μας δημιούργησε, παίζοντας μόνο μ' ένα καθαρόαιμο κυνηγό πολλά προβλήματα. Η Γιουγκοσλαβία στο β' μέρος έδειξε πολύ ισχυρό χαρακτήρα, εγώ ώς και το τελευταίο λεπτό πίστευα ότι θα νικούσαμε. Ο Μιχάιλοβιτς; Το είδατε όλοι, ήταν πολύ εκνευρισμένος. Ισως επειδή με τη Λάτσιο ποτέ δεν έχει βρεθεί τρία γκολ από κάτω. Δεν είναι συνηθισμένος σε τέτοιες καταστάσεις». Μωρέ έχει βρεθεί, στον προημιτελικό του Τσάμπιονς Λιγκ στη Βαλένθια, αλλά κάτι έπρεπε να βρει και να πει ο παππούς.<p>
 Ο «αλκοολικός με τη δουλειά» Σρέτσκο Κάτανετς, στα 37 χρόνια του ο νεότερος εκλέκτορας στο EURΟ 2000, κάθησε δίπλα στο δάσκαλο (στα χρόνια της κοινής θητείας τους στη Σαμπντόρια) με τον οποίο συχνά επικοινωνούν και επίσης συχνά βγαίνουν για φαγητό η τελευταία φορά, πριν από μόλις δεκαπέντε ημέρες. Είπε: <p>
 «Αν, πριν από το ματς, μου πρότειναν συμφωνία ότι το αποτέλεσμα θα ήταν 3-3, θα την αποδεχόμουν αμέσως, θα την υπέγραφα, θα 'παιρνα την ισοπαλία και θα 'φευγα τρισευχαριστημένος. Είναι, σε μεγάλο τουρνουά, ο πρώτος βαθμός της Iστορίας μας. Αλλά με το 3-0 και μ' έναν παίκτη παραπανίσιο, δεν μπορώ να νιώθω απόλυτη ικανοποίηση. Βλέπαμε επί εξήντα λεπτά τα πράγματα να εξελίσσονται πιο καλά κι από τις καλύτερες προσδοκίες μας. Τι συνέβη μετά την αποβολή του Μιχάιλοβιτς; Ο, τι συνέβη, ήταν η έλλειψη πείρας να εκμεταλλευτούμε το αβαντάζ». Στο φιλικό με τη Γαλλία, πρόσφατα στο Σαν Ντενί, είχαν προηγηθεί 2-0 αλλ' ηττήθηκαν 3-2 με γκολ στο ενενήντα φεύγα.<p>
 <b>KEPAΣMATA</b><p>
 Ο Κάτανετς συνέχισε: «Και στο 3-0, εγώ πάλι δεν ένιωθα 100% σίγουρος. Ηξερα ότι αν μας έβαζαν ένα γκολ νωρίς, μετά θα μας πίεζαν ασφυκτικά ώς το τέλος. Τους συγχαίρω για το μαχητικό πνεύμα και για την επιστροφή τους στο παιχνίδι. Εμείς πρέπει να μάθουμε ν' αγωνιζόμαστε επί 90 λεπτά. Και ν' αναλύσουμε τι μας πήγε σήμερα στραβά». Ενας δημοσιογράφος στο Σαρλερουά ρώτησε τους προπονητές στο πάνελ της αίθουσας Τύπου ποιος θα πληρώσει τα ποτά στο επόμενο κοινό τραπέζι τους. Ο μαθητής χαμογέλασε: «Κάποια στιγμή πίστεψα ότι μπορεί και να τα κερνούσε ο Μπόσκοβ, αλλ' ο δάσκαλος μού την έφερε στο τέλος. Τώρα, θα κεράσουμε από ένα, εγώ αυτόν κι εκείνος εμένα. Ισοπαλία».<p>
 Ο Ζάχοβιτς, για να επιστρέψουμε σ' αυτόν, με το προχθεσινό θεαματικό (και συνεπές σε σχέση με το προ τουρνουά ίματζ του ως παίκτης-έμβλημα της Σλοβενίας) μπάσιμό του στο EURΟ 2000 είναι βέβαιο ότι διευκόλυνε το μέλλον του. Το επόμενο βήμα είναι να το διαλευκάνει, κιόλας.<p>
 Ηδη έβαλε τη φιγούρα του ανάμεσα στις «τοπ» της διοργάνωσης, ο διεθνής Τύπος και τα κανάλια των ευρωπαϊκών χωρών ασχολήθηκαν (από προχθές βράδυ και χθες όλη μέρα) επί μακρόν μαζί του, και μόνο για λόγους που τον κολακεύουν. Η ανασφάλεια, ωστόσο, δεν απομακρύνθηκε ακόμη.<p>
 «Εχω μεγάλο πρόβλημα. Το συμβόλαιό μου στον Ολυμπιακό είναι ώς το 2003. Μακάρι να βρεθεί λύση και να με πουλήσουν. Αλλ' η κατάσταση μου φαίνεται συγκεχυμένη. Από τη μια θα προτιμούσα να είμαι εντελώς αφοσιωμένος στο Ευρωπαϊκό Πρωτάθλημα και ν' ασχοληθώ με τα υπόλοιπα όταν τελειώσουμε. Aπό την άλλη, όμως, φοβάμαι πως όταν τελειώσουμε, πολλά κλαμπ στην Ευρώπη θα έχουν ολοκληρώσει τις μεταγραφές τους. Ξέρω ότι υπάρχει ενδιαφέρον από την Τότεναμ, ωστόσο τα περισσότερα τα γνωρίζει ο ατζέντης μου».<p>
 Την Κυριακή, εναντίον της Ισπανίας, αν μη τι άλλο του δίνεται η ευκαιρία να χτυπήσει γερά την πόρτα της Πριμέρα Ντιβισιόν.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
