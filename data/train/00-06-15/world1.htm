<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 15/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">




<b>ΜΟΣΧΑ</b><p>
 Tου ΘANAΣH AYΓEPINΟY<p>
 Θύελλα αντιδράσεων με απρόβλεπτη κατάληξη έχει προκαλέσει τόσο στη Ρωσία όσο και διεθνώς η προχθεσινή σύλληψη και η παρατεινόμενη κράτηση του Βλαντίμιρ Γκουσίνσκι, ιδιοκτήτη της «Μοστ Μίντια», του μοναδικού ουσιαστικά μη κρατικού συγκροτήματος ΜΜΕ στη Ρωσία, που διατηρεί εδώ και χρόνια τεταμένες σχέσεις με την ηγεσία του Κρεμλίνου. <p>
 Ο Γκουσίνσκι συναντήθηκε χθες για πρώτη φορά με τους δικηγόρους του και ανακρίθηκε στη φυλακή, χωρίς ωστόσο να του έχουν απαγγελθεί σαφείς κατηγορίες. 

Εκπρόσωπος της Γενικής Εισαγγελίας της Ρωσίας δήλωσε ότι η σύλληψη Γκουσίνσκι δεν αποτελεί έκπληξη, αλλά αποτέλεσμα διετών ανακρίσεων για υπεξαίρεση μέσω «συγγενικών» εταιρειών ποσού 10.000.000 δολαρίων ΗΠΑ και δεσμεύτηκε ότι βάσει του νόμου το κατηγορητήριο θα διατυπωθεί εντός δεκαημέρου. <p>
 <b>«Eωλες οι κατηγορίες»</b><p>
 Οι δικηγόροι του κρατούμενου μεγιστάνα αναμένεται να ζητήσουν δικαστικώς την απελευθέρωσή του, χαρακτηρίζοντας «έωλες» τις κατηγορίες και «αποτέλεσμα πολιτικής παραγγελίας» τη δίωξη. Παρεμφερείς εκτιμήσεις διατύπωσε ευρύτατο φάσμα πολιτικών ηγετών, επιχειρηματικών κύκλων και μέσων ενημέρωσης της Ρωσίας, που αναρωτήθηκαν στα πρωτοσέλιδα και τα έκτακτα προγράμματά τους «εάν θα υπάρξει και ποιος θα είναι ο επόμενος». Μοναδική ίσως εξαίρεση ο υπερεθνικιστής Βλαντίμιρ Ζιρινόφσκι, ο οποίος χαιρέτισε «την έναρξη της περιόδου των διώξεων».<p>
 Σε ανακοίνωσή της η Ενωση Δημοσιογράφων χαρακτήρισε επικίνδυνη την εξήγηση «ότι διώκονται οι "ληστές-ολιγάρχες", τους οποίους δεν έχει λόγο να λυπηθεί ο "απλός άνθρωπος"», εκτιμώντας ότι σε συνθήκες αυξανόμενης ανομίας ειδικά ο «απλός άνθρωπος» θα είναι περισσότερο ανυπεράσπιστος. Ο πρώην πρόεδρος Μ. Γκορμπατσόφ διέκρινε «προσπάθεια να τρομοκρατηθούν τα μέσα ενημέρωσης και η κοινωνία», άποψη που συμμερίστηκε και ο δήμαρχος της Μόσχας Γιούρι Λουσκόφ, ο οποίος προσφέρθηκε να οδηγηθεί ο ίδιος στη φυλακή, εάν ο Γκουσίνσκι απελευθερωθεί και προσπαθήσει να αποφύγει τη Δικαιοσύνη.<p>
 Αποφασισμένοι να εγγυηθούν για το διωκόμενο «συνάδελφό» τους δήλωσαν με ανοιχτή επιστολή τους στον πρόεδρο Πούτιν 17 από τους μεγαλύτερους επιχειρηματίες της χώρας, οι οποίοι προειδοποίησαν ότι ύστερα από αυτό το ατυχές προηγούμενο, θα μπορούσαν όλοι τους να βρεθούν στη θέση της διωκόμενης αντιπολίτευσης. Ανάμεσά τους ο Ανατόλι Τσουμπάις και ο Ρεμ Βιάχιρεφ, επικεφαλής αντιστοίχως των «μονοπωλίων» ηλεκτρικής ενέργειας και φυσικού αερίου της χώρας, ενώ εμφανής ήταν η απουσία του αμφιλεγόμενου μεγαλοεπιχειρηματία Μπαρίς Μπερεζόφσκι, ο οποίος καταδίκασε το γεγονός, αλλά φρόντισε να υπογραμμίσει ότι «ο Βλαντίμιρ Γκουσίνσκι μόνος έσκαβε για τους άλλους το λάκκο, στον οποίον έπεσε ο ίδιος». Ο Μπερεζόφσκι εννοεί προφανώς την 

προσωρινή κράτηση του ιδίου, όταν πρωθυπουργός ήταν ο Γεβγκένι Πριμακόφ, ο οποίος είχε τη στήριξη του συγκροτήματος του «αιωνίου αντιπάλου» Γκουσίνσκι.<p>
<b> «Πρωτοφανής  υπονόμευση»</b><p>
 Ομως τα υπονοούμενα για εμπλοκή του Μπερεζόφσκι και στη συγκεκριμένη υπόθεση δεν έλειψαν και από τη δήλωση του πρώην πρωθυπουργού Πριμακόφ, ο οποίος μίλησε 

για πρωτοφανή υπονόμευση του προέδρου Πούτιν από όσους τον διαβεβαιώνουν για την υποστήριξή του, αλλά ουσιαστικά επιδιώκουν την αποτυχία της διοικητικής αναδόμησης της χώρας και την αφαίρεση εξουσιών από τους τοπικούς κυβερνήτες, όπως επιδιώκει το Κρεμλίνο. <p>
 Ο αντιπρόεδρος του συγκροτήματος «Μοστ Μίντια» Ιγκορ Μαλασένκο προχώρησε ένα ακόμη βήμα, συμπεραίνοντας ότι ο πρόεδρος Πούτιν «είναι όμηρος αυτών που τον εξέλεξαν και εάν δεν αποφασίσει να απαλλαγεί, στη Ρωσία θα επιβληθεί αυταρχικό 

καθεστώς με πλήρη έλεγχο των ΜΜΕ και της οικονομικής ζωής». Ο Ι. Μαλασένκο έσπευσε στη Μαδρίτη, όπου βρισκόταν χθες ο Β. Πούτιν σε επίσημη επίσκεψη και τον ακολουθεί και σήμερα στο Βερολίνο, πιέζοντας με συνεντεύξεις Τύπου τον πρόεδρο να τηρήσει την υπόσχεσή του και να διερευνήσει το συντομότερο τα καθέκαστα της σύλληψης Γκουσίνσκι.<p>
 Πολλοί σχολιαστές αναρωτήθηκαν ποια εκδοχή θα ήταν άραγε χειρότερη για το Κρεμλίνο: αυτή της πλήρους άγνοιας και της έκπληξης, που υιοθέτησε στις για πρώτη φορά τόσο απολογητικές τοποθετήσεις του ο Β. Πούτιν ή εκείνη, ότι ο άρχοντας του Κρεμλίνου παρακολουθεί πλήρως την υπόθεση και είναι ενήμερος για την εξέλιξή της, αλλά για κάποιους λόγους δεν θέλει ακόμη να το ομολογήσει; <p>
 Παρά τη φαιδρή εξήγηση ότι ο πρόεδρος δεν κατόρθωσε να συνομιλήσει τηλεφωνικά με το γενικό εισαγγελέα, αν και το επιδίωξε, και την επιμονή Πούτιν ότι θα τιμωρηθούν όσοι τυχόν δεν τήρησαν τις νόμιμες διαδικασίες, ο Ρώσος ηγέτης σχεδόν αποκαλύφθηκε όταν άρχισε πιεσμένος από ερωτήσεις δημοσιογράφων να απαριθμεί τα χρέη που έχει συσσωρεύσει η «Μοστ Μίντια» και να σχολιάζει ότι ο Βλαντίμιρ Γκουσίνσκι, διαθέτοντας και την ισραηλινή υπηκοότητα, φορολογείται στο Γιβραλτάρ. Πολλές οι λεπτομέρειες για έναν πρόεδρο, σχεδόν ένα τίποτα για έναν καλό επαγγελματία των μυστικών υπηρεσιών...<p>



</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
