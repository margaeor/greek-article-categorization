<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 15/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Μια ελεύθερη διασκευή της «Πάπισσας Ιωάννας» του Ροΐδη; Η σεναριακή εκδοχή της; Με αφορμή το ίδιο έργο μία σύγχρονη παραβολή για το ρόλο της σημερινής γυναίκας; Ή μία ανακουφιστική και οριστική αναμέτρηση με μία έμμονη ιδέα 8 ετών; Το μυθιστόρημα του Βαγγέλη Ραπτόπουλου «Η Απίστευτη Ιστορία της Πάπισσας Ιωάννας», που κυκλοφορεί από τον «Κέδρο», είναι όλα αυτά ή, όπως λέει ο Γιάννης Κοντός του «Κέδρου» , η «αντιμετώπιση» του κειμένου του Ροΐδη από έναν σύγχρονο συγγραφέα.<p>
«Ιερόσυλο εγχείρημα»; Ο θρύλος της Πάπισσας προϋπήρξε του Ροΐδη, ο οποίος μάλιστα «είχε αντιγράψει ολόκληρα χωρία του μυθιστορήματός του» από τον πολύ προγενέστερό του Γερμανό Σπανχάιμ. «Τη λογοκλοπή αποκάλυψε το 1963 ο βιβλιοθηκάριος Αγησίλαος Τσελάλης εκδίδοντας μια μελέτη-αντιπαραβολή των δύο έργων». <p>
Το μυθιστόρημα του Ροΐδη, ή «μεσαιωνική μελέτη» όπως ο ίδιος προτιμούσε να το ονομάζει, έκανε βέβαια πολύ διασημότερη την «Ιωάννα» απ' ό,τι ήταν μέχρι τότε, αφού μεταφράστηκε στις κυριότερες ευρωπαϊκές γλώσσες (στα αγγλικά μάλιστα από τον Λόρενς Ντάρελ). <p>
Με το θρύλο της γυναίκας που, κρύβοντας το φύλο της, κατορθώνει να γίνει ο αντιπρόσωπος του Θεού επί της γης, αναμέτρηθηκαν ένα σωρό συγγραφείς στη διάρκεια του 20ού αιώνα, με πιο πρόσφατη την Ντόνα Γούλφοκ Κρος που κατέθεσε μία φεμινιστική εκδοχή της «Ιωάννας» σε ένα βιβλίο που έγινε μπεστ σέλερ.<p>
«Οι πληροφορίες αυτές λειτούργησαν ανακουφιστικά και μου απέδειξαν ότι η πρόθεσή μου να διασκευάσω την Πάπισσα δεν ήταν και τόσο ιερόσυλη...», λέει ο Βαγγέλης Ραπτόπουλος, που ανέτρεξε σε όλες τις σχετικές πηγές «με υπομονή, επιμονή και ένα σχεδόν αστυνομικό ενδιαφέρον», όπως λέει ο κ. Κοντός.<p>
Η σχέση του με την Ιωάννα δεν είναι καθόλου πρόσφατη. Γεννήθηκε πριν από 8 χρόνια όταν ξανάπιασε στα χέρια του το κείμενο του Ροΐδη, έγινε έμμονη ιδέα, ύστερα κινηματογραφικό σενάριο με προοπτικές που δεν ευοδώθηκαν όμως, υλικό για ένα ανολοκλήρωτο κόμικς (από τον Μανώλη Ζαχαριουδάκη) και τελικά μυθιστόρημα, με ευδιάκριτα ωστόσο σεναριακά χαρακτηριστικά (σύντομες σκηνές και γενικώς μία ελλειπτική μορφή αφήγησης που διευκόλυνε το συγγραφέα, αφού το διαθέσιμο πραγματολογικό υλικό για το Μεσαίωνα είναι ελάχιστο). <p>
Η «Απίστευτη Ιστορία...» πατά στον Ροΐδη διατηρώντας το βασικό σκελετό και τους ήρωες και μεταφέροντας αυτούσια ορισμένα χωρία, διαφοροποιείται όμως σε πολλά σημεία και βέβαια και ως προς τους στόχους. Το βασικό σχόλιο του Ραπτόπουλου που χρησιμοποιεί την ιστορία συμβολικά αφορά εκείνη τη γυναίκα που για να κατακτήσει την εξουσία ασπάζεται τόσο τα ανδρικά πρότυπα ώστε καταλήγει να χάσει τη θηλυκότητά της (και την ευλογία της μητρότητας) Απ' αυτής της απόψεως η σύγχρονη Ιωάννα του Ραπτόπουλου θα μπορούσε να είναι «και ο θηλυκός Μπιλ Γκέιτς»! <p>
Επίσης, αν ένας από τους κυριότερους στόχους του Ροΐδη ήταν να στηλιτεύσει τον κλήρο (το βιβλίο του είναι ακόμα στη Μαύρη Λίστα του Βατικανού), ο Ραπτόπουλος λέει πώς «δεν τρέφω κανένα ιδιαίτερο μένος απέναντι στον κλήρο. Πιστός μπορεί να μην υπήρξα ποτέ μου, αλλά δεν παύω να θεωρώ την κάθε Eκκλησία μία πολύτιμη και σαφώς καθοριστική παράμετρο της ταυτότητας των λαών που γαλουχήθηκαν με τις δοξασίες της».<p>
Πλέκοντας το δικό του μύθο για μία αδίστακτη, μεγαλομανή Ιωάννα, ο Ραπτόπουλος απαλλάχτηκε και από την εμμονή του. Αυτή είναι ίσως και η ειλικρινέστερη απάντηση στο ερώτημα «ποιος ο λόγος να ξαναγράψει κανείς σήμερα την Πάπισσα Ιωάννα». Για να κλείσει έναν παλιό λογαριασμό...<p>
NATAΛI XATZHANTΩNIΟY


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
