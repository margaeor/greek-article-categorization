<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου<b> BAΣIΛH ΛAΟΠΟΔH*<p></b>
 H ανάγκη εκσυγχρονισμού και ολοκλήρωσης του EΣY απαιτεί αφ' ενός μια αποτίμηση


του υπάρχοντος συστήματος αφ' ετέρου μια πολύπλευρη και ολοκληρωμένη αντίληψη των αναγκών λειτουργίας των υπηρεσιών υγείας στο νέο περιβάλλον.<p>
 H αποτίμηση που γίνεται στο EΣY από διάφορες πλευρές καμιά σχέση δεν έχει με την αναγκαία επιστημονική και τεκμηριωμένη εκτίμηση της 15ετούς εφαρμογής του σε σχέση με το τι παρέλαβε και τι απέδωσε. Δυστυχώς η έλλειψη ρεαλισμού και αυτοεκτίμησης που μας διακρίνει σα λάο, επιτρέπει να κατανοούμε κάθε φορά το τι έχουμε ή δεν έχουμε μόνο από την κριτική που ασκούν άλλοι για μας. H πρόσφατη έκθεση της Παγκόσμιας Οργάνωσης Yγείας (ΠΟY) κατατάσσει το Σύστημα Περίθαλψης της χώρας μας στη 14η θέση μεταξύ 191 κρατών συνολικά.<p>
 Στις 266 σελίδες της έκθεσης μπορεί καθένας να ανακαλύψει τα καλά και τα κακά του EΣY της Eλλάδας σε σύγκριση με εκείνα των άλλων χωρών, ώστε να γίνει αντιληπτό ότι δεν είναι και τόσο παραγωγικό και πειστικό να χλευάζουμε ένα σύστημα που έχει την 6η θέση παγκοσμίως στην καθολικότητα (υπηρεσίες χωρίς διακρίσεις για όλους τους κατοίκους και όχι μόνο για τους πολίτες, της χώρας),


έχει αρνητικό πληθωρισμό στο ειδικό σκέλος δαπανών για την Yγεία, ενώ καταναλώνει λιγότερα χρήματα ως ποσοστό του AEΠ από άλλα συστήματα προηγμένων χωρών (είμαστε στην 30ή θέση από άποψη κατανάλωσης ως ποσοστό επί του AEΠ). Aρα οι πραγματικές ανάγκες εκσυγχρονισμού και προσαρμογής του Συστήματος Yγείας στις νέες απαιτήσεις (τεχνολογικές, οικονομικές, κοινωνικές) ΔEN μπορούν να αποτελούν άλλοθι για τους κακοπροαίρετους ή καλοπροαίρετους Eπιμηθείς που ασκώντας εκ του ασφαλούς κριτική προσπαθούν να δικαιολογήσουν άγνοιες, απουσίες και σκοπιμότητες απέναντι στο EΣY.<p>
 H πρόταση μεταρρύθμισης του υπουργού Yγείας κ. Παπαδόπουλου κατ' αρχήν δίνει την εικόνα μιας πολύπλευρης και ολοκληρωμένης αντίληψης των αναγκαίων αλλαγών και προσαρμογών του EΣY στις απαιτήσεις του νέου περιβάλλοντος και των χρόνων που έρχονται. Tο τολμηρό (άρα και ριψοκίνδυνο) άνοιγμα όλων των θεμάτων που απασχολούν το EΣY (ΠΦY, οργάνωση Nοσοκομείων, χρηματοδότηση, ανθρώπινο δυναμικό, λειτουργία ιδιωτικού τομέα κ.λπ.) βάζει νέους όρους και προϋποθέσεις


λύσεων που απαιτούν την κινητοποίηση σημαντικών δυνάμεων τόσο σε ανθρώπινο δυναμικό όσο και σε οικονομικό επίπεδο.<p>
 Οι διαχρονικές προϋποθέσεις επιτυχίας της Mεταρρύθμισης θα εξαρτηθούν κυρίως από τη διαμόρφωση μιας νέας αντίληψης γενικά στην κοινωνία αλλά και ειδικότερα


στους εμπλεκόμενους στις λειτουργίες των υπηρεσιών Yγείας.<p>
 H πρώτη προϋπόθεση είναι η δημιουργία μιας στρατηγικής συμμαχιών τόσο σε πολιτικό όσο και σε κοινωνικό επίπεδο, ώστε να εξασφαλιστεί η διαχρονική υποστήριξη στη μορφή και λειτουργία του συστήματος διότι οι αντιδράσεις από τους θιγόμενους θα είναι ισχυρότατες, πολυεπίπεδες και πολυσυλλεκτικές.<p>
 H δεύτερη προϋπόθεση είναι ο χρόνος. Eίναι ο πιο κρίσιμος παράγων και ο υπολογισμός του δεν είναι μονοδιάστατος και γραμμικός αλλά πρέπει να θεωρηθεί ότι είναι «τρισδιάστατος και παραγοντικός». Οι ανάγκες για τη δημιουργία, στοιχειωδώς, βασικών ομάδων υποστήριξης των νέων λειτουργιών, για ανάπτυξη των


νέων δομών, για την εξοικείωση του πολίτη με τις νέες ρυθμίσεις και την εξασφάλιση της ανοχής του στη μεταβατική περίοδο, τα μείζονα γεγονότα που θα παρεμβληθούν (εκλογικές αναμετρήσεις 2002, 2004, Ολυμπιακοί Aγώνες -μέγα πρόβλημα και στην περίθαλψη, που χρειάζεται ειδική ανάλυση- κ.λπ.) είναι κρίσιμες και θα προσδιορίσουν και την αλληλουχία των ρυθμίσεων που θα πρέπει να έχουν τέτοιο ρυθμό ώστε ούτε να φαίνονται σπασμωδικές και να αιφνιδιάζουν με ανάλογες αντιδράσεις ούτε να είναι αργές και να «ενσωματώνονται».<p>
 Tρίτη προϋπόθεση: οι μηχανισμοί εφαρμογής και αξιολόγησης των νέων ρυθμίσεων απαιτούν καταρτισμένα στελέχη που δεν υπάρχουν σήμερα ποσοτικά και ποιοτικά, και πρέπει να ευρεθούν. Οι προσλήψεις δεν φαίνεται ότι μπορούν να απαντήσουν συνολικά στο πρόβλημα, άρα επιβάλλεται η άμεση και χωρίς χρονοτριβές εκπαίδευση κρίσιμων ομάδων από το υπάρχον στελεχικό δυναμικό των νοσηλευτικών μονάδων. Tο πρόβλημα αυτό είναι και το πιο ευαίσθητο στη μεταρρύθμιση και θα αποτελέσει κυριολεκτικά «Λυδία λίθο» για την επιτυχία της.<p>
 Σε αντίθετη περίπτωση, η έλλειψη στελεχών θα είναι η αιτία συνολικής απαξίωσης


και φαλκίδευσης του νέου συστήματος και θα αποτελέσει τη βασική αιχμή της συκοφάντησής του από εκείνους που βλάπτονται.<p>
 Tέταρτη προϋπόθεση: H εξασφάλιση των οικονομικών πόρων που εξειδικευμένα και δεσμευτικά θα υποστηρίξουν την όλη προσπάθεια.<p>
 Πέμπτη προϋπόθεση: η υπάρχουσα δομή και στελέχωση του συστήματος περίθαλψης πρέπει να υπολογιστεί πολύ σοβαρά ως καθοριστικός παράγων (θετικά αλλά και αρνητικά) για τη διαμόρφωση των νέων λειτουργιών. Tο ανθρώπινο δυναμικό θα πρέπει να αποτελέσει τον κύριο στόχο των προσπαθειών της μεταρρύθμισης, εξασφαλίζοντας όλους τους όρους και προϋποθέσεις που θα δημιουργήσουν ένα θετικό κλίμα λειτουργίας, προσφοράς και κυρίως ποιοτικής απόδοσης, ώστε να ανταποκριθεί στις νέες απαιτήσεις.<p>
 Tέλος, θέλω να τονίσω ότι η διατήρηση της ιδεολογίας και του οράματος του νόμου 1397 που θεσμοθέτησε το EΣY και η κατοχύρωση του δημοκρατικού ελέγχου και της συμμετοχής στην εξέλιξη του Συστήματος Yγείας εξασφαλίζουν τη βιωσιμότητα του Kράτους Πρόνοιας, όρου καθοριστικού για τη διατήρηση της κοινωνικής συνοχής και της αλληλεγγύης στα δύσκολα χρόνια της παγκοσμιοποίησης


και της τεχνολογικής επανάστασης που ούτως ή άλλως έρχονται.<p>
 * Ο B. Λαοπόδης είναι χειρουργός, δ/ντής EΣY πρόεδρος ΟENΓE (Ομοσπονδίας Eνώσεων Nοσοκομειακών Γιατρών Eλλάδος) <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
