<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Tης<b> BANAΣ ΦΩTΟΠΟYΛΟY<p>
 K</b>αταπέλτης για την πρακτική των ελληνικών ποινικών δικαστηρίων να απορρίπτουν αναιτιολόγητα, και χωρίς να έχουν εξασφαλίσει τις εγγυήσεις της δίκαιης δίκης,

κάθε αίτηση αποζημίωσης πολιτών που καταδικάστηκαν ή κρατήθηκαν προσωρινά στη φυλακή και οι οποίοι τελικά αθωώθηκαν, αποτελεί απόφαση του Ευρωπαϊκού Δικαστηρίου Δικαιωμάτων του Ανθρώπου. Η χώρα μας εισέπραξε μία ακόμη καταδίκη από τους Ευρωπαίους δικαστές επειδή δικαστήριο της Κρήτης αρνήθηκε να επιδικάσει αποζημίωση σε Ελληνα πολίτη που κρατήθηκε στη φυλακή, για να αποδειχθεί εκ των υστέρων ότι ήταν αθώος.<p>
 Πρόκειται για τον Χ. Γούτσο που χρειάστηκε να προσφύγει στο Στρασβούργο για να

βρει το δίκιο του. Δυστυχώς η περίπτωσή του δεν είναι η μοναδική. Χιλιάδες είναι οι ανώνυμοι πολίτες που εμπλέκονται άδικα στα γρανάζια του συστήματος ποινικής δικαιοσύνης της χώρας μας. Που στερούνται την ελευθερία τους γιατί έπεσαν θύματα λάθους ή εσφαλμένης δικαστικής κρίσης, εγκλείονται στη φυλακή, εκτίουν πολύμηνες ακόμη και πολύχρονες ποινές, για να διαπιστωθεί αργότερα ότι

τελικά ήταν αθώοι. Η αδικία αυτή κατά πάγια τακτική δεν αναγνωρίζεται. Οι αθώοι ουδέποτε αποζημιώνονται. Το ότι μπορεί να στιγματίστηκαν κοινωνικά ή να καταστράφηκαν οικονομικά ουδόλως απασχολεί.<p>
 Τα ελληνικά ποινικά δικαστήρια αρνούνται πεισματικά να εφαρμόσουν το νόμο και όσα επιτάσσουν τα άρθρα 533-545 του Κώδικα Ποινικής Δικονομίας για την επιδίκαση αποζημίωσης. Επί δεκαετίες οι διατάξεις αυτές παραμένουν ανενεργές και είναι δύσκολο να θυμηθεί κανείς αν έχουν εφαρμοστεί έστω και μία φορά. Κόντρα λοιπόν στο σεβασμό της ανθρώπινης αξίας βρίσκονται οι παγιωμένες νοοτροπίες των δικαστών που μας δικάζουν. Που εκδίδουν σε τέτοιες περιπτώσεις τις ίδιες στερεότυπες αποφάσεις. «Το Δημόσιο δεν έχει υποχρέωση για αποζημίωση

διότι εκείνος που καταδικάστηκε ή κρατήθηκε προσωρινά έγινε από πρόθεση παραίτιος της καταδίκης ή της προσωρινής κράτησης». Τελεία και παύλα. Ανύπαρκτο αιτιολογικό, κλισέ «ετυμηγορία».<p>
 Την πρακτική αυτή καταδικάζει η απόφαση του Ευρωπαϊκού Δικαστηρίου, που παρουσιάζει η «Ε». Το σκεπτικό της έχει ιδιαίτερο νομολογιακό ενδιαφέρον, δεδομένου ότι ανοίγει το δρόμο για την κατάθεση ανάλογων προσφυγών από Ελληνες

πολίτες που αδίκως κλείστηκαν στη φυλακή και ποτέ δεν αποζημιώθηκαν. Και το σημαντικότερο: τα ελληνικά δικαστήρια είναι υποχρεωμένα από εδώ και στο εξης να εφαρμόζουν όσα επιτάσσουν οι δικαστές του Στρασβούργου, όχι μόνον για να αποφύγουν και νέες μελλοντικές ευρωπαϊκές καταδίκες της χώρας μας, αλλά κυρίως

για να διασφαλίσουν τις απαραίτητες εγγυήσεις προς τους πολίτες που αδίκως εξέτισαν ποινές. Αν θέλουμε βέβαια να μιλάμε για ένα σύγχρονο κράτος δικαίου.<p>
 Ο Γούτσος προφυλακίστηκε στις 3 Νοεμβρίου 1993 με απόφαση του ανακριτή, κατηγορούμενος για απάτη, και στις 21 Δεκεμβρίου του ίδιου χρόνου διετάχθη η προσωρινή αποφυλάκισή του ύστερα από την καταβολή εγγύησης. Τρία χρόνια αργότερα, το Μάρτιο του 1996, όπου μαζί με άλλους συγκατηγορουμένους του παραπέμφθηκε να δικαστεί ενώπιον του Τριμελούς Εφετείου της Κρήτης, αθωώθηκε. Το δικαστήριο αποφάσισε όμως να μην τον αποζημιώσει για την άδικη προφυλάκισή του, χωρίς να ακούσει τα επιχειρήματά του και χωρίς να αιτιολογήσει αυτή του την απόφαση.<p>
 Εμπρός στην άρνηση της πολιτείας να του χορηγήσει αποζημίωση, ο Γούτσος προσέφυγε στην Ευρωπαϊκή Επιτροπή Δικαιωμάτων του Ανθρώπου, η οποία, όπως ήταν

φυσικό, τον δικαίωσε και του επιδίκασε αποζημίωση 1, 5 εκατ. δρχ.<p>
 <b>H απόφαση<p>
 Σύμφωνα με την απόφαση των δικαστών: <p></b>
 Yπήρξε παραβίαση του άρθρου 6 παρ. 1 της Ευρωπαϊκής Σύμβασης των Δικαιωμάτων του Ανθρώπου για τη δίκαιη δίκη. Το άρθρο αυτό προβλέπει ότι «καθένας έχει δικαίωμα να ακουστεί από αμερόληπτο δικαστήριο για οποιοδήποτε ζήτημα αστικής φύσης και για την αντίκρουση κάθε ποινικής κατηγορίας εναντίον του».<p>
 Η απόφαση σχετικά με το ζήτημα της αποζημίωσης δεν θα έπρεπε να ληφθεί χωρίς προηγουμένως να δοθεί η δυνατότητα στον προσφεύγοντα να αναπτύξει τα επιχειρήματά του ενώπιον του δικαστηρίου.<p>
 Η διαδικασία που ακολούθησε το δικαστήριο, να απορρίψει δηλαδή αυτεπάγγελτα το

αίτημα για αποζημίωση, ουσιαστικά εμποδίζει τον προσφεύγοντα από το να καταθέσει ο ίδιος αίτηση και του αφαιρεί το δικαίωμα να αμφισβητήσει αυτή τη διαδικασία.<p>
 Η Επιτροπή κατέρριψε και το επιχείρημα που πρόβαλε η ελληνική κυβέρνηση ότι ο κ. Γούτσος δεν είχε υποβάλει ποτέ αίτημα αποζημίωσης. Επικαλούμενη το άρθρο 537 του Κώδικα Ποινικής Δικονομίας που παρέχει το δικαίωμα στον αδίκως καταδικασθέντα να ζητήσει μέσα σε προθεσμία 48 ωρών από τη δημόσια εκφώνηση της αθωωτικής απόφασης αποζημίωση, αναφέρει ότι το δικαστήριο δεν του έδωσε τη

δυνατότητα αυτή, αφού πριν από τη λήξη της προθεσμίας αποφάσισε ότι δεν θα πρέπει να αποζημιωθεί. «Η Επιτροπή αδυνατεί να αντιληφθεί ποια χρησιμότητα θα εξυπηρετούσε η αίτηση για αποζημίωση δεδομένου ότι το Τριμελές Εφετείο αποφάσισε αυτεπαγγέλτως και οριστικώς», αναφέρεται στην απόφαση.<p>
 <b>«Mελανό σημείο»<p></b>
 Σχολιάζοντας την απόφαση, ο δικηγόρος του κ. Γούτσου, Παν. Μπιτσαξής, τονίζει ότι «το Ευρωπαϊκό Δικαστήριο Ανθρωπίνων Δικαιωμάτων έκρινε οριστικά ότι η συστηματική πρακτική των ελληνικών δικαστηρίων να αποκλείουν με προφάσεις την αποζημίωση των αδίκως καταδικασθέντων είναι ασυμβίβαστη με την ευρωπαϊκή αντίληψη για τα ατομικά δικαιώματα. Δυστυχώς τα δικαστήρια εξακολουθούν την ίδια πρακτική παρά τις παραπάνω αποφάσεις. Πρόκειται για ένα μελανό σημείο με ιδιάζουσα βαρύτητα για το νομικό μας σύστημα και το κράτος δικαίου».<p>
 Το Δικαστήριο του Στρασβούργου έχει καταδικάσει τη χώρα μας στο παρελθόν άλλες

τρεις φορές για ανάλογες περιπτώσεις. Πρόκειται για τις υποθέσεις Γεωργιάδη, Κουλούμπα και Τσιρλη. <p>
  Ο Τ. Γεωργιάδης τρεις φορές προφυλακίστηκε γιατί αρνήθηκε να υπηρετήσει τη στρατιωτική του θητεία επειδή είναι μάρτυρας του Ιεχωβά και τρεις φορές αθωώθηκε από το Στρατοδικείο, που δέχτηκε ότι οι λειτουργοί γνωστών θρησκειών απαλλάσσονται από τη στράτευση. Παρέμεινε προφυλακισμένος επί 11 μήνες.<p>
  Οι Δ. Τσιρλης και Κουλούμπας, και οι δυο μάρτυρες του Ιεχωβά, καταδικάστηκαν

πρωτοδίκως για αδίκημα που αφορούσε τη θρησκευτική τους πεποίθηση. Κρατήθηκαν στη φυλακή και σε δεύτερο βαθμό κηρύχθηκαν αθώοι. Το Ευρωπαϊκό Δικαστήριο επιδίκασε ως αποζημίωση στον καθένα 8 και 10 εκατομμύρια δρχ. αντίστοιχα. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
