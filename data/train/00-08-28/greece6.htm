<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΘΕΣΣΑΛΟΝΙΚΗ<p>
 Του ΚΩΣΤΑ ΛΑΣΚΑΡΕΛΙΑ<p>
 T</b>ην Αθήνα δείχνουν όλοι οι παράγοντες της Θεσσαλονίκης για το πρόβλημα λειψυδρίας που αντιμετωπίζει η πόλη. Η Αθήνα σχεδιάζει. Η Αθήνα προγραμματίζει. Η Αθήνα εκτελεί. Στη Θεσσαλονίκη μένει μόνο το θέμα διαχείρισης της ελλιπούς ποσότητας νερού που έχει στη διάθεσή της και από το οποίο ένα σημαντικό μέρος χάνεται στο δίκτυο -δεν φτάνει ποτέ στην κατανάλωση.<p>
 Γιώργος Πασχαλίδης, υπουργός Μακεδονίας-Θράκης, Κώστας Παπαδόπουλος, νομάρχης Θεσσαλονίκης, Βασίλης Παπαγεωργόπουλος, δήμαρχος Θεσσαλονίκης, Ιγνάτιος Καϊτετζίδης, δήμαρχος Πανοράματος Θεσσαλονίκης και Χρήστος Τσόγκας, πρόεδρος της Εταιρείας Υδρευσης Αποχέτευσης Θεσσαλονίκης, ο καθένας από τη σκοπιά του, λένε: <p>
 1. Η πόλη χρειάζεται 320.000 κυβικά μέτρα νερού κι έχει τώρα 255. 000 από τα οποία 200.000 φτάνουν στην κατανάλωση, αφού 30.000 κ.μ. πάνε στη βιομηχανία και 25.000 χάνονται, σύμφωνα με στοιχεία του ΕΥΑΘ, στη διαδρομή προς τους καταναλωτές.<p>
 2. Υπάρχει μια παρέκκλιση δύο χρόνων, σύμφωνα με όσα ο Κώστας Λαλιώτης είχε πει στις 17.5.97 στο Δημοτικό Συμβούλιο Θεσσαλονίκης για την ανακούφιση της πόλης με τα νερά από τον Αλιάκμονα, και αυτό γιατί δύο από τις έξι συνολικά εργολαβίες δεν ανταποκρίθηκαν στους όρους της σύμβασης, χωρίς η αντισυμβατική τους συμπεριφορά ν' αντιμετωπιστεί έγκαιρα από το ΥΠΕΧΩΔΕ.<p>
 3. Υπάρχουν κομμάτια του δικτύου που μετρά και 50 χρόνια και οι διαρροές είναι

το μέγα πρόβλημα, αλλά πρέπει ν' αντιμετωπιστούν και οι απρογραμμάτιστες κατασκευές και υδροδοτήσεις σε δήμους που μπήκαν τελευταία στην Eταιρεία και οι οποίες μοίραζαν νερό πριν από τις δεξαμενές συγκέντρωσης, με αποτέλεσμα τώρα το νερό να μην μπορεί να φτάσει ως τις δεξαμενές.<p>
 4. Ο K. Λαλιώτης δεσμεύτηκε ότι 150.000 κυβικά μέτρα νερού θα φτάσουν από τον Αλιάκμονα στο διυλιστήριο της Θεσσαλονίκης έως το τέλος του 2001. Eπομένως τα ίδια και μεγαλύτερα προβλήματα θα υπάρξουν και το επόμενο καλοκαίρι, αλλά είναι εξαιρετικά αμφίβολο αν θα ετοιμαστούν οι υποδομές -ευθύνη πάντα της Αθήνας- για να φτάσει στο ανατολικό κομμάτι της πόλης. Και οι υποδομές αυτές φτιάχνονται μέσα στην πόλη και δεν ακολουθούν τις υποδείξεις των τοπικών παραγόντων να κυκλώσουν την πόλη.<p>
 5. Η φετινή επίταση του φαινομένου είναι αποτέλεσμα και της πτώσης, γενικά, του υδροφόρου ορίζοντα, με αποτέλεσμα να φτάνουν στην πόλη 25.000 κυβικά μέτρα

νερού λιγότερα απ' όσα συνήθως δίνουν οι πηγές.<p>
 «Την ευθύνη για την υδροδότηση της Θεσσαλονίκης έχει η πολιτεία, σε αντίθεση με ό,τι συμβαίνει στην υπόλοιπη Ελλάδα αλλά και στην Ευρώπη, όπου τη σχετική αρμοδιότητα έχει η Tοπική Aυτοδιοίκηση», δίνει το στίγμα της ευθύνης ο Βασίλης

Παπαγεωργόπουλος, ενώ ο δήμαρχος Πανοράματος Ιγνάτιος Καϊτετζίδης προχωρεί περισσότερο και συγκεκριμενοποιεί τις ευθύνες: «στο γραφειοκρατικό και συγκεντρωτικό μοντέλο διοίκησης που επιμένει να "σχεδιάζει" και να "υλοποιεί" τα μεγάλα έργα της Θεσσαλονίκης ερήμην της πόλης και των φορέων της και βέβαια

με ρυθμούς που κάθε άλλο παρά ακολουθούν την πορεία ανάπτυξης, τη δυναμική και

τις προοπτικές της».<p>
 <b>«Λάθος νοοτροπία»<p></b>
 Στο πρακτικό μέρος των ευθυνών μπαίνουν ο νομάρχης Κώστας Παπαδόπουλος και ο πρόεδρος της ΕΥΑΘ Χρήστος Τσόγκας και δηλώνουν: <p>
 -Παπαδόπουλος: Για να αντιληφθείτε τη νοοτροπία που επικρατεί, ν' αποφασίζουν και να εκτελούν ερήμην της πόλης, αναφέρομαι στην ίδια την Eταιρεία διαχείρισης του νερού και της αποχέτευσης, στην οποία δεν έχουν ουσιαστικό ρόλο οι εκπρόσωποι της πόλης. Μετέχουν ένας εκπρόσωπος της νομαρχίας και ένας του δήμου Θεσσαλονίκης χωρίς να μπορούν να επηρεάσουν την πολιτική του. Η Αθήνα είναι αυτή που κράτησε για λογαριασμό της την εκτέλεση ενός έργου που έπρεπε να έχει τελειώσει από χρόνια κι αυτή είναι τώρα που αποφασίζει από πού θα περάσει ο κεντρικός αγωγός. Και το εκπληκτικό είναι ότι αυτή την ώρα δεν αντιμετωπίζεται το πρόβλημα των ανατολικών περιοχών και δεν ξέρουμε πότε θ' αντιμετωπιστεί και πότε θα γίνει πράξη αυτή η αντιμετώπιση.<p>
 -Τσόγκας: Δεν έχουμε λόγο πουθενά. Είπαμε να γίνει με μία εργολαβία το έργο του Αλιάκμονα, το έκαναν με έξι για να ενισχύσουν τις ελληνικές επιχειρήσεις και ορισμένες απ' αυτές δεν ανταποκρίθηκαν στις υποχρεώσεις τους. Είπαμε να κάνουμε έναν κεντρικό αγωγό που θα μπορεί να πάρει και τα 600.000 κυβικά μέτρα

νερού που προβλέπεται να 'ρθουν στην πόλη με την ολοκλήρωση του έργου και αυτός ο αγωγός περιμετρικά ν' αγκαλιάζει την πόλη. Προτίμησαν να περάσουν τους

σωλήνες μέσα από την πόλη, να δημιουργήσουν μια άνευ προηγουμένου αναστάτωση, που θα είναι μεγαλύτερη όταν το έργο θα μπει στο κέντρο και είναι ορατός ο κίνδυνος να «σκοντάψει» σε αρχαία. Είπαμε να είναι οι σωλήνες του κεντρικού αγωγού χυτοσιδηροί για να μη οξειδώνονται, προτίμησαν τους χαλύβδινους, οι οποίοι, είναι σίγουρο, σε 5 χρόνια θα παρουσιάσουν προβλήματα. Κι είναι ένας αγωγός που μπορεί να πάρει μόνο ένα μέρος του νερού που πρόκειται να 'ρθει από

τον Αλιάκμονα.<p>
 Ο υπουργός Μακεδονίας-Θράκης Γιώργος Πασχαλίδης που έχει την ευθύνη της ΕΥΑΘ, αποφεύγει να μπει σε λογικές ευθύνης κι αναθέματος της Αθήνας. Δίνει την κατάσταση όπως έχει σήμερα, με τις υποδομές που υπάρχουν, αλλά παραθέτει και τη συνέχεια και την οριστική αντιμετώπιση του προβλήματος. «Το βασικό πρόβλημα

υδροδότησης που αντιμετωπίζει η Θεσσαλονίκη, λέει, είναι η έλλειψη νερού για μερικές ώρες την ημέρα, σε ορισμένες περιοχές στη διάρκεια του Ιουνίου και του

Σεπτεμβρίου κάθε χρόνο, όταν αυξάνεται απότομα η κατανάλωση. Το μέγεθος του προβλήματος εξαρτάται από το σύνολο των βροχοπτώσεων και χιονοπτώσεων της κάθε

χρονιάς στην περιοχή Κεντρικής Μακεδονίας. Τη φετινή χρονιά παρουσιάζεται πτώση του υδροφόρου ορίζοντα σε ολόκληρη τη χώρα και στη Μακεδονία. Κάθε χρόνο

στη Θεσσαλονίκη υπάρχει μια αύξηση της κατανάλωσης της τάξης των 5.000 υδρομέτρων με αντίστοιχη αύξηση της κατανάλωσης».<p>
 Ευθύνες και στην ΕΥΑΘ ρίχνει ο δήμαρχος Πανοράματος, μιας από τις περιοχές που

βιώνει χρόνια τώρα το πρόβλημα της λειψυδρίας. Δεν φρόντισε, λέει, να εκσυγχρονίσει το πεπαλαιωμένο δίκτυο, με αποτέλεσμα να υπάρχουν διαρροές που φτάνουν ώς και το 40%, κι ακόμη δείχνει να αιφνιδιάζεται· αυτό το καλοκαίρι, αφήνει ολόκληρες περιοχές επί μέρες χωρίς νερό και παίρνει αντιφατικά και αποσπασματικά μέτρα, ορισμένα από τα οποία είναι αμφιβόλου νομιμότητας π.χ. αστυνόμευση από τους δήμους σε ό,τι αφορά τη χρήση νερού από τους δημότες-καταναλωτές. Ο πρέοδρος της ΕΥΑΘ (είναι νεοσύστατη εταιρεία) αποδέχεται ένα μέρος των ευθυνών, αλλά βάζει το μεγάλο θέμα του προγραμματισμού των έργων και της ευθύνης εκτέλεσής τους, ενώ ο νομάρχης Κώστας Παπαδόπουλος υποστηρίζει ότι οι τοπικές κοινωνίες που έχουν το πρόβλημα

της λειψυδρίας θα μπορούσαν πιο αποτελεσματικά να παρακολουθήσουν την πορεία εκτέλεσης ενός έργου από την... απρόσωπη και βουτηγμένη στη γραφειοκρατία Αθήνα, βάζοντας και πάλι το θέμα αποκέντρωσης εξουσιών στην Tοπική Aυτοδιοίκηση.<p>
 <b>Οι διαρροές<p></b>
 Ο Χρήστος Τσόγκας δέχεται ότι υπάρχουν διαρροές, αλλά υπάρχει ένα πρόγραμμα αντιμετώπισής τους. Δέχεται ότι ορισμένες περιοχές υποφέρουν περισσότερο, αλλά

η ευθύνη πέφτει και στα τοπικά δίκτυα, που δίνουν νερό στους καταναλωτές πριν φτάσει στις δεξαμενές με αποτέλεσμα ποτέ να μην μπορεί να φτάσει σ' αυτές. Τονίζει ότι υπάρχει και σπατάλη, που αντιμετωπίζεται μόνο με εκκλήσεις στους καταναλωτές, αλλά λείπει και ο προγραμματισμός από δήμους, που προκειμένου να μην πληρώσουν νυχτερινά ανοίγουν τις βάνες και ποτίζουν τα πάρκα καταμεσήμερο! <p>
 Υπάρχει γιατριά και ώς πότε; Ναι και έως το 2025 απαντά και ο Κώστας Λαλιώτης και ο Γιώργος Πασχαλίδης και ο Βασίλης Βαλασόπουλος, γενικός γραμματέας της περιφέρειας που έχει ευθύνη στην επίβλεψη των έργων, και ο Κώστας Παπαδόπουλος

και ο Βασίλης Παπαγεωργόπουλος και ο Ιγνάτιος Καϊτετζίδης και ο Χρήστος Τσόγκας, αλλά βάζουν προϋποθέσεις.<p>
 Ο Γιώργος Πασχαλίδης δέχεται την εισήγηση του Χρήστου Τσόγκα και βάζει θέμα κατασκευής υποθαλάσσιου αγωγού που θα φέρει το νερό στον ανατολικό τομέα, αλλά

ο Βασίλης Παπαγεωργόπουλος αμφισβητεί αν θα λειτουργήσουν άμεσα τα έργα του Αλιάκμονα και τονίζει ότι δεν έχει προχωρήσει η πρόταση τροφοδοσίας της Ανατολικής Θεσσαλονίκης με υποθαλάσσιο αγωγό. Τη σκοπιμότητα, πάντως, κατασκευής ενός τέτοιου οδηγού δεν τη βλέπει ως λύση ο νομάρχης Κώστας Παπαδόπουλος, αν προηγούμενα δεν εξεταστεί σε κάθε του λεπτομέρεια.<p>
 Αμεσα, εκεί που αποφασίζει η Θεσσαλονίκη μόνη της, έστω και χωρίς να έχει τον αποφασιστικό λόγο η Tοπική Aυτοδιοίκηση, για να υπάρξει πρόσκαιρη ανακούφιση, προγραμματίζονται: <p>
 <b>Aμεσα μέτρα<p></b>
 - Η επαναλειτουργία γεωτρήσεων, πλησίον του πολεοδομικού συγκροτήματος και ανατολικά, προκειμένου να εξευρεθούν άλλα 10.000 κυβικά μέτρα νερού την ημέρα,

με δεδομένη την αρνητική στάση της Αραβησσού να μη δώσει άλλο νερό στη Θεσσαλονίκη.<p>
 - Η πρόσληψη τεχνικού συμβούλου για την αντιμετώπιση του προβλήματος των διαρροών. Μια απόφαση που δοκιμάστηκε πιλοτικά, να μειωθεί η πίεση του νερού τις νυχτερινές ώρες, αναμένεται να εξοικονομήσει έως και 3.000 κυβικά μέτρα νερού την ημέρα, ενώ η αντιμετώπιση των μεγάλων διαρροών θα εξοικονομήσει συνολικά 10.000 κυβικά μέτρα νερού.<p>
 - Οι γεωτρήσεις που άρχισαν από τα δυτικά και θα επεκταθούν και στο κέντρο και

σε ορισμένες περιοχές ανατολικά για την άρδευση των πάρκων κι όλων των κοινόχρηστων χώρων που σήμερα χρησιμοποιούν νερό της ύδρευσης. Η εξοικονόμηση νερού θα είναι μεγάλη και το πιο σημαντικό θα υπάρξει περισσότερο και καλύτερο

πράσινο σ' όλη την πόλη.<p>
 - Η δημιουργία πολλών δεξαμενών, ιδιαίτερα ανατολικά, κι επειδή δεν υπάρχουν ελεύθεροι χώροι να χρησιμοποιούνται κοινόχρηστοι χώροι, σε συνεργασία με την Tοπική Aυτοδιοίκηση. Οι δεξαμενές να κατασκευάζονται υπόγεια έτσι ώστε να μη καταστρέφεται το πράσινο ή να είναι δυνατή η αποκατάστασή του εκεί που καταστρέφεται λόγω των έργων.<p>
 Στις σκέψεις της Eταιρείας Yδρευσης είναι να δώσει τη διαχείριση νερού σε δήμους που πρόσφατα χρησιμοποιούν νερό της εταιρείας και που το δίκτυό τους κατασκευάστηκε χωρίς κανένα προγραμματισμό, έτσι ώστε να καταστούν συμμέτοχοι στο πρόβλημα, στο οποίο και οι ίδιοι έχουν την ευθύνη τους.<p>
 Στη Θεσσαλονίκη προγραμματίζουν την ύδρευση των κατοίκων της αφού η πόλη αναπτύχθηκε και εν όψει αναμενόμενης και μη επιθυμητής πληθυσμιακής έκρηξης, αλλά ο προγραμματισμός έχει να κάνει μόνο με τη διαχείριση και όχι με τα κεντρικά έργα. Γι' αυτά η Αθήνα επιμένει να έχει τον πρώτο και βασικό λόγο! <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
