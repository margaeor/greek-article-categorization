<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Α</b>κούμε κατά καιρούς για το σπουδαίο εικαστικό έργο των Ελλήνων ομογενών, δη των

Ελληνοαμερικανών, μεμονωμένες εκθέσεις κάποιων από τους οποίους είχαμε τη δυνατότητα να δούμε σποραδικά στην Ελλάδα. Ποτέ όμως μέχρι σήμερα δεν είχε πραγματοποιηθεί στην Ελλάδα μια έκθεση ενδεικτική της τέχνης αυτών των καλλιτεχνών, έτσι ώστε ο επισκέπτης να 'χει τη δυνατότητα να παρατηρήσει το ιδιαίτερο εικαστικό τους ιδίωμα και κυρίως τη συμβολή τους στη μοντέρνα και σύγχρονη τέχνη.<p>
 Αυτό το κενό επιχειρεί να καλύψει η μεγάλη έκθεση «Μοντέρνες Οδύσσειες: Ελληνοαμερικανοί Καλλιτέχνες του 20ού αιώνα» που πρωτοπαρουσιάστηκε πέρυσι στο

Queens Museum of Art της Νέας Υόρκης και που θα φιλοξενηθεί από τις 3 Σεπτεμβρίου έως τις 30 Νοεμβρίου στο Κρατικό Μουσείο Σύγχρονης Τέχνης στη Θεσσαλονίκη. Τα εγκαίνια θα γίνουν την Κυριακή (3/9) στις 7μ.μ., παρουσία εκπροσώπων της ελληνικής κυβέρνησης, της αμερικανικής πρεσβείας, του Συμβουλίου Αποδήμου Ελληνισμού (ΣΑΕ) και πολλών Ελληνοαμερικανών καλλιτεχνών.<p>
 Η έκθεση με διοργανωτές το ΚΜΣΤ, το Κουίνς της Νέας Υόρκης, το Ιδρυμα Ιωάννου Φ. Κωστόπουλου και το ΣΑΕ, και με τη σύμπραξη της αμερικανικής πρεσβείας, δικαίως διεκδικεί το χαρακτηρισμό της μεγαλύτερης ομαδικής παρουσίασης που έγινε ποτέ στην Ελλάδα του έργου διακεκριμένων, ελληνικής καταγωγής, εικαστικών καλλιτεχνών της διασποράς στις ΗΠΑ. Παρουσιάζονται 110 έργα ζωγραφικής, γλυπτικής, εγκαταστάσεις, βίντεο, κατασκευές και φωτογραφίες 35 Ελληνοαμερικανών καλλιτεχνών του 20ού αιώνα που εκπροσωπούν σύγχρονες και ποικίλες αισθητικές τάσεις. Τα 90 εξ αυτών προέρχονται από μεγάλα μουσεία και ιδιωτικές συλλογές της Αμερικής, ενώ άλλα 20 εξασφαλίστηκαν από ελληνικά μουσεία, συλλογές και ιδρύματα.<p>
 Την επιστημονική ευθύνη της έκθεσης, που συνοδεύεται από δίγλωσσο (ελληνικά και αγγλικά) ιδιαίτερα κατατοπιστικό κατάλογο, έχουν Ελληνες και Αμερικανοί ιστορικοί της τέχνης. Οι Πίτερ Σελτς, Μπιλ Βαλέριο και Λουίζ Γουάιμπεργκ από το Κουίνς, Μιλτιάδης Παπανικολάου από το Κρατικό Μουσείο Σύγχρονης Τέχνης και Κατερίνα Κοσκινά από το Ιδρυμα Ιωάννου Φ. Κωστόπουλου.<p>
 <b>Οι καλλιτέχνες<p></b>
 Αναζητώντας το «ιδίωμα» καλλιτεχνών που επέδρασαν στις αμερικανικές μεγαλουπόλεις αυτού του αιώνα οι Αμερικανοί επιμελητές επέλεξαν 35 καλλιτέχνες

που συνδύασαν την κληρονομιά της αρχαίας Ελλάδας με τη σχετικά νέα πολιτιστική

πραγματικότητα της Αμερικής. Τους Στ. Αντωνάκο, Ουίλ. Μπαζιώτη, Λ. Μπένγκλις, Τζ. Κόνσταντ, Χρύσα, Ν. Δάφνη, Ελέκτρους, Χ. Γιαννάκο, Σ. Γιαννάκο, Μ. Γκίκα, Μ. Γρηγοριάδη, Μ. Χατζηπατέρα, Δ. Χατζή, Τ. Χίο, Αρ. Καλδή, Ζ. Κεραμέα, Μ. Λεκάκη, Κ. Μάνο, Β. Μάρρο, Τζ. Μαρκέτου, Τζ. Μορφέση, Ελ. Μυλωνά, Τζ. Νεγκροπόντε, Λ. Σαμαρά, Θ. Στάμο, Θ. Σκιπητάρη, Αν. Σπύρου, Α. Τάχα, Φ. Τσιάρα, Π. Βαγή, Π. Βούλκο, Τζ. Βάσο, Κ. Α. Κλωναρίδη, Ζ. Ξερόν, Κ. Βαβαγιάκη.<p>
 Στην αρχή της έκθεσης δεσπόζει το έργο του Ουίλιαμ Μπαζιώτη (1912-1963), ενός καλλιτέχνη που επηρεάστηκε από τον ευρωπαϊκό σουρεαλισμό, αποτελώντας μία από τις γνησιότερες φωνές της Αμερικής σ' αυτό το χώρο. Ο Θόδωρος Στάμος (1922-1997) εκπροσωπεί τον ανήσυχο καλλιτεχνικό κόσμο της Νέας Υορκης, τον κόσμο του αφηρημένου εξπρεσιονισμού. Και πώς θα ήταν δυνατό να απουσιάζει από αυτή την έκθεση το έργο του Στάμου, του ανθρώπου που περιγράφοντας κάποτε μία σειρά έργων του εξηγούσε: «Προσπάθησα να δώσω ό,τι πιστεύω πως είναι η ουσία της Ελλάδας. Πολλοί την αντιμετωπίζουν ως μια ιδιαίτερα λαμπερή χώρα. Οι πίνακές μου είναι πολύ σκοτεινοί. Πιστεύω ότι αυτοί οι πίνακες με το σκοτάδι τους αναδύουν αρκετό φως ώστε να εκφράζουν περισσότερο την Ελλάδα με την έννοια της τραγωδίας αυτής της χώρας. Για 300 χρόνια είχαν πολέμους. Και αυτό είναι για μένα σημαντικότερο από το να ζωγραφίζω φως και δένδρα».<p>
 Στην έκθεση εκπροσωπούνται φυσικά η Χρύσα και ο Στίβεν Αντωνάκος με έργα τους που αφορούν κυρίως τις ζωγραφικές-χρωματικές εξάρσεις του βιομηχανικού φωτός, του νέον δηλαδή. Στους καλλιτέχνες που πρωτοεμφανίστηκαν το 1960 ανήκουν και η

Λίντα Μπένγκλις, ο Λουκάς Σαμαράς κ.ά. Η πρώτη εκπροσωπείται από το γιγάντιο ζωγραφικό έργο της (μήκους 9μ.) «Contraband» και ο δεύτερος, με μία μεγάλη εγκατάσταση από καθρέφτες, με τίτλο «Mirror Corner» καθώς και με έξι αυτοπροσωπογραφίες του από τη σειρά «Photo Transformations». <p>
 Δεν λείπουν φυσικά τα έργα νεότερων καλλιτεχνών από τη γενιά του '80 και μετά,

όπως των Μόρφης Γκίκα, Κώστα Βαβατζιάκη, Τζένης Μαρκέτου, Μαρκ Χατζηπατέρα κ.ά.<p>
 Κατά τον ιστορικό τέχνης Πίτερ Σελτς, οι Ελληνοαμερικανοί καλλιτέχνες στο σύνολό τους «συνέβαλαν με το έργο τους στη διαμόρφωση της σύγχρονης αμερικανικής τέχνης. Κληρονόμησαν μια σχεδόν ανυπέρβλητη παράδοση -από τη μια,

τη σπουδαία και συχνά αυστηρή τέχνη της κλασικής αρχαιότητας και, από την άλλη, την περίλαμπρη και απόκοσμη ομορφιά των βυζαντινών εικόνων. Το έργο τους

ενσωματώθηκε γρήγορα στα βασικά καλλιτεχνικά ρεύματα της χώρας που τους φιλοξενούσε, η οποία χρωστάει πολλά στην ευρωπαϊκή τέχνη...».<p>
 Στο σχετικό του κείμενο ο Σελτς επικαλείται και μια φράση του Γιώργου Σεφέρη, που αντανακλά όλο το νόημα της έκθεσης για τις «Μοντέρνες Οδύσσειες»: «Αυτό που αναζητούμε δεν είναι ποιος είναι μείζων και ποιος ελάσσων καλλιτέχνης, αλλά ποιος κρατά την τέχνη ζωντανή».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
