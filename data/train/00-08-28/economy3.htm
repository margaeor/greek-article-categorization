<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tην ίδρυση νέας, τέταρτης Εταιρείας Παροχής Αερίου (EΠA) με περιοχή άσκησης επιχειρηματικής δραστηριότητας τις πόλεις της Ανατολικής Μακεδονίας και Θράκης, μελετά σύμφωνα με έγκυρες πληροφορίες η Δημόσια Επιχείρηση Αερίου.<p>
 Του<b> MIXAΛH KAΪTANTZIΔH<p></b>
 Με την υλοποίηση της πρότασης της ΔΕΠΑ για τέταρτη ΕΠΑ, οι οικιακοί καταναλωτές και άλλοι μικροί επαγγελματικοί καταναλωτές των πόλεων Αλεξανδρούπολης, Κομοτηνής, Ξάνθης, Καβάλας και Δράμας, θα μπορούν να γίνουν χρήστες του φυσικού αερίου. Ετσι θα μπορούν να καλύψουν τις ανάγκες σε ζεστό νερό, θέρμανση και μαγείρεμα, υποκαθιστώντας το ηλεκτρικό και το πετρέλαιο θέρμανσης, ενώ μέχρι τώρα τη δυνατότητα αυτή έχουν μονο οι βιομηχανίες της ίδιας περιοχής.<p>
 Η προοπτική αυτή αποτελεί φυσική εξέλιξη της επέκτασης του ανατολικού κλάδου του αγωγού φυσικού αερίου προς Αλεξανδρούπολη, αλλά και του αποτελέσματος της έρευνας αγοράς που έκανε η Δημόσια Επιχείρηση Αερίου για την κατανάλωση του καυσίμου από τις μεταποιητικές και άλλες μεγάλες επιχειρήσεις των νομών Δράμας, Καβάλας, Ξάνθης και Ροδόπης.<p>
 Μέχρι στιγμής, ο ανατολικός κλάδος του αγωγού φυσικού αερίου διαμέτρου 24 ιντσών και με μέγιστη δυναμικότητα περίπου 2 δισεκατομμύρια κυβικά μέτρα αερίου το χρόνο, καλύπτει τον άξονα από το Σιδηρόκαστρο μέχρι και τη βιομηχανική περιοχή της Κομοτηνής. Η επέκτασή του μέχρι την Αλεξανδρούπολη έχει ήδη εξαγγελθεί από τον πρωθυπουργό Κώστα Σημίτη, ενώ η ΔΕΠΑ ξεκίνησε τις μελέτες, προκειμένου να γίνει η ανάθεση κατασκευής του έργου.<p>
 <b>Iκανοποιητικό
 ενδιαφέρον<p></b>
 Το ενδιαφέρον που έχει εκδηλωθεί από τις βιομηχανίες της Ανατολικής Μακεδονίας

και της Θράκης για υποκατάσταση άλλων καυσίμων με φυσικό αέριο θεωρείται ικανοποιητικό από τη ΔΕΠΑ. Συγκεκριμένα, έχουν ήδη υπογραφεί συμβάσεις κυρίως με βιομηχανίες της Ξάνθης και Κομοτηνής για περισσότερα από 120 εκατομμύρια κυβικά μέτρα, ενώ συνεχίζονται οι συζητήσεις με βιομηχανίες της Καβάλας και των Σερρών (Βιομηχανία Ζάχαρης) για αντίστοιχες ποσότητες.<p>
 Επιπλέον, το γεγονός ότι στον ίδιο άξονα υπάρχουν ήδη δύο μεγάλοι καταναλωτές,

η Βιομηχανία Φωσφορικών Λιπασμάτων στη Νέα Καρβάλη με 150 εκατομμύρια κυβικά μέτρα και η ΔΕΗ στην Κομοτηνή με περίπου 500 εκατομμύρια κυβικά, θεωρούνται κατάλληλες προϋποθέσεις για κατασκευή δικτύων μέσης και χαμηλής πίεσης, μέσω των οποίων θα τροφοδοτηθούν και οι μικρότεροι καταναλωτές, δηλαδή οικιακοί και

επιχειρήσεις.<p>
 Σε ό,τι αφορά τη ζήτηση από τον οικιακό τομέα, οι πόλεις της Ανατολικής Μακεδονίας και Θράκης θεωρείται ότι πλεονεκτούν σημαντικά έναντι άλλων περιοχών, λόγω του ότι ο χειμώνας και γενικά οι χαμηλές θερμοκρασίες διαρκούν περισσότερους μήνες απ' ό,τι στις νοτιότερες περιοχές.<p>
 Χωρίς να είναι ακόμη γνωστές λεπτομέρειες, θεωρείται δεδομένο ότι η κατασκευή και εκμετάλλευση των δικτύων χαμηλής πίεσης στις συγκεκριμένες πόλεις θα γίνει

με το σύστημα του διαγωνισμού, που ακολουθήθηκε στις τρεις άλλες ΕΠΑ, της Αττικής, της Θεσσαλίας και της Θεσσαλονίκης. Δηλαδή μέσω διαγωνισμού θα κληθούν ειδικευμένες εταιρείες να καταθέσουν προσφορές για το ύψος του τιμήματος που θα καταβάλουν και των επενδύσεων που θα πραγματοποιήσουν στα δίκτυα πόλεων.<p>
 <b>Kατάθεση προσφορών
 6 Οκτωβρίου<p></b>
 Μέχρι στιγμής, από τις τρεις περιοχές στις οποίες θα κατασκευαστούν δίκτυα στην ιταλική Italgas έχουν κατακυρωθεί τα δίκτυα, της Θεσσαλονίκης και της Θεσσαλίας, ενώ στις 6 Οκτωβρίου πρόκειται να κατατεθούν προσφορές για το δίκτυο της Αττικής στο πλαίσιο του νέου διαγωνισμού που προκηρύχθηκε.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
