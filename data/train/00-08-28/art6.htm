<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο</b>
 Θόδωρος Τερζόπουλος έτρεξε ξυπόλυτος στο κέντρο της ορχήστρας, δίπλα στους επίσης ξυπόλυτους ηθοποιούς του, για να υποκλιθεί στο κοινό της Επιδαύρου. Δύο

συνεχόμενες βραδιές (Παρασκευή και Σάββατο) αυτός και ο «Αττις», η ομάδα του, είχαν τη χαρά να ακούσουν τα πολλά «μπράβο» και τα ενθουσιώδη χειροκροτήματα του κοινού. Είχε την τύχη και το Φεστιβάλ Επιδαύρου να γνωρίσει μια άσπρη... νύχτα, έστω και στο κλείσιμό του.<p>
 Διότι ο Θόδωρος Τερζόπουλος με τη μακριά πορεία του στο αρχαίο δράμα κατέθεσε στην Επίδαυρο ολοκληρωμένη, καθαρή και στέρεη την πρότασή του για το αρχαίο δράμα, κάτι που οφείλουν να αναγνωρίσουν ακόμα και εκείνοι που ίσως προτιμούν πιο κλασικές προσεγγίσεις. Το σωματικό, τελετουργικό θέατρο του Τερζόπουλου από τότε που έπαψε να μας ξενίζει έγινε μια όαση σοβαρότητας μέσα στην πληθώρα

των παραστάσεων αρχαίου δράματος, μια όαση στην οποία το αρχαίο μέγεθος αναδεικνύεται και προκαλεί μια ξεχασμένη συγκίνηση.<p>
 Δεν ήταν πολλοί αυτοί που παρακολούθησαν τον «Ηρακλή Μαινόμενο» του Ευριπίδη. Δύο χιλιάδες την Παρασκευή και οι διπλάσιοι (και ακόμα πιο εκδηλωτικοί) το Σάββατο. Η παρουσία πολλών καλλιτεχνών ήταν αναμενόμενη. Ο «Ηρακλής Μαινόμενος», όσο άνετα κι αν πέρασε στο κοίλο, παρέμενε μια παράσταση με έντονο ενδιαφέρον για τους ανθρώπους του θεάτρου και τους ειδικούς. Παρούσα με

την παρέα της και η Μαργαρίτα Παπανδρέου. <p>
 Ο χώρος δράσης ήταν και πάλι κυκλικός. Η ορχήστρα ήταν καλυμμένη με ένα λευκό δάπεδο με ομόκεντρους μαύρους κύκλους. Τα κοστούμια ήταν τόσο απλά που έχαναν τη χρονολογική καταγωγή τους και γίνονταν (ακόμα και οι μακριές μαύρες τουαλέτες των γυναικών) φυσικές ενδυμασίες των κατοίκων μιας μυθολογικής Θήβας, που ζουν μέσα σε ένα συνεχές αίσθημα θανάτου περιμένοντας τον Ηρακλή να

γυρίσει από τον Αδη φέρνοντας πίσω τον Κέρβερο, αλλά και το βασιλιά Λύκο να σκοτώσει τη γυναίκα και τα παιδιά του ημίθεου. <p>
 Το γεγονός ότι ο «Ηρακλής Μαινόμενος» είχε να παρουσιαστεί 35 χρόνια έκανε την

παρακολούθησή του ακόμα πιο ενδιαφέρουσα σε εποχές που οι τραγικοί έχουν αρχίσει να «θαμπώνουν» κάτω από το βάρος των αλλεπάλληλων ανεβασμάτων. Ο Θόδωρος Τερζόπουλος κράτησε αυτούσιο το κείμενο (σε μετάφραση του Τάσου Ρούσσου) και αντιμετώπισε τις ιδιομορφίες και τις παγίδες του (μην ξεχνάμε ότι

μας έχει παραδοθεί ως σατυρικό δράμα) με έναν τρόπο απαλλαγμένο από την εύκολη

λύση των εξωτερικών στοιχείων. <p>
 Από τις πιο δυνατές στιγμές της παράστασης η έξοδος του Ηρακλή (Διονύσης Ακτύπης) από τη μανία του, τότε που συνειδητοποιεί ότι έχει σκοτώσει τα τρία παιδιά του (παρόντα σε όλη τη διάρκεια της παράστασης στη σκηνή) και τη γυναίκα του. Ερωτηματικό, πάντως, παραμένει γιατί ο Τερζόπουλος δεν προέκρινε και για την Επίδαυρο τον έντονα σωματικό τρόπο ερμηνείας του Ηρακλή, που τόσο εξαιρετικά είχε φέρει εις πέρας ο Ιερώνυμος Καλετσάνος στό ανέβασμα της «Καθόδου» στην αθηναϊκή κλειστή σκηνή της ομάδας.<p>
 Εξίσου δυνατό και συγκινητικό και το κλείσιμο του «Ηρακλή Μαινόμενου» με τα δύο γυμνά από τη μέση και πάνω σφιχταγκαλιασμένα κορμιά των ημιθέων Ηρακλή και

Θησέα, που φεύγουν για την Αθήνα αφήνοντας πίσω τους τη φρίκη και τα πτώματα, που στον Ευριπίδη συνήθως σκορπούν στο διάβα τους οι θεοί.<p>
 <b>ΒΕΝΑ ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
