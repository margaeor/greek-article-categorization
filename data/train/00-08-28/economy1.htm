<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Το Ακαθάριστο Εθνικό Προϊόν στη διάρκεια του πρώτου εντός της ΟΝΕ έτους προβλέπεται ότι θα είναι 44 τρισ. δρχ....και «κάτι».<p>
 Tου <b>Γ. AΓΓEΛH<p>
 Α</b>υτό το «κάτι» είναι ένα από τα «μυστικά χαρτιά»<p>

του νέου προγράμματος σταθερότητας για την εντός ΟΝΕ εποχή της ελληνικής οικονομίας.<p>
 Ο νέος προϋπολογισμός, που θα ψηφιστεί το Νοέμβριο, θα καταγράφει ως προσδοκώμενο μέγεθος του ΑΕΠ τα 44 τρισ. δρχ., αλλά στην πραγματικότητα έχει ήδη βάλει ως στόχο αυτό το «κάτι» προκειμένου να πετύχει τη δημοσιονομική εξυγίανση που απαιτεί το πρόγραμμα.<p>
 Στην πραγματικότητα, όπως παραδέχονται στο υπ. Οικονομικών, το ΑΕΠ θα είναι πολύ μεγαλύτερο αλλά δεν θα φαίνεται πουθενά, καθώς η «παραοικονομία» υπολογίζεται ότι αγγίζει το 30% περίπου της συνολικής οικονομίας.<p>
 Το ύψος του πραγματικού ΑΕΠ υπολογίζεται ανεπισήμως ότι θα ξεπεράσει τα 55-57 τρισ. δρχ., καθώς η «κρυφή» οικονομία στην Ελλάδα κυμαίνεται περίπου στο 30% του συνόλου της οικονομίας.<p>
 Στον προϋπολογισμό, πέραν της φυσιολογικής ωρίμανσης των εσόδων που κάθε χρόνο


προστίθεται στο συνολικό αποτέλεσμα, υπολογίζεται ένα μέρος από την «αυθόρμητη» μείωση της φοροδιαφυγής και ένα άλλο μέρος που προκύπτει ως αποτέλεσμα της δουλειάς του ΣΔΟΕ και των ΔΟΥ.<p>
 <b>H Eλλάδα
 στο 29%<p></b>
 Σε μια πρόσφατη μελέτη που έχει γίνει από έναν ειδικό επί του θέματος καθηγητή


του Πανεπιστημίου του Λιντς στην Αυστρία, τον Φρίντριχ Σνάιντερ, βασισμένη σε στοιχεία του ΟΟΣΑ, η Ελλάδα φαίνεται να έχει τη μεγαλύτερη «φοροδιαφεύγουσα» οικονομία στην Ε.Ε. Το ποσοστό της «κρυφής» οικονομίας στην Ελλάδα φτάνει το 29% της συνολικής οικονομικής δραστηριότητας, με τους Iταλούς να ακολουθούν με


28, 2% και την επόμενη ομάδα «φοροφυγάδων», τις χώρες Βέλγιο, Ισπανία, Πορτογαλία, να ακολουθούν με 22% - 23%.<p>
 Οι υπολογισμοί της έρευνας αυτής έχουν γίνει με μια μέθοδο, η οποία συγκρίνει την πραγματική ζήτηση χρήματος με εκείνη που θα έπρεπε να είχε, με βάση τα ονομαστικά στοιχεία της οικονομίας. Για την Ελλάδα η έρευνα αυτή δείχνει ότι η


ζήτηση χρήματος στην Ελλάδα είναι πολύ μεγαλύτερη από εκείνη που θα έπρεπε να είναι. Η διαφορά αυτή αποδίδεται στη λειτουργία της παραοικονομίας, η οποία κινείται κατά βάση με «ρευστό».<p>
 Η μέθοδος αυτή βέβαια αντιμετωπίζεται επιφυλακτικά από πολλούς οικονομολόγους,


γιατί οι οικονομίες των χωρών έχουν διαφορετικές δομές και είναι αδύνατο να εφαρμοσθούν γενικεύσεις του κανόνα. Παρ' όλα αυτά στο υπ. Οικονομικών αρμόδια στελέχη όχι μόνο αποδέχονται τη συγκεκριμένη εκτίμηση αλλά παρατηρούν ότι η έρευνα πιθανώς να υποεκτιμά την παραοικονομία...<p>
 Αυτή η συνιστώσα στη διαμόρφωση της οικονομικής πολιτικής «μεταφράζεται» στο εξής συμπέρασμα: οι Eλληνες απολαμβάνουν εισοδημάτων κατά 30% μεγαλύτερων από εκείνα για τα οποία φορολογούνται, με άλλα λόγια «ζούμε καλύτερα από όσο μας επιτρέπει η καταγεγραμμένη οικονομική μας δραστηριότητα, και αυτό πρέπει να αλλάξει μέσα στα επόμενα τέσσερα χρόνια...» όπως διευκρινίζουν στην Καραγεώργη


Σερβίας.<p>
 Αν είναι όμως έτσι τα πράγματα, τότε η γνωστή άποψη ότι μπορεί να είμαστε φτωχοί σε σύγκριση με τους Eυρωπαίους αλλά...περνάμε καλύτερα, έχει χρονικό ορίζοντα λήξης και αυτός είναι το νέο πρόγραμμα σταθερότητας...<p>
 Βεβαια, το ζήτημα είναι πως αν αυτή η παραοικονομία, που μέχρι τώρα συμπλήρωνε


ανεπισήμως το ανεπαρκές, σύμφωνα με τα κριτήρια των Βρυξελλών, κατά κεφαλήν εισόδημά μας (γι' αυτό εξακολουθούν να μας χρηματοδοτούν με τους πόρους του Ταμείου Συνοχής) έλθει με τη βοήθεια της Eφορίας στην επιφάνεια, τότε το ΑΕΠ θα αυξηθεί αλλά η ευημερία θα μειωθεί και κανένας δεν θα μπορεί να διαμαρτυρηθεί.<p>
 <b>11-13 τρισ. δρχ.
 στην αφάνεια<p></b>
 Πόσα από τα 11-13 τρισ. δρχ. που κινούνται κάθε χρόνο θα καταφέρει να «μετακινήσει» η κυβέρνηση από την αφάνεια στο φως της οικονομικής δραστηριότητας είναι ακόμη άγνωστο, αλλά στο υπ. Οικονομικών οι στόχοι είναι αρκετά φιλόδοξοι. Σ' αυτό συμβάλλει και η πορεία των εσόδων μέχρι σήμερα που είναι σχεδόν διπλάσια σε επίπεδο ρυθμού αύξησης από τα προβλεπόμενα στον προϋπολογισμό του 2000. Πρέπει να σημειωθεί εδώ ότι στα ποσά αυτά δεν περιλαμβάνονται οι καθαρά εγκληματικές δραστηριότητες, άλλα μόνο εκείνες που θα μπορούσαν να χαρακτηριστούν σαν μη καταγεγραμμένες εμπορικές και εμπορικές δραστηριότητες.<p>
 Οταν μάλιστα τεθούν σε λειτουργία και τα τοπικά Ελεγκτικά Κέντρα τον ερχόμενο Οκτώβριο, τότε τα αποτελέσματα από θετικά ίσως μετατραπούν σε θεαματικά, υποστηρίζουν αρμόδια στελέχη του υπουργείου Οικονομικών, που διευκρινίζουν ότι


στόχος δεν είναι η διακοπή της δραστηριότητας αλλά η νομιμοποίησή της. Αλλωστε, προσθέτουν, οι φορολογικές ελαφρύνσεις στις επιχειρήσεις και η στήριξη της επιχειρηματικότητας στις ΜΜΕ έχει στόχο τη διευκόλυνση της διαδικασίας «επανένταξης» στη νόμιμη οικονομική δραστηριότητα, από την οποία θα ωφεληθεί ο προϋπολογισμός και η δημοσιονομική εξυγίανση στη διάρκεια του προγράμματος σταθερότητας 2001-2004.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
