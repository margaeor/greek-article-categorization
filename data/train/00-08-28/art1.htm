<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 28 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης<b> NATAΛI XATZHANTΩNIΟY<p></b> Ποιο ήταν το αγαπημένο φαγητό του Πικάσο όταν ανακάλυπτε τον κυβισμό; Γιατί για να φτιάξει κανείς τη «Σαλάτα Δουμά», πρέπει να συνοδεύεται απαραιτήτως από έναν... υπηρέτη; Τι γλυκό ζήταγε να του στείλει η σύζυγός του και πώς το περιέγραφε ο έγκλειστος στη Βαστίλη μαρκήσιος Ντε Σαντ; <p> Η λογοτεχνία μπορεί να είναι νόστιμη, το ίδιο και η ζωγραφική, αλλά οι παραπάνω περιπτώσεις αυτονομούνται και περιγράφουν μια νέα εκδοτική άποψη για το πώς μπορεί να είναι ένα βιβλίο συνταγών. Ή απλά ενισχύουν την πρόταση που έκανε κάποτε ο κορυφαίος Γάλλος γευσιγνώστης Μπριγιά Σαβαρέν, να θεωρηθεί η Γαστεραία η δέκατη Μούσα, προστάτιδα της τέχνης που αγαπήθηκε και εξυμνήθηκε από καλλιτέχνες.<p> Στα ράφια των βιβλιοπωλείων εξακολουθεί φυσικά να βρίσκει κανείς βιβλία με την παραδοσιακή αντίληψη μίας συλλογής συνταγών. Ολο και συχνότερα, όμως, εμφανίζονται άλλου είδους βιβλία-πονοκέφαλος για το βιβλιοπώλη που δεν ξέρει πού να τα κατατάξει. Αλλωστε, όλα αυτά μαζί δεν κάνουν μια ξεχωριστή ενότητα.<p> Υπάρχουν, για παράδειγμα, τα αμιγή λογοτεχνικά έργα στις σελίδες των οποίων παρεμβάλλονται οι αναφερόμενες συνταγές. Τέτοια περίπτωση ήταν το «Σαν Νερό σε Καυτή Σοκολάτα» της Λάουρα Εσκιβέλ (εκδόσεις Ωκεανίδα).<p> Υπάρχουν ύστερα οι λογοτεχνικού τύπου αφηγήσεις, όπου επίσης παρεμβάλλονται συνταγές, με θαυμάσιο δείγμα την περίφημη «Κουζίνα της Μάφια» (εκδόσεις Παπαδόπουλος): συγγραφέας ο Τζο Ντογκς, «μεταμελημένος» πρώην μαφιόζος, προστατευόμενος μάρτυρας του FBI, αφηγείτο πριν από μερικά χρόνια πικάντικες ιστορίες από τη ζωή γνωστών μαφιόζων, παρέθετε ταυτόχρονα μερικές από τις ωραιότερες (και βαρύτερες) συνταγές της ιταλικής κουζίνας, συμβουλεύοντας η κατανάλωσή τους να συνοδευτεί από αρκετά ουισκάκια και προσέθετε ως επιδόρπιο κάποιες χαριτωμένες κρίσεις του, όπως π.χ. «Το έγκλημα μπορεί να μη βγαίνει πάντα σε καλό, αλλά είναι βέβαιο ότι ανοίγει διαολεμένα την όρεξη»! <p> Υπάρχουν, τέλος, και μάλιστα πληθαίνουν, τα βιβλία που για να παραθέσουν συγκεκριμένες συνταγές αντλούν πληροφορίες και έμπνευση από τα αποσπάσματα κειμένων γνωστών λογοτεχνών, από τις γαστριμαργικές προτιμήσεις γνωστών ζωγράφων ή και ολόκληρων ιστορικών περιόδων. <p> Πάρτε για παράδειγμα το βιβλίο της Ερμίν Εσέ, «Στο Τραπέζι του Πικάσο», το οποίο κυκλοφορεί δυστυχώς μόνον στα γαλλικά. Η Εσέ υπογράφει ουσιαστικά μια συνοπτική βιογραφία του ζωγράφου. Ο βασικός άξονας της διήγησής της δεν είναι όμως περιστατικά της ζωής του, αλλά τα πιάτα που προτιμούσε, το τι έτρωγε στην Ισπανία και τι στη Γαλλία, ποια ήταν τα αγαπημένα του εστιατόρια και πώς συγκεκριμένα τρόφιμα τον ενέπνευσαν. Στο βιβλίο της η Εσέ φροντίζει να συμπεριλάβει και συνταγές, είτε αυτές που αγάπησε ιδιαίτερα ο Πικάσο, είτε τις πιο χαρακτηριστικές των περιοχών όπου έζησε.<p> «Η πολύπτυχη προσωπικότητα του Πικάσο», εξηγεί η συγγραφέας, «αντλεί έμπνευση και από το άμεσο περιβάλλον του. Στο τραπέζι γευματίζει και συγχρόνως σχεδιάζει: τα πιτσούνια με αρακά γίνονται κυβισμός, η ραχοκοκαλιά ενός ψαριού κεραμικό, μια ψαρόσουπα με χέλι περνά στην αθανασία σε έναν πίνακά του κι αντίστοιχα μια γυναίκα (η συντροφός του Μαρί-Τερέζ) γίνεται φρούτο: οι καμπύλες της τον εμπνέουν για μία σειρά από νεκρές φύσεις με φρούτα».<p> Γνωστή είναι άλλωστε μία από τις σπουδές του ζωγράφου για τη γυναίκα-φρούτο, όπου ένα γυναικείο πρόσωπο αποτυπώνεται σε κομμάτια, σαν φέτες φρούτου που ανοίγουν πάνω στο πιάτο.<p> Δεν είναι όμως μόνον θεωρητική και μονόπλευρη η σχέση του Πικάσο με το φαγητό. Αντίθετα, οι ορέξεις του δίνουν την ευκαιρία στην Εσέ να παραθέσει μια σειρά από χαριτωμένα περιστατικά, όπως αυτό για τους φουρνάρηδες της Βαλορί, οι οποίοι ονόμασαν «πικάσο» τα αγαπημένα του ψωμάκια. Ψωμάκια που έμοιαζαν πολύ με δάχτυλα και που ενέπνευσαν το 1952 τον Ρομπέρ Ντουανό για μια ιστορική φωτογραφία: ο Πικάσο κάθεται στο τραπέζι έχοντας απλωμένα τα δέκα δάχτυλα των χεριών του. Δάχτυλα; Οχι, μία προσεκτικότερη παρατήρηση αποδεικνύει πως αυτά μπροστά του είναι δέκα πονηρά τοποθετημένα ψωμάκια! <p> Στο βιβλίο της η συγγραφέας επιχειρεί και ψυχαναλυτικού τύπου προσεγγίσεις, όπως στο κεφάλαιο «Καλλιτεχνική Επανάσταση και αστική κουζίνα», όπου διαπιστώνει πως όσο πιο εικαστικά αντισυμβατικός γινόταν ο Πικάσο, τόσο πιο μπουρζουάδικη γινόταν η όρεξή του. Αποκορύφωμα, τα περίφημα «πιτσούνια με αρακά», τα οποία όχι μόνον δεν έλειπαν σχεδόν ποτέ από το τραπέζι του εκείνη την εποχή, αλλά τον ενέπνευσαν και για μια σειρά έργων (το ομώνυμο έργο του αποτελεί υπέροχο δείγμα του κυβισμού) ζωγραφικών αλλά και κεραμικών.<p> Ο Πικάσο επιπλέον, όπως και σχεδόν κάθε άνθρωπος, σημείωνε, διαβάζουμε, μερικές συνταγές, όπως αυτή για τους υπέροχους «μπαμπά», οι οποίοι καλύτερο είναι να παρουσιαστούν «έχοντας», όπως συμβούλευε ο ίδιος, «διασκορπισμένους στην επιφάνειά τους μικρούς κόκκους γλυκάνισου σε όλα τα χρώματα». Μία εικαστική πινελιά, σε ένα από τα διασημότερα γευστικά αριστουργήματα της γαλλικής ευφυΐας!

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
