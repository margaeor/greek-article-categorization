<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 11 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΝΙΚ.ΠΑΠΑΔΟΓΙΑΝΝΗ<p></b>
 Για την πυρκαγιά που άναψαν τα βεγγαλικά της πρόβας της τελετής έναρξης, οι διοργανωτές των Ολυμπιακών δεν ανησυχούν. Ενα λεωφορείο που άργησε τους έκοψε τα χαμόγελα μαχαίρι...<p>
 «Περιμέναμε 20 με 25 λεπτά πριν εμφανιστεί το λεωφορείο», παραπονέθηκε ο Χουάν Αντόνιο Σάμαρανκ. «Είχα μία πολύ σημαντική συνάντηση στο Κέντρο Τηλεόρασης, αλλά καθυστέρησα· ήταν αδύνατο να φτάσω στην ώρα μου. Ολο μας έλεγαν "σε δέκα λεπτά έρχεται", αλλά πέρασε σχεδόν μισή ώρα ώσπου να φύγουμε από το ξενοδοχείο».<p>
 Αν δεν φτάνει στην ώρα του το λεωφορείο του Σάμαρανκ, καταλαβαίνετε πόσο θ' αργούν τα υπόλοιπα...<p>
 «Ηταν θέμα κακής συνεννόησης και όχι οργανωτικό», προσπάθησε να δικαιολογηθεί ο εκπρόσωπος των διοργανωτών Πολ Ουίλομπι. «Αντί να πάει ο οδηγός στο ξενοδοχείο της ΔΟΕ, πήγε εκεί όπου μένουν τα μέλη της Οργανωτικής Επιτροπής του Σίδνεϊ».<p>
 Οι εφημερίδες του Σίδνεϊ έγραψαν χθες ότι ο Σάμαρανκ ήταν «έξω φρενών», αλλά ο ίδιος ο πρόεδρος της ΔΟΕ το διέψευσε: «Οχι, δεν θύμωσα. Τέτοια λάθη εύκολα γίνονται». Το πρακτορείο που έχει αναλάβει τις μετακινήσεις αθλητών, επισήμων και δημοσιογράφων ζήτησε επίσημα συγγνώμη και τόνισε ότι 81.000 μετακινήθηκαν χωρίς προβλήματα στο Ολυμπιακό Στάδιο για την πρόβα της τελετής έναρξης: 57.000 με το τρένο, οι υπόλοιποι με λεωφορεία.<p>
 Λίγο μετά το φινάλε, έκαναν ράλι στο Ολυμπιακό Πάρκο τα πυροσβεστικά οχήματα.<p>
 Οχι μία, αλλά τρεις πυρκαγιές άναψαν το Σαββατόβραδο σε θάμνους γύρω από το Στάδιο, από... αδέσποτα βεγγαλικά. Τις έσβησαν γρήγορα οι πυροσβέστες, αλλά ο πανικός, πανικός. Και το ρεζιλίκι, ρεζιλίκι. Οι φωτογραφίες, με τις φλόγες που φώτιζαν τον ουρανό της Ολυμπιακής Πόλης, έκαναν το γύρο του κόσμου. Το ίδιο και τα βίντεο των τηλεοπτικών συνεργείων που έσπευσαν. «Δεν υπήρξαν θύματα, ούτε ζημιές στο Στάδιο ούτε απειλή για κατοικημένες περιοχές», διαβάζουμε στην ανακοίνωση της αστυνομίας. Θα ακολουθήσει μία ακόμα πρόβα πριν από την τελετή έναρξης. Το μεγάλο πανηγύρι θα ξεκινήσει το απόγευμα της Παρασκευής.<p>
 Κυριακή πρωί πρωί, βούτηξαν στα νερά μπροστά στην Οπερα οι αθλητές του τριάθλου. Ετρεμε το κορμί τους από το κρύο, έτρεμε όμως και η ψυχή τους. Οι καρχαρίες που συνηθίζουν να κόβουν βόλτες στα ανοιχτά του λιμανιού Ντάρλινγκ ίσως και να πεινούσαν...<p>
 «Δεν ανησυχούμε καθόλου», τόνισε ο υπεύθυνος του τριάθλου Ντέιβιντ Χάνσεν.<p>
 «Οι μόνοι που φοβούνται είναι κάποιοι ξένοι αθλητές, προφανώς από άγνοια», πρόσθεσε. «Για να τους καθησυχάσουμε, φέραμε δύτες και τους βάλαμε να περιπολούν».<p>
 Για... αντιπερισπασμό, άραγε; Πάντως, καρχαρίας δεν εμφανίστηκε στα 20 λεπτά της επίσημης προπόνησης των 70 αθλητών που έπεσαν στο νερό, την Κυριακή. Οι συσκευές σόναρ που είχαν μαζί τους οι Αυστραλοί βουτηχτάδες έμειναν σιωπηλές.<p>
 Στο τρίαθλο, που περιλαμβάνεται για πρώτη φορά στο ολυμπιακό πρόγραμμα, οι αθλητές κολυμπάνε 1.500 μέτρα στη θάλασσα. Μετά βγάζουν το μαγιό, φορούν στεγνά ρούχα και κάνουν ποδηλασία 40 χιλιόμετρα σε δημόσιο δρόμο. Για επιδόρπιο, τρέχουν και άλλα 10 χιλιόμετρα πριν φτάσουν εξαντλημένοι στον τερματισμό. Κι όποιος αντέξει...<p>
 <b>ΔIΠΛΩMATIKΟ ΘEMA<p></b>
 «Διπλωματικό ζήτημα» δημιουργήθηκε ανάμεσα στην κυβέρνηση της Αυστραλίας και της ΔΟΕ, καθώς η πρώτη απαγόρευσε την είσοδο στη χώρα σε δύο διαπιστευμένους τη ΔΟΕ για τους Ολυμπιακούς Αγώνες. Η πρωτοφανής απόφαση του αυστραλιανού υπουργείου Μετανάστευσης έφερε έτσι τον Αυστραλό πρωθυπουργό, Τζον Χάουαρντ, σε μετωπική σύγκρουση με τον Χουάν Αντόνιο Σάμαρανκ. Με επιστολή του προς τον Χάουαρντ, ο Σάμαρανκ απαίτησε εξηγήσεις, τονίζοντας ότι το όλο θέμα είναι «εξαιρετικής σημασίας για το ολυμπιακό κίνημα», υπογραμμίζοντας ότι η επιλογή του Σίδνεϊ για τους αγώνες του 2000 έγινε με τον όρο να μην απαγορεύεται η είσοδος σε κανένα διαπιστευμένο μέλος της «ολυμπιακής οικογένειας».<p>
 Ανένδοτος, όμως, ο Αυστραλός πρωθυπουργός υπερασπίστηκε την απόφαση του υπουργού Μετανάστευσης. «Για μας προέχει η ασφάλεια του λαού της Αυστραλίας». Συγκεκριμένα, η αυστραλιανή κυβέρνηση απαγόρευσε την είσοδο στον Ουζμπέκο Ραφούρ Ρακχίμοφ, τον οποίο ο αυστραλιανός Tύπος χαρακτηρίζει εγκέφαλο του οργανωμένου εγκλήματος στη Ρωσία και τον αποκαλεί «Ρώσο αρχιμαφιόζο», και στον Καρλ Τσινγκ από το Χονγκ Κονγκ ο οποίος φέρεται να σχετίζεται με ασιατικές συμμορίες εγκλήματος.<p>
 Ο αυστραλιανός Tύπος χαρακτηρίζει τους δύο «εγκληματικά στοιχεία» και μέμφεται τον κ. Σάμαρανκ που τους αποκαλεί «μέλη της ολυμπιακής οικογένειας».<p>
 * Στο μεταξύ, η SΟCΟG ανακοίνωσε το πρόγραμμα της τελετής λήξης των αγώνων, όπου θα γίνει η παράδοση της ολυμπιακής σημαίας στην Αθήνα. Η τελετή λήξης θα έχει και έντονο ελληνικό χρώμα. Μεταξύ άλλων, θα λάβουν μέρος κορυφαίοι καλλιτέχνες και ανάμεσά τους και ο διάσημος Ελληνας συνθέτης Βαγγέλης Παπαθανασίου. Τέλος, σύμφωνα με τη SΟCΟG, υπάρχουν ακόμη διαθέσιμα εισιτήρια για πολλά αγωνίσματα, αλλά και δωμάτια σε ξενοδοχεία και σπίτια στο Σίδνεϊ και στις γύρω περιοχές.<p>
 * Νέες περιπέτειες για την Ολυμπιακή Φλόγα στη λαμπαδηδρομία της, όταν άγνωστος την άρπαξε από λαμπαδηδρόμο και προσπάθησε να την πετάξει στη θάλασσα. Την πήρε συγκεκριμένα χθες το πρωί από τα χέρια του πρώην παγκόσμιου πρωταθλητή του σέρφινγκ, Τομ Κάρολ, στην περιοχή Κιάμα, βόρεια του Σίδνεϊ. Ομως η έγκαιρη επέμβαση των αστυνομικών εμπόδισε το δράστη να πετύχει το στόχο του.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
