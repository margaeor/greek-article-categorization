<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 11 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΒΕΝΕΤΙΑ 2000<p>
 Του απεσταλμένου μας<p>
 ΝΙΝΟΥ ΦΕΝΕΚ ΜΙΚΕΛΙΔΗ<p>
 Σ</b>την ιρανική ταινία «Ο κύκλος» του Γιαφάρ Πανάχι απονεμήθηκε, όπως αναμενόταν, το Χρυσό Λιοντάρι του Αγίου Μάρκου του 57ου Κινηματογραφικού Φεστιβάλ της Βενετίας. Πρόκειται για μια δραματική, ρεαλιστική, δοσμένη με ποιητική διάθεση, ταινία, που ακολουθεί, σε είδος κύκλου, οκτώ διαφορετικές γυναίκες στην σημερινή Τεχεράνη -οκτώ μοναχικές, καταπιεσμένες γυναίκες σ' ένα ανδροκρατούμενο Ιράν, όπου η γυναίκα αντιμετωπίζεται ως πολίτης δεύτερης κατηγορίας. Είναι η δεύτερη κατά συνέχεια χρονιά, που ασιατική ταινία κερδίζει
το Χρυσό Λιοντάρι της Βενετίας -πέρυσι ήταν η κινεζική ταινία «Ούτε ένας λιγότερος» του Ζανγκ Γιμού, σε μια χρονιά που ο ασιατικός κινηματογράφος δίνει

μια ιδιαίτερα δυνατή παρουσία και σε όλα σχεδόν τα διεθνή φεστιβάλ. Βραβείο καλύτερης ταινίας του φεστιβάλ απένειμε στον «Κύκλο» και η επιτροπή της Διεθνούς Κριτικής (FIPRESCI).<p>
 Αναμενόμενο ήταν και το δεύτερο βραβείο της Μόστρας, το Μεγάλο Βραβείο της κριτικής επιτροπής που απονεμήθηκε στην ανεξάρτητη αμερικανική ταινία «Πριν πέσει η νύχτα» του Τζούλιαν Σνάμπελ, που το 1996 είχε κάνει το ντεμπούτο του στη Βενετία με την ταινία «Μπάσκια», γύρω από ένα ζωγράφο των γκράφιτι. Τη φορά αυτή ο Σνάμπελ καταπιάστηκε με την ταραχώδη ζωή του Kουβανού ομοφυλόφιλου

συγγραφέα Ρεϊνάλντο Αρένας, που διώχτηκε από το καθεστώς του Κάστρο και αυτοκτόνησε (εξαιτίας του AIDS) στη Νέα Υόρκη, το 1990, σε ηλικία 47 χρόνων.<p>
 Στην Ασία απονεμήθηκε ένα ακόμη βραβείο, εκείνο της σκηνοθεσίας, που κέρδισε ο

Ινδός Μπουντχαντέμπ Ντασκγούπτα για την εικαστικά συναρπαστική ταινία του «Οι παλαιστές», αλληγορία γύρω από την έχθρα και τη μισαλλοδοξία που οδηγούν τον άνθρωπο σε βιαιότητες και καταστροφή.<p>
 Αντίθετα, η Ιταλία, που φέτος συμμετείχε στο διαγωνιστικό τμήμα του φεστιβάλ με τέσσερις συνολικά ταινίες, περιορίστηκε στο βραβείο σεναρίου που δόθηκε στην ταινία «Τα εκατό βήματα» του Μάρκο Τούλιο Τζορντάνα. Μια ταινία γύρω από τη μαφία, θέμα που εξακολουθεί να απασχολεί την ιταλική κοινωνία.<p>
 Χωρίς εκπλήξεις ήταν και τα βραβεία ερμηνείας της Μόστρας. Το βραβείο ανδρικής

ερμηνείας απονεμήθηκε στον πολύ καλό ηθοποιό Ξαβιέρ Μπαρντέμ (γνωστό μας από τις ταινίες του Πέδρο Αλμοδοβάρ) για το ρόλο του ομοφυλόφιλου Kουβανού συγγραφέα στην ταινία «Πριν πέσει η νύχτα» του Σνάμνπελ, ενώ το βραβείο γυναικείας ερμηνείας δόθηκε στη Ρόουζ Μπερν για το ρόλο της τυφλής ηρωίδας της

ταινίας «Η θεά του 1967» της Κλάρα Λόου.<p>
 Το βραβείο Μαρτσέλο Μαστρογιάνι απονεμήθηκε στη Μίγκαν Μπερνς για την αγγλική ταινία «Λίαμ» του Στίβεν Φρίαρς, ενώ το Χρυσό Μετάλλιο της Ιταλικής Γερουσίας απονεμήθηκε στην ταινία «Η Παρθένος των δολοφόνων» του Μπαρμπέτ Σρέντερ.<p>
 Τέλος, το βραβείο για το καλύτερο πρώτο έργο, που έδωσε ξεχωριστή κριτική επιτροπή με πρόεδρο τον Ατόμ Εγκογιάν (και μέλη τούς: Μίμο Καλοπρέστι, Μπιλ Κρον, Κιάρα Μαστρογιάνι και Πίτερ Μάλαν), απονεμήθηκε στην ταινία «Το λάθος του Βολτέρου» του Αμπντέλ Κεσίς. Ενώ το Χρυσό Λιοντάρι για την καλύτερη ταινία

μικρού μήκους δόθηκε στην ταινία «Τηλεφώνημα για τη Ζενεβιέβ Σνόου» του Πίτερ Λονγκ.<p>
 Παρουσιάστρια της τελετής λήξης, που μεταδόθηκε ζωντανά από την ιταλική τηλεόραση, ήταν και πάλι η Κιάρα Καζέλι, ενώ, για πρώτη φορά, όλα τα βραβεία απένειμαν φέτος τα μέλη της κριτικής επιτροπής: ο πρόεδρός της Μίλος Φόρμαν και τα μέλη της: Κλοντ Σαμπρόλ, Τζιουζέπε Μπερτολούτσι, Τζένιφερ Τζέισον Λι, Ταχάρ Μπεν Ζελούν, Αντρέας Κιλμπ και Σαμίρα Μαχμαλμπάφ. Εξαίρεση, ο ηθοποιός Ροντ Στάιγκερ που απένειμε στη Μίγκαν Μπερνς το βραβείο Μαρτσέλο Μαστρογιάνι.<p>
 Οπως αναφέραμε, τα βραβεία ήταν γενικά αναμενόμενα. Οι βραβευμένες ταινίες κινήθηκαν βασικά στο ίδιο περίπου καλό επίπεδο, χωρίς όμως να έχουμε τα μεγάλα

εκείνα αριστουργήματα που παλιότερα συντάραζαν κυριολεκτικά τους θεατές του Λίντο. Μπορούμε να πούμε πως δεν αδικήθηκε σχεδόν κανένας, μ' εξαίρεση ίσως την ταινία «Ο Δρ. Τ. και οι γυναίκες» του Ρόμπερτ Ολτμαν καθώς κι εκείνη του Μανοέλ ντε Ολιβέιρα, «Λόγος και ουτοπία».<p>
 Η 57η Μόστρα του κινηματογράφου τελείωσε με την προβολή, εκτός συναγωνισμού, της ταινίας «Βένγκο» του Τόνι Γκάτιλιφ, μια ιστορία βεντέτας με φόντο τη μουσική φλαμένκο. Την προτελευταία μέρα, σε αντικατάσταση του ντοκιμαντέρ του Μάρτιν Σκορσέζε για τον ιταλικό κινηματογράφο, που ο Aμερικανός σκηνοθέτης δεν

είχε προλάβει να τελειώσει, προβλήθηκε η εξαιρετική ταινία «State and Main» του Ντέιβιντ Μάμετ, μια απολαυστική, διανθισμένη με σπιρτόζικους διαλόγους, κωμωδία, που μέσα από την ιστορία του γυρίσματος μιας ταινίας σε μικρή επαρχιακή πόλη, σατιρίζει τον κόσμο του Χόλιγουντ.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
