<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 11 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της<b> ΜΑΡΙΑΣ ΒΛΑΧΟΠΟΥΛΟΥ<p> </b>Υπέρ της επιστροφής των Μαρμάρων θα τραγουδήσει η Νένα Βενετσάνου μεθαύριο στο θερινό κινηματογράφο «Φιλοθέη». Χωρίς το φόβο της σύγκρισης, θα αναμετρηθεί ξανά, στο πρόγραμμά της, με τα ζεϊμπέκικα. Με κάποια, βέβαια, από τα δεκατέσσερα συνολικά παλιά τραγούδια (ηχογραφημένα πριν από το '55) που διάλεξε -όπως τα «Πριν το χάραμα μονάχος» ή «Τα ματόκλαδά σου λάμπουν»- για να παρουσιάσει, πέρσι, σε καθολικές γαλλικές εκκλησίες. Εκεί, τα ερμήνευσε σαν λαϊκές προσευχές. Ετσι, άλλωστε, και τα ηχογράφησε αργότερα με τίτλο «Ζεϊμπέκικο» και υπότιτλο «Λαϊκές Προσευχές». <p> Με τη γνώριμη φωνή της, συνοδευόμενη από μια κιθάρα, ένα μπουζούκι και κρουστά, προσέγγισε διαφορετικά, με έντεχνη εσωτερικότητα, τα πασίγνωστα αυτά λαϊκά τραγούδια. Η αισθαντική ερμηνεύτρια έργων του Χατζιδάκι, αλλά και του Θεοδωράκη (στο Μέγαρο θα τραγουδήσει έργα του σε δύο συναυλίες, το Νοέμβριο και το Δεκέμβριο, για τα 75 χρόνια του) έκανε με υπευθυνότητα αυτό το ταξίδι στις λαϊκές ρίζες του έντεχνου. Με την πεποίθηση ότι οι καλλιτέχνες είναι οι μόνοι που, τελικά, έχουν το δικαίωμα να αναπαράγουν τέχνη. Αρκεί να ξέρουν το γιατί και να το κάνουν με ήθος κι επιστημοσύνη. <p> * Γιατί αποφασίσατε, τώρα, να ασχοληθείτε με τα ζεϊμπέκικα; <p> «Αγαπώ ό,τι έχει σχέση με την περίφημη γενιά του '30, την ακμή και την παρακμή της. Εχω, όμως, πάντα τη διάθεση να προσεγγίζω τα πράγματα από την ακμαία πλευρά. Στο ρεμπέτικο, λοιπόν, βλέπω τη δύναμη και την αγάπη των ανθρώπων για ζωή. Παλιότερα, δεν τολμούσα να αγγίξω τα ζεϊμπέκικα. Μου δόθηκε, ωστόσο, μια ευκαιρία με την παραγγελία που είχα να τραγουδήσω στο Φεστιβάλ Iερής Mουσικής στη Γαλλία».<p> * Γιατί τα ονομάσατε «Λαϊκές Προσευχές»; <p> «Το συγκεκριμένο περιβάλλον, ο ναός όπου πρωτοπαρουσιάστηκαν στη Γαλλία, μου έδωσε την ιδέα να τα συνδέσω με την προσευχή. Τα αντιμετώπισα, δηλαδή, σαν μεγάλα τραγούδια, σαν δημιουργίες σπουδαίων συνθετών. Σ' αυτά τα τραγούδια -νομίζω, όχι μόνο εγώ, το ξέρουμε όλοι- στηρίζουμε τα βαθύτερα υπαρξιακά μας προβλήματα. Ειδικά στο ζεϊμπέκικο, που ακόμη και το όνομά του έχει μια διάσταση, η οποία, ποιητική αδεία, με ενέπνευσε. Προέρχεται από το Zευς και το βεκός ή μπεκός που σημαίνει τη σύζευξη της ύλης με το πνεύμα. Αυτό μπορεί να είναι πολύ ποιητικό, αφού στη ζωή δεν συμβαίνει πάντοτε χωρίς αγώνα, αιματοχυσία, πόλεμο...».<p> * Εχουμε το δικαίωμα να επαναπροσεγγίζουμε αυτό το υλικό, να το επανεκδίδουμε διαφοροποιημένο; <p> «Η μουσική σού δίνει αυτή τη δυνατότητα, όπως και κάθε μορφή τέχνης που σχετίζεται με τη ζωή και δεν είναι σταθερή, όπως π.χ. ο Παρθενώνας. Η αναπαραγωγή του Παρθενώνα καταλήγει να πουλιέται στα μαγαζιά της Πλάκας. Η αναπαρωγή, όμως, της μουσικής είναι μέσα στη λογική της. Δεν λέω, βέβαια, πως όλες οι μουσικές αναπαραγωγές είναι καλές. Η ποιότητά τους εξαρτάται από το ποιος καλλιτέχνης τις υπογράφει. Οταν το έκανε ο Χατζιδάκις, ο Ξαρχάκος ή ο Φέρρης, μιας και μιλάμε για το ρεμπέτικο, είχε ποιότητα».<p> *Υπάρχουν ασφαλιστικές δικλίδες; <p> «Δεν υπάρχει κανόνας στην αναπαραγωγή, αρκεί να μεταφέρεις την ατμόσφαιρα. Αν κάνεις παρωδία, φαίνεται. Φαίνεται ακόμη κι η περίπτωση που ερήμην σου παρωδείς πιστεύοντας πως το αποτέλεσμα είναι αυθεντικό, ενώ είναι εκτός θέματος, ακόμη και γελοίο. Ο καλλιτέχνης, σίγουρα, δεν μπορεί να γλιτώσει από τη σύγκριση όταν ασχολείται μ' ένα υλικό παραδοσιακό. Το σημαντικό είναι να ορίσει το λόγο που το κάνει... Οι μόνοι που έχουμε το δικαίωμα να αναπαράγουμε την τέχνη, σας διαβεβαιώ, είμαστε εμείς οι καλλιτέχνες. Μόνο μέσα από τη γνώση, την καλλιτεχνική αίσθηση, όταν υπάρχει καλλιτεχνικό ζητούμενο, μπορεί να γίνει σωστά».<p> * Η μαθηματικώς αναμενόμενη σύγκριση σάς δημιούργησε κάποιες αναστολές; <p> «Ενιωσα πιο υπεύθυνη ως προς την ερμηνεία. Θαυμάζω τους ανθρώπους που έχουν τραγουδήσει αυτά τα τραγούδια, ακόμη κι αν δεν έχουν δώσει όλη τους τη διάσταση. Ο Βαμβακάρης ή ο Τσιτσάνης έδιναν την ουσία των τραγουδιών τους, αλλά δεν είχαν τη δύναμη μιας Μπέλλου, μιας Μαρίκας Νίνου... Δεν θέλησα, πάντως, επ' ουδενί να φέρω αυτά τα τραγούδια στο μέτρο μου. Αυτή η πρακτική είναι λανθασμένη. Είναι μια πολύ εγωιστική πεποίθηση. Η τέχνη έχει μέγεθος πια, γιατί έχει παρελθόν. Ο άνθρωπος με τη νέα διάσταση που έχει πάρει στο διάβα του χρόνου ξέρει τι σημαίνει παρελθόν, μέλλον και τι ενεστώτας χρόνος. Ο καλλιτέχνης, λοιπόν, πρέπει να το αισθάνεται και να μεταφέρει το χρόνο και το χώρο. Εγώ, ένας από τους λόγους που έκανα αυτά τα ζεϊμπέκικα έτσι, είναι ότι μετέφερα την αίσθηση που είχα όταν τα τραγούδησα όχι στο καφενείο ή στο σκυλάδικο όπου εκποιούνται, μα σ' ένα χώρο παράδοξο, το βήμα μιας εκκλησίας. Αυτή η παραδοξότητα μεταφέρεται μέσα στην αναπαραγωγή των κομματιών».<p> * Πόσο αναγκαίες είναι, τελικά, σήμερα οι βουτιές στο παρελθόν; <p> «Η τέχνη είναι η μηχανή του χρόνου των φτωχών. Σε πάει πίσω, σε πάει μπρος. Σ' αφήνει να ονειρεύεσαι... Η δημιουργικότητα είναι μέσα στην ανθρώπινη φύση. Και, πάντοτε, αποτελεί στοιχείο θεμελιώδες μιας αναπαραγωγικής διαδικασίας που, πιθανόν, να προτείνει κάτι νέο. Το να στηρίζεσαι, πάντως, στο βασικό κορμό της τέχνης, δηλαδή σε ό,τι έχει ήδη δημιουργηθεί, είναι ο καλύτερος τρόπος για να καλλιεργείς την καλλιτεχνική σου ιδιότητα και να παραμείνεις τίμιος απέναντί της. Κάθε φορά, πιστεύω, που αναπαράγεις, κάτι ανακαλύπτεις. Αν το ίδιο το έχει ανακαλύψει και κάποιος άλλος, πρέπει να συγκριθείς. Η τέχνη, θέλω να πω, για να αναπαραχθεί, και πόσο μάλλον για να παραχθεί, χρειάζεται επιστημονικότητα. Δεν είναι νηπιαγωγείο. Εγώ, τουλάχιστον, δεν θεώρησα ποτέ ότι τραγουδώντας απευθύνομαι σε ηλίθιους ή ανίδεα παιδιά. Θεωρώ ότι το κοινό έχει μεγαλύτερη νοημοσύνη από τη δική μου, γι' αυτό ουδέποτε ανέπτυξα μαζί του σχέση δασκάλου-μαθητή. Ανακαλύπτω κάτι, νομίζω ότι μπορώ να το αποδώσω καλά και το δείχνω. Από 'κεί και πέρα το κοινό κάνει τη δουλειά του κι εγώ τη δική μου».<p> * Στις εμφανίσεις στο εξωτερικό η αναπαραγωγή σας τι απήχηση έχει, με δεδομένο ότι το ρεμπέτικο είναι διαφορετικά γνωστό; <p> «Δεν είναι θέμα απήχησης. Αυτά τα πράγματα έχουν απήχηση... Το ρεμπέτικο, όπου είναι γνωστό, είναι μ' έναν τρόπο κινηματογραφικό και στιλιζαρισμένο. Κάνει για τις γιορτές του ούζου και της σαρδέλας. Είναι, με δυο λόγια, συνδεδεμένο με μια τουριστική αντιμετώπιση της Ελλάδας, με μια αντίληψη της δεκαετίας του '60. Εγώ είμαι μια σύγχρονη τραγουδίστρια, δεν είμαι φολκλόρ. Δεν είμαι τραγουδίστρια του κιτς. Δεν τραγουδώ για να χορεύουν οι άνθρωποι. Τραγουδώ για να ακούγεται η μουσική. Και θέλω η μουσική να διοχετεύεται στο περιβάλλον που της αρμόζει. Το στερεότυπο των τελευταίων χρόνων με την αναπαραγωγή του κιτς και του σκυλάδικου, με δυσκολεύει. Οπως, νομίζω, και κάθε σοβαρός καλλιτέχνης δυσκολεύεται. Δυστυχώς, όμως, υπάρχουν και πραγματικά αξιόλογοι καλλιτέχνες που δεν αντιστέκονται πια σ' αυτό. Βλέπω κλασικούς τραγουδιστές να κάνουν βαριετέ, να κάνουν δηλαδή τη λάθος κίνηση».<p> * Είναι φάλτσο το να «παίζουν» με τις επιταγές του σταρ σίστεμ; <p> «Μακάρι να ήταν σταρ σίστεμ, θα είχαμε κάποια εξέλιξη. Είναι χαζομάρα».<p> * Σε τι υποκύπτουν; Στο κυνήγι του χρήματος, ίσως; <p> «Λεφτά μπορείς να βγάλεις και με άλλους τρόπους, δεν είναι ανάγκη να τραγουδάς. Είναι, νομίζω, μια λάθος εκτίμηση της χρήσης της μουσικής, της συναυλίας, του μεγέθους που πρέπει να έχουν τα πράγματα. Πρέπει να είμαστε οικείοι με το κοινό, αλλά μέχρι ενός σημείου. Μετά, γίνεται πανηγύρι, για το οποίο υπάρχουν ειδικευμένα άτομα που διαθέτουν και το αντίστοιχο, πολύ υψηλό μάλιστα, ήθος. Οταν, λοιπόν, το εμπορικό τραγούδι προσπαθεί να καλύψει και τους τομείς της τέχνης, της κουλτούρας και της διανόησης, γίνεται μια σαχλαμάρα. Δεν πείθει κανέναν. Εγώ, τουλάχιστον, δεν πείθομαι. Θα πείτε, απευθύνεται αυτή η σαβούρα στο πλατύ κοινό. Το λυπηρό είναι πως, εφόσον υπάρχουν άνθρωποι που την αγοράζουν, τους αντιπροσωπεύει».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
