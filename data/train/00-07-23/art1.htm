<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή  23 Ιουλίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Tης <b>ΣΤΑΥΡΟΥΛΑΣ ΠΑΠΑΣΠΥΡΟΥ<p></b>
Εκτός από τη Σάμη, υπάρχει και η Σύμη. Κι εκτός από το «Μαντολίνο του λοχαγού Κορέλι», άλλη μια διεθνής συμπαραγωγή γυρίστηκε φέτος στην Ελλάδα. «Οι τηλεοράσεις, όμως, με εξαίρεση την κρατική, δεν έδειξαν ενδιαφέρον» παραπονιέται ο Φάνης Συναδινός. Ο έλληνας συμπαραγωγός της ταινίας «Το καλοκαίρι της Αννας», παρά την πολύχρονη εμπειρία του στο χώρο, μοιάζει ν' ανακαλύπτει την... κοινωνική αδικία. Πώς ένα χολιγουντιανό μεγαθήριο να μην επισκιάζει στις μέρες μας ένα χαμηλών τόνων ευρωπαϊκό έργο; <p>
Το «Καλοκαίρι της Αννας», ωστόσο, και υψηλό προϋπολογισμό διαθέτει (γύρω στα 800 εκατομμύρια δραχμές) και μια Αντζελα Μολίνα να πρωταγωνιστεί. Η μούσα του Λουί Μπουνιουέλ, η χυμώδης μελαχρινή κοπελίτσα που δέσποζε στο κύκνειο άσμα του «Το σκοτεινό αντικείμενο του πόθου», ώριμη γυναίκα πια και με πάνω από πενήντα ταινίες στο ενεργητικό της (των Πέδρο Αλμοδοβάρ, Ρίντλεϊ Σκοτ, Μάρκο Μπελόκιο, Αλέν Τανέρ, Αλφρέντ Αρίας κ.ά.), υπακούει αυτόν τον καιρό στις οδηγίες της Ζανίν Μέραπφελ. <p>
<b>Βαρύ παρελθόν<p></b>
Το όνομα της τελευταίας δεν λέει πολλά στο ελληνικό κοινό. Εβραϊκής καταγωγής, γεννημένη πριν από 57 χρόνια στην Αργεντινή αλλά πολιτογραφημένη Γερμανίδα, σκηνοθέτιδα οχτώ ταινιών που έχουν αποσπάσει πολλά βραβεία σε διεθνή φεστιβάλ, η Ζανίν Μέραπφελ θεωρείται στη Γερμανία «ό,τι κι ο Παντελής Βούλγαρης σ' εμάς», λέει ο έλληνας φίλος της, Αλέξης Γρίβας. <p>
«Πολιτικοποιημένη, με έντονη κοινωνική ευαισθησία, αναδείχτηκε σε κινηματογραφίστρια που εκτιμούν πολύ οι σινεφίλ». Καθηγήτρια από το '90 στην Ακαδημία Τεχνών της Κολονίας, «μαθήτευσε ουσιαστικά πλάι στο σύζυγό της, Βολφ Ντόνερ, μια σπουδαία μορφή στο χώρο της κριτικής, κάτω από τη διεύθυνση του οποίου ανανεώθηκε η φυσιογνωμία του Φεστιβάλ Βερολίνου». <p>
Αν και περνά πολλούς μήνες στην Ελλάδα -εδώ και χρόνια διατηρεί εξοχικό στην Υδρα- είναι η πρώτη φορά που η Μέραπφελ σκηνοθετεί στη χώρα μας. Στην ειδυλλιακή, απομακρυσμένη Σύμη, βρήκε το ιδανικό φυσικό ντεκόρ για το μεγαλύτερο μέρος της πιο προσωπικής, ίσως, ταινίας της. <p>
Το «Καλοκαίρι της Αννας» είναι ένα ταξίδι προς τα πίσω χωρίς συμβατική χρονική συνέπεια. Ανάκατη η ροή των γεγονότων, καθορίζεται κυρίως από τα συναισθήματα της βασικής ηρωίδας: μιας πενηντάχρονης κοσμοπολίτισσας φωτογράφου μ' ελληνικές ρίζες, η οποία φτάνει στο νησί για να διευθετήσει μια υπόθεση κληρονομιάς, ανυποψίαστη πως θα γυρίσει στη ζωή της καινούρια σελίδα...<p>
Μέσα από ένα παλιό, γεμάτο σημαντικά έγγραφα, οικογενειακό μπαούλο, ξεπηδούν μνήμες που τη φέρνουν αντιμέτωπη με το παρελθόν της οικογένειάς της. Η Αννα ανακαλύπτει την ιστορία του σεφαραδίτη πατέρα της, την εξορία του από τη Θεσσαλονίκη στις ΗΠΑ εξαιτίας των ναζιστικών διώξεων, καθώς και τον παθιασμένο του έρωτα για μια νεαρή, συνονόματή της, κοπέλα. <p>
Τι σημαίνει παθιασμένος έρωτας γνωρίζει και η ηρωίδα. Το καλοκαίρι αυτό που αναμετριέται με τα φαντάσματα των προγόνων της, η Αννα κουβαλά και τον πόνο από τον πρόσφατο χαμό του συντρόφου της, Μαξ, τον οποίο είχε γνωρίσει το '68, καλύπτοντας τις φοιτητικές διαδηλώσεις στο Βερολίνο. Μια πόλη που στα μάτια του νεαρού επαρχιώτη, Νικόλα, φαντάζει μυθική. Στην προοπτική της φυγής του από το νησί, ο τελευταίος ξεχειλίζει από ερωτική γενναιοδωρία. Και στην αγκαλιά του, η Αννα βρίσκει έστω και πρόσκαιρα παρηγοριά.<p>
Ο Φάνης Συναδινός υπογραμμίζει ότι ως συμπαραγωγός της ταινίας -η οποία ενισχύεται και από το ευρωπαϊκό ταμείο Eριμάζ- προσέφερε όχι υπηρεσίες αλλά ζεστό χρήμα (40 εκατομμύρια δραχμές). «Πράγμα που σημαίνει έλεγχο και στο σενάριο και στη διανομή», όπως λέει. Η ελληνική συμμετοχή, πάντως, δεν εξαντλείται στο ποσοστό του προϋπολογισμού που κάλυψαν η F.S. Productions, η ΕΡΤ και το Ελληνικό Κέντρο Κινηματογράφου ή στην υποστήριξη που παρείχαν το υπουργείο Αιγαίου, ο ΕΟΤ και ο Δήμος Σύμης.<p>
Οι περισσότεροι συντελεστές αυτής της «αισθηματικής και ταυτόχρονα διασκεδαστικής», όπως διαφημίζεται, ταινίας, είναι Eλληνες: η διεύθυνση φωτογραφίας είναι του Ανδρέα Σινάνου, τα κοστούμια σχεδίασε η Ιουλία Σταυρίδου και τα σκηνικά στη Σύμη η Ντόρα Λελούδα, τη μουσική γράφει ήδη ο Φλώρος Φλωρίδης, και η επιλογή των ηθοποιών έγινε από το Χάρη Παπαδόπουλο.<p>
Πλάι στην Αντζελα Μολίνα και τον Χέρμπερτ Κνάουπ (βλ. «Τρέξε, Λόλα, τρέξε»), βασικούς ρόλους κρατούν ο Δημήτρης Καταλειφός (πατέρας), η Μαρία Σκουλά, ο Αγης Εμμανουήλ (Νικόλας) και η Θέμις Μπαζάκα, ενώ σύντομα περάσματα κάνουν ο Μιχάλης Μητρούσης, ο Δημήτρης Καμπερίδης, ο Μιχάλης Γιαννάτος, η Αντιγόνη Γλυκοφρύδη και η Ηλέκτρα Τριανταφυλλίδη. <p>
Η «φιλική συμμετοχή» της Δέσπως Διαμαντίδου υπήρξε εντυπωσιακή. «Η αδύνατη όρασή της», λέει ο Χάρης Παπαδόπουλος «δεν της επέτρεπε να μελετάει το κείμενό της. Επρεπε κάποιος άλλος να της το διαβάσει για να το αποστηθίσει. Ηταν άψογη. Στις σκηνές της, συνέβαινε κάτι μαγικό. Εκεί που το συνεργείο είχε χαλαρώσει, ξαφνικά όλοι ζωντάνευαν μαγνητισμένοι από την παρουσία της. Η Μολίνα της φιλούσε τα χέρια διαρκώς!»<p>
Ο Δημήτρης Καταλειφός και η Θέμις Μπαζάκα συναντώνται τρίτη φορά σε ταινία, κι ας μην τους επιτρέπει το συγκεκριμένο σενάριο να βρεθούν στο ίδιο πλατό. Εχουν προηγηθεί τα «Σημεία και θαύματα» του Τζόναθαν Νόσιτερ και, φυσικά, τα «Πέτρινα χρόνια». <p>
<b>Θέμις, η παλιά φίλη<p></b>
Στο «Καλοκαίρι της Αννας» η Μπαζάκα υποδύεται τη Ζωή, μια γυναίκα που, σε αντίθεση με την Αννα, δεν ταλανίζεται από υπαρξιακά διλήμματα, ανασφάλειες και φόβους. <p>
«Είναι η παλιά της φίλη, εκείνη που κουβαλάει όλες τις μνήμες από την παιδική τους ηλικία. Οι συγκρούσεις μεταξύ τους είναι αναπόφευκτες, αλλά εκδηλώνονται ανάλαφρα, μέσα στην κουζίνα, ενώ ανταλλάσσουν συνταγές...»<p>
Εχοντας τις καλύτερες εντυπώσεις από τις συνθήκες παραγωγής και από τη συνεργασία της με την Μέραπφελ, η Θέμις Μπαζάκα παραδέχεται ότι «κάθε έλληνας ηθοποιός που παίρνει μέρος σε μια διεθνή παραγωγή, ανεξάρτητα από το μέγεθος ή τη σημασία του ρόλου του, μόνο κερδισμένος βγαίνει. Καθώς αναγκάζεται να παίξει σε μια άλλη γλώσσα, με ηθοποιούς από άλλες χώρες, με διαφορετική νοοτροπία και μέθοδο υποκριτικής, ανοίγειΣ, αποκτά πολύτιμες εμπειρίες. Προσωπικά, γύρισα από τη Σύμη αναζωογονημένη». <p>
Η Ζανίν Μέραπφελ και οι συνεργάτες της είναι τώρα στην Κολονία και τις επόμενες μέρες θα βρίσκονται στις Βρυξέλλες. Τα γυρίσματα κοντεύουν να ολοκληρωθούν και η ταινία υπολογίζεται να είναι έτοιμη ώς το Δεκέμβριο. Τη διανομή της στην Ελλάδα έχει αναλάβει η εταιρεία Rosebud του Ζήνου Παναγιωτίδη. Κι ο ...αγώνας «Αννας» - «Κορέλι», άνισος μεν αλλά ενδιαφέρων, θα συνεχιστεί το χειμώνα στις αίθουσες.
</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

