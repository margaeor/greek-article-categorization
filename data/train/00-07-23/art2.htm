<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή  23 Ιουλίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Αίας, το πρώτο κοντάρι των Αχαιών στον Τρωικό Πόλεμο, θύμα των θεών και της «Αγίας Οικογένειας» των Ατρειδών, είναι ο ιδανικός αυτόχειρας του αρχαίου δράματος, ο ενσυνείδητος αναχωρητής από έναν παράλογο κόσμο. <p>
Το ελάχιστα παιγμένο έργο του Σοφοκλή παρουσιάζεται την Παρασκευή και το Σάββατο στην Επίδαυρο από το «Αμφί-θέατρο». Ο Σπύρος Ευαγγελάτος ανεβάζει τον «Αίαντα» πρώτη φορά, σε σκηνικά-κοστούμια Γιάννη Μετζικώφ, μουσική Θόδωρου Αντωνίου και χορογραφίες δικές του.<p>
Βρισκόμαστε στο τέλος του Τρωικού Πολέμου, στη μοιρασιά των λαφύρων. Ο Αίας, γιος του βασιλιά της Σαλαμίνας Τελαμώνα, δεύτερος σε ανδρεία πολεμιστής μετά τον Αχιλλέα, δέχεται μια βαθύτατη προσβολή: Τα ηρωικά όπλα του Αχιλλέα απονέμονται αντί σ' αυτόν, που αξιοκρατικά τα δικαιούται, στον Οδυσσέα. <p>
Το ποτήρι της αδικίας για τον Αίαντα ξεχειλίζει. Ο ηρωικός κόσμος που είχε πιστέψει γίνεται χίλια κομμάτια. Η περιφρόνησή του από τους Ατρείδες τον εξοντώνει. Και δεν φτάνει αυτό. Η θεά Αθηνά -που φαίνεται να του είχε πολλά κρατημένα- αποφασίζει να παίξει μαζί του, να τον τρελάνει.<p>
Πλανεύοντάς του τον νου τον οδηγεί σε εφιαλτικές πράξεις: σφάζει πρόβατα, ταύρους και ποιμενικά σκυλιά. Συνέρχεται από την τρέλα -η Αθηνά έχει πάρει πίσω «τις βαρύσκιωτες πλάνες» που είχε ρίξει πάνω του- μέσα στο σωρό των πτωμάτων. Οταν ο ευαίσθητος, προδομένος, περήφανος και μοναχικός Αίας συνειδητοποιεί τι έκανε, συντρίβεται. Ο κόσμος είναι πια γι' αυτόν παράλογος, ακατανόητος. Κι επειδή πιστεύει ότι «ή με τιμή ζει ένας άντρας ή πεθαίνει με τιμή» ο σαμουράι πολεμιστής αποφασίζει ν' αυτοκτονήσει. <p>
Ο Αίας για τον ανατόμο ψυχής Σοφοκλή είναι το παράδειγμα του πραγματικά ακέραιου άντρα, τίμιου, γενναίου στο σώμα και στην ψυχή.<p>
Ο ήρωας, κάνοντας τώρα ανάμεσα στους σαλαμίνιους ναύτες έναν πικρό απολογισμό, βλέπει τον κόσμο του ερείπιο.<p>
Ο Νίκος Χαραλάμπους (Αίας) δεν πιστεύει ότι ο Σοφοκλής σκιαγραφεί έναν αντιεξουσιαστή. «Η σύγκρουσή του με το κατεστημένο της εποχής έρχεται ως αποτέλεσμα, όχι ως φιλοδοξία του. Δεν βλέπω τον εν δυνάμει αναρχικό που θέλει να ανατρέψει εξουσίες, αλλά έναν θανάσιμα προσβεβλημένο ήρωα, έναν άνθρωπο σε υπαρξιακή κρίση. Μας αρέσει να τον αντιμετωπίζουμε ως αναρχικό, άθεο, επαναστάτη. Ομως δεν είναι ο μόνος στο αρχαίο δράμα που προκαλείται στην ύβρι των θεών. <p>
Μέσα από την πικρή ιστορία του Αίαντα ο ποιητής δείχνει πως ο άξιος μειώνεται από τους ανάξιους για να προβληθούν εκείνοι. Κάποτε ανέβασα τον Αίαντα, δεν θέλω να θυμάμαι εκείνη την παράσταση, ωστόσο δεν μπορώ και να την αρνηθώ. Τώρα με το μάτι του Σπύρου Ευαγγελάτου βλέπω άλλες πλευρές στην σκηνοθεσία και σε ό,τι αφορά στην ανάλυση του χαρακτήρα. Ο Αίας είναι το μυϊκό τέρας, ο τραχύς άνθρωπος με τη φυσική ρωμαλεότητα που όμως και το ίδιο το σώμα του ενσαρκώνει το ηθικό μεγαλείο που διαθέτει».<p>
Ο Αίας έντιμος, ευγενικός σέβεται τη γυναίκα του. Την τιμά, αν και σκλάβα, μ' έναν τρόπο που δεν συναντούμε συχνά. Κόρη του βασιλιά της Φρυγία,ς την έφερε μαζί του αφού πρώτα ο ίδιος είχε αφανίσει την οικογένειά της. Η Τέκμησσα (Λήδα Τασοπούλου) είναι γλυκιά, ποιητική, δυναμική, ερωτικά κυρίαρχη φιγούρα μέσα στο έργο. Ο Αίας είναι «η ζωή και ο θάνατός της». Προσπαθώντας να ανατρέψει τις αποφάσεις του, επιστρατεύει κάθε επιχείρημα. Του θυμίζει ακόμα και τις ερωτικές τους ολονυχτίες.<p>
«Ο τολμηρός Σοφοκλής έχει φτιάξει μια τέλεια γυναικεία φιγούρα προσεγγίζοντας με φοβερή λεπτομέρεια την ψυχολογία της» λέει η πρωταγωνίστρια. «Δεν είναι άπιαστη ηρωίδα σαν την Ηλέκτρα. Είναι μια καθημερινή ανθρώπινη γυναίκα που τη συναντάς στη γωνία του δρόμου. Είναι εκπληκτική η ερωτική της επιχειρηματολογία. Ψάχνει τρόπους να τον επαναφέρει στα λογικά του όπως ο Κάδμος την Αγαύη. Ο «Αίας» είναι έργο δωματίου. Διακρίνει κανείς μια τέλεια ομοιότητα με τον «Φάουστ». Οπως και κει έτσι κι εδώ η ψυχή του Αίαντα γίνεται πεδίο μάχης θεών και θνητών».<p>
Ο ήρωας δεν είχε ποτέ περί πολλού τους Θεούς. Από τότε ακόμα που ξεκίνησε για την Τροία δεν είχε επενδύσει στη συμπαράστασή τους για τη νίκη. Υβρις, που τώρα την πληρώνει από το ενωμένο μέτωπο θεών και Ατρειδών. Ενα μπλοκ εξουσίας που δεν μπορεί να αντιμετωπίσει, να ερμηνεύσει με την λογική και το ήθος του. Τα πιστεύω του για το Δίκαιο και την αξιοπρέπεια τον οδηγούν σε μια έντονη υπαρξιακή κρίση. Μέσα από δραματικούς μονολόγους αποκαλύπτει τη μοναξιά του, την αδυναμία του να συμφιλιωθεί με την πραγματικότητα.<p>
«Οταν λέει "ο μέγας άπειρος χρόνος αποκαλύπτει τα κρυφά και τα φανερά τα κρύβει" δεν εμφανίζεται απλώς ένα άνθρωπος με θιγμένο εγωισμό. Τι διαφορετικό θα σκέφτονταν όλοι οι ιδανικοί αυτόχειρες της παγκόσμιας δραματουργίας; Είναι από τα ωραιότερα έργα που έχουν γραφτεί ποτέ» λέει ο Νίκος Χαραλάμπους.<p>
Κι ενώ το πρώτο μέρος του έργου κορυφώνεται με αγωνία για τη ζωή του Αίαντα, στο δεύτερο η ένταση αφορά στο τι θ' απογίνει νεκρός πια. Το πτώμα του αυτόχειρα πρωταγωνιστεί μέχρι τέλους: Από πάνω του, θεοί και στρατηγοί απολαμβάνουν τη νίκη τους ενώ διαδραματίζονται αντιδικίες και απειλητικοί διάλογοι. <p>
Η κυνική Αθηνά (Μαριέττα Σγουρδαίου) που έχει «ανθρώπινη» δράση στο έργο, έχει παίξει ένα σκληρό, θανάσιμο παιχνίδι στον Αίαντα δείχνοντας μάλιστα ότι το απολαμβάνει.<p>
Ο θρασύς, βλάσφημος Μενέλαος (Ζαφείρης Κατραμάδας) απαγορεύει την ταφή του διατάσσοντας να πεταχτεί το πτώμα στην παραλία, τροφή στους γλάρους.<p>
Ο Τεύκρος (Αλέξης Σταυράκης) σαν άλλη Αντιγόνη του απαντά ότι θα τον θάψει και θυμίζει στον Αγαμέμνονα (Γιάννης Ζαβραδινός) πόσες φορές ο αδελφός του τον έσωσε στη μάχη. Συγχρόνως ξεμπροστιάζει τους Ατρείδες βγάζοντας όλα τα άπλυτα της οικογένειας στη φόρα. <p>
Ο πονηρός Οδυσσέας (Σπύρος Μαβίδης), θανάσιμος εχθρός του Αίαντα, παγιδευμένος ψυχολογικά μπροστά στα γεγονότα αναδιπλώνεται φοβισμένος. Προσπαθεί να πείσει τον Αγαμέμνονα ότι ο νεκρός πρέπει να ταφεί κι όταν τα καταφέρνει ζητεί από τον Τεύκρο συμμετοχή στην ταφή, αλλά εκείνος τον διώχνει.<p>
Η Τέκμησσα χρεώνει κι αυτή τα δεινά της στους θεούς, ηθικούς αυτουργούς και εκτελεστές στο θάνατο του Αίαντα. «Σήμερα που η ζωή έχει βγάλει τη γυναίκα σε μια διαφορετική άλλη όχθη», λέει η Λήδα Τασοπούλου, «ακούγεται μοναδικά, υπέροχα παράταιρη όταν φωνάζει "υπάρχω μόνον από σένα και για σένα". Βλέπουμε ένα γυναικείο μοντέλο εξαφανισμένο. <p>
Η συμπεριφορά της παραπέμπει σε μουσειακά κομμάτια της ιστορίας». <p>
Τα κοστούμια είναι ούτε αρχαιοπρεπή ούτε σύγχρονα και το σκηνικό του Γιάννη Μετζικώφ αφαιρετικό. <p>
Είναι η τέταρτη φορά που συναντιούνται ως ζευγάρι στη σκηνή η Λήδα Τασοπούλου και ο Νίκος Χαραλάμπους. «Αν και τα τελευταία 2Ο χρόνια ασχολούμαι με τη σκηνοθεσία, όποτε μου κάνει την τιμή το Αμφιθέατρο να με καλέσει δέχομαι και γίνομαι μαθητής. Με την Λήδα νιώθω συγγενικά, έχω εύκολη συνεργασία. Είναι ηθοποιός με προσωπικό στίγμα, ιδιαίτερο τρόπο εκφραστικής δεινότητας».
</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

