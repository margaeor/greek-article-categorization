<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή  23 Ιουλίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Της <b>ΜΑΤΟΥΛΑΣ ΚΟΥΣΤΕΝΗ<p></b>
Πρόκειται ίσως για την πιο γνωστή και αγαπημένη μουσική που γράφτηκε για παράσταση αρχαίου δράματος. Την έχουμε ακούσει στις παραστάσεις του Θεάτρου Τέχνης, ερμηνευμένη από μουσικά σύνολα, την έχουμε στη δισκοθήκη μας. Ποτέ, όμως, μέχρι σήμερα στην Ελλάδα δεν είδαμε πώς ένας χορογράφος μπορεί να κάνει μπαλέτο την ολοκληρωμένη μορφή των «Ορνίθων» του Μάνου Χατζιδάκι. Ο Μορίς Μπεζάρ, που το επιχείρησε το 1965, τους παρουσίασε μονάχα στις Βρυξέλλες.<p>
Πρώτη φορά, λοιπόν, στο Ηρώδειο, την Τετάρτη, την Πέμπτη και την Παρασκευή, το μπαλέτο της Λυρικής, σε χορογραφίες της Καρόλ Αρμιτάζ και μουσική διεύθυνση του Λουκά Καρυτινού, θα παρουσιάσει τους «Ορνιθες».<p>
«Η μεγάλη μας αγωνία ήταν ότι κανείς στην Ελλάδα δεν έχει δει την πρώτη παρουσίαση κι έτσι δεν είχαμε κανένα συγκριτικό μέγεθος» μας είπε ο Λ. Καρυτινός. «Μεγάλο θέμα επίσης προέκυψε με τις παρτιτούρες, καθώς πρόκειται για ένα έργο μνημείο από το οποίο δυστυχώς είχανε χαθεί σχεδόν τα πάντα. Σε κάθε γωνιά της Αθήνας υπήρχε κι από μία παρτιτούρα. Υστερα από την παραγγελία της Λυρικής, συνεννοήθηκα με το Γιώργο Θεοφανόπουλο και το Νίκο Κυπουργό, ο οποίος και ανασυνέταξε όλο το υλικό».<p>
Στην παράσταση θα ακουστεί όλο το έργο του συνθέτη και όχι μόνο τα μερικά τραγούδια που χρησιμοποιήθηκαν στην παράσταση του Θεάτρου Τέχνης. Ο Χατζιδάκις καταπιάστηκε με την περίφημη κωμωδία το 1959. Το 1960 επανήλθε, ύστερα από επιθυμία του Καρόλου Κουν, προκειμένου να ντύσει μουσικά την παράσταση του Θεάτρου Τέχνης. Το έργο πήρε την τελειωτική του μορφή το 1964, ενώ, έναν μόλις χρόνο μετά, ο Μορίς Μπεζάρ χορογράφησε πάνω στη μουσική.<p>
- «Θεωρώ ότι είναι ένα έργο-σταθμός, που στιγμάτισε πάρα πολλούς Eλληνες. Μιλάω και από προσωπική εμπειρία. Θα έλεγα, μάλιστα, ότι οι "Ορνιθες" του Μάνου ήταν ένας από τους λόγους που μπήκα στη μουσική» θυμάται ο μαέστρος.<p>
«Βλέπετε, ο πατέρας μου στην πρώτη εκείνη εμφάνιση συμμετείχε στη χορωδία. Κάθε βράδυ, λοιπόν, έκαναν ηχογραφήσεις που κρατούσαν μέχρι το πρωί κι όταν ερχόταν την άλλη μέρα στο σπίτι τούς τραγουδούσε. Θυμάμαι μου είχαν κάνει τρομερή εντύπωση αυτοί οι περίεργοι ρυθμοί που ο Χατζιδάκις πρωτοέφερνε στην Ελλάδα. Σε μια χώρα που, μην ξεχνάμε, είχε έως τότε είχε βασιστεί στην τζαζ και την αμερικάνικη μουσική. Ηταν θα έλεγα ελκυστικά πρωτόγνωροι. Είχα γοητευτεί τόσο, που προσπαθούσα να τους παίξω στο πιάνο».<p>
- Γοητευμένη από τους ρυθμούς του συνθέτη αλλά και το χιούμορ του Αριστοφάνη ακούστηκε η αμερικανίδα χορογράφος Καρόλ Αρμιτάζ, που σε σύντομο χρονικό διάστημα -δεν πέρασαν μέρες που παρουσίασε τον «Καζανόβα» της- επιστρέφει στο Ηρώδειο. «Λάτρεψα την ειρωνεία του Αριστοφάνη. Το χιούμορ  του είναι μοντέρνο και απολαυστικό. Διαβάζοντάς τον είναι σαν να ταξιδεύεις στις σύγχρονες μητροπόλεις του κόσμου» μας είπε.<p>
Οσο για τη μουσική της παράστασης: «Νομίζω, λέει, πως είναι ό,τι καλύτερο μπορούσε να γραφτεί γι' αυτό το έργο. Είναι φοβερά ζωντανή και συνδυάζει από την κλασική μουσική μέχρι λαϊκά ακούσματα και ρυθμούς μιούζικαλ. Ο Χατζιδάκις είναι από τα πιο τρανά παραδείγματα για το πώς μπορεί ένας καλλιτέχνης να έχει συναρπαστικό αποτέλεσμα συνδυάζοντας ετερόκλητα πράγματα μεταξύ τους. Χαίρομαι πάρα πολύ που γνωρίστηκα με ένα ακόμα έργο του, γιατί μέχρι σήμερα γνώριζα τη μουσική από το "Ποτέ την Κυριακή". Και μπορώ να πω ότι δεν δυσκολεύτηκα να δουλέψω τη χορογραφία τους, γιατί οι συνθέσεις με οδηγούσαν μόνες τους».<p>
- «Πράγματι οι χορογραφίες της βασίζονται στο χιούμορ, χωρίς να ανατρέχουν στο χιούμορ του Αριστοφάνη. Συχνά θα έλεγα ότι σου δίνουν την αίσθηση του Μπρόντγουεϊ» συμφωνεί ο Λ. Καρυτινός.<p>
Για τον ίδιο, ωστόσο, δεν είναι η πρώτη φορά που καταπιάνεται με το συγκεκριμένο έργο. «Πάνε πολλά χρόνια -να φανταστείτε πριν ακόμα επιστρέψω στην Ελλάδα από το Βερολίνο- που επιχείρησα να τους ανεβάσω εκεί. Ηρθα σε επαφή με τον Χατζιδάκι, οργάνωσα τα πάντα, έκλεισα θέατρο και την τελευταία στιγμή μου είπε ότι έχει χάσει την παρτιτούρα» μας είπε.<p>
Οι παρτιτούρες τελικά βρέθηκαν, οι δυσκολίες, όμως, για την ορχήστρα δεν τέλειωσαν. «Ο ίδιος έγραφε πάντα για πολύ μικρό σύνολο. Αυτή ήταν η σύλληψη και η ενορχηστρική του βάση. Τη στιγμή, λοιπόν, που, λόγω των αναγκών του έργου, το σύνολο αυτό αυξάνεται, δεν έπρεπε να ξεφύγουμε από το λιτό του είδους. Επρεπε να παραμείνει Χατζιδάκις και να μη γίνει ένας πομπώδης Χατζιδάκις».<p>
* Τα κοστούμια της παράστασης επιμελήθηκε ο Π. Σπηλιόπουλος. Διεύθυνση χορωδίας Φ. Παλαμίδη. Χορεύουν οι Μ. Μηλιοπούλου, Α. Στεργιανού, Σ. Φρυδά, Γ. Ντοντσάκης, Κ. Κοσμίδης, Γ. Μελογιαννίδης κ.ά. Τραγουδούν οι Σ. Θεοδωρίδου, Σ. Μιχαηλίδου, Σπ. Σακκάς, Τ. Χριστογιαννόπουλος. Συμμετέχει η παιδική χορωδία «Μανώλης Καλομοίρης».
</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

