<html>
<!--

Web Author:  Αριστείδης Παλιούρας
email: aris@enet.gr

-->

<head><title>E Online - ΚΟΣΜΟΣ</title>

</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>


Κυριακή  23 Ιουλίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">

Της <b>ΙΩΑΝΝΑΣ ΝΙΑΩΤΗ<p></b>
Καυτό προμηνύεται το καλοκαίρι για το βρετανό πρωθυπουργό, Τόνι Μπλερ, καθώς από τις αρχές της εβδομάδας δέχεται το ένα πολιτικό πλήγμα μετά το άλλο, με αποτέλεσμα η δημοτικότητά του να πέσει κατακόρυφα.<p>
Ολόκληρο τον Ιούνιο και τον Ιούλιο ο βρετανικός τύπος επέκρινε την πολιτική της κυβέρνησης σε όλους τους τομείς. Ο Μπλερ όμως παρουσιαζόταν ανεπηρέαστος από τις κακίες των δημοσιογράφων, «γιατί πάντα ο τύπος υπερβάλλει, ιδιαιτέρως τους καλοκαιρινούς μήνες, που δεν υπάρχουν ειδήσεις», όπως σχολίασε.<p>
<b>Εκθεση προόδου<p></b>
Σε μια προσπάθεια να διασκεδάσει τις «αβάσιμες κατηγορίες», η Ντάουνινγκ Στριτ κυκλοφόρησε ετήσια έκθεση για την πρόοδο της κυβέρνησης. Το πολυσέλιδο έγγραφο πωλείται στα βιβλιοπωλεία, υπάρχει στην ιστοσελίδα της κυβέρνησης (www.gov.co.uk) και αποτελεί λίστα ελέγχου για το ποιες από τις 179 προεκλογικές υποσχέσεις της κυβέρνησης έχουν πραγματοποιηθεί και σε ποιο βαθμό.<p>
Επίσης, πρώτη φορά κατά τη διάρκεια της διακυβέρνησης των Εργατικών, ο βρετανός πρωθυπουργός διάβασε αναλυτικά τον «ετήσιο έλεγχο προόοδου» στη Bουλή και δήλωσε απόλυτα ευχαριστημένος. Οι εκτιμήσεις όμως αναλυτών, πως, «η κατάσταση δεν είναι τόσο θετική όσο την παρουσιάζουν οι Εργατικοί», τον υποχρέωσε να παραδεχθεί ότι: «Mόλις έχουμε ξεκινήσει. Πρέπει να προσπαθήσουμε περισσότερο, αλλά είμαστε σε πολύ καλό δρόμο».<p>
Την εικόνα του «cool πρωθυπουργού», όπως τον χαρακτήρισε ο «Ιντιπέντεντ», ανέτρεψε όμως άκρως εμπιστευτικό μνημόνιο που διέρρευσε την προηγούμενη Κυριακή και είδε το φως της δημοσιότητας στις σελίδες των «Τάιμς» και της «Σαν».<p>
Το άκρως απόρρητο έγγραφο, συνταγμένο από τον ίδιο τον πρωθυπουργό στις 29 Απριλίου, με παραλήπτες τους απόλυτα στενούς του συνεργάτες, παραδέχεται την αδυναμία της κυβέρνησης να ανταποκριθεί στις απαιτήσεις του βρετανικού λαού.<p>
«Αποκομμένη από τις βαθύτερες προσδοκίες των Βρετανών», «χαλαρή» και «αδύναμη» παρουσιάζεται η κυβέρνηση, κυρίως στην πολιτική της για την οικογένεια, την καταπολέμηση της εγκληματικότητας, την παροχή ασύλου στους πρόσφυγες, τα δικαιώματα των ομοφυλοφίλων και την εθνική άμυνα.<p>
Ο βρετανός πρωθυπουργός απηύθυνε έκκληση στους συμβούλους να αναλάβουν πρωτοβουλίες και να προβάλουν την πολιτική της κυβέρνησης περισσότερο στα ΜΜΕ, προκειμένου να αποκατασταθεί η εικόνα των Εργατικών στο λαό. «Οσο το δυνατόν ταχύτερα θα ασχοληθώ και εγώ με αυτό» κατέληγε το μνημόνιο.<p>
Την επομένη της διαρροής και ενώ η Βρετανία βρίσκεται σε κατάσταση πολιτικού πανικού -«αν ο ίδιος ο πρωθυπουργός μας παραδέχεται την αναξιοπιστία του, εμείς τι πρέπει να πούμε»- η εφημερίδα «Γκάρντιαν» δημοσιεύει μια ενδεικτική δημοσκόπηση. <p>
Η ψαλίδα μεταξύ Εργατικών και Συντηρητικών έχει αρχίσει να κλείνει. Η διαφορά ποσοστιαίων μονάδων αγγίζει τις 7 και είναι η μικρότερη που παρουσιάζεται ύστερα από τη νίκη των Εργατικών το 1997, όταν η διαφορά των δύο κομμάτων άγγιζε τις 13 ποσοστιαίες μονάδες. Εξαγριωμένος φέρεται ο Τόνι Μπλερ, καθώς διαρροή και δημοσκόπηση παρουσιάστηκαν λίγο πριν από την έναρξη της προεκλογικής περιόδου για τις δημοτικές εκλογές.<p>
<b>Τρίτη διαρροή<p></b>
Eπίσης η διαρροή αυτή είναι η τρίτη κατά σειρά σε διάστημα ενός μηνός και οι φήμες μιλούν είτε για «πράκτορα των Συντηρητικών που έχει διεισδύσει στα ανώτατα κλιμάκια της κυβέρνησης των Εργατικών» είτε για κάποιον εξαιρετικά ικανό χάκερ που έχει πρόσβαση στα απόρρητα ηλεκτρονικά αρχεία της κυβέρνησης. Η Ντάουνινγκ Στριτ διεξάγει ήδη εκτεταμένη έρευνα για να εντοπιστεί ο υπαίτιος.<p>
Η μόνη σύντομη περίοδος που η δημοτικότητα του βρετανού πρωθυπουργού κυμάνθηκε σε υψηλά επίπεδα ήταν στις αρχές Ιουλίου, όταν ο γιος του Γιούαν συνελήφθη στην πλατεία Λέστερ του Λονδίνου σε «κατάσταση ανεξέλεγκτης μέθης», όπως ανακοίνωσε η αστυνομία.<p>
«Είναι ευκολότερο να είσαι πρωθυπουργός παρά πατέρας» δήλωσε συντετριμμένος ο Μπλερ μετά τη σύλληψη του Γιούαν και η δημοτικότητά του ανέβηκε, γιατί εκτιμήθηκε «πως παραμένει ένας απλός πρωθυπουργός, που έχει όλα τα προβλήματα που αντιμετωπίζουν χιλιάδες γονείς».<p>
Αναλυτές εκτιμούν όμως ότι αυτή την περίοδο, ακόμη και οι γλυκές φωτογραφίες του μωρού Λέο από τις διακοπές της οικογένειας στην Τοσκάνη, που αναμένονται δεν πρόκειται με τίποτε να ανεβάσουν το δείκτη.
</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>

<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.
</font>

</CENTER>

</table>

</center>

</body></html>

