<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή  23 Ιουλίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Της <b>ΔΗΜΗΤΡΑΣ ΜΥΡΙΛΛΑ<p></b>
Tο 1979, στην Κρήτη, μια ολόκληρη κοινωνία ξεσηκώθηκε πίσω από τους αρχαιολόγους για να μη φύγουν από το νησί μινωικές αρχαιότητες προκειμένου να εκτεθούν στο Παρίσι για την έκθεση «Τέχνη στο χώρο του Αιγαίου».<p>
Ηταν η πρώτη φορά που αποφασιζόταν να μετακινηθούν αρχαία αντικείμενα στο εξωτερικό υπό τη μορφή δανεισμού. Για την κοινότητα των αρχαιολόγων θεωρούνταν ακόμη αδιανόητοι οι δανεισμοί αναντικατάστατων κομματιών της πολιτιστικής κληρονομιάς μας.<p>
Η έκθεση εκείνη έγινε, διότι, όπως και πολλές που ακολούθησαν, δεν αποφασίστηκε από κάποια επιτροπή επιστημόνων αλλά από υπουργικά γραφεία. Από τότε, ο δανεισμός αρχαιοτήτων έγινε σχεδόν θεσμός. Οι αντιδράσεις των αρχαιολόγων άρχισαν να ατονούν και η άποψη ότι ο πολιτισμός πρέπει να διαδίδεται και να ανταλλάσσεται έδωσε και το ιδανικό ιδεολογικό υπόβαθρο.<p>
Tην περασμένη εβδομάδα εγκαινιάστηκε στο Μουσείο Πάουερ Σίδνεϊ η έκθεση «100 χρόνια Ολυμπιακοί Αγώνες- Θησαυροί της Αρχαίας Ελλάδας». Αποτελεί συμφωνία μεταξύ του ΥΠΠΟ επί υπουργίας Βενιζέλου, και της κυβέρνησης της Νέας Νότιας Ουαλίας. Αν και οι Αυστραλοί ζητούσαν πολύ περισσότερα, το Κεντρικό Αρχαιολογικό Συμβούλιο ενέκρινε τη μετακίνηση 54 αντικειμένων, που έχουν εκτιμηθεί με το ποσό των 11,9 δισ. και ασφαλίστηκαν με το 0,2 % επί της συνολικής εκτίμησης. <p>
<b>Οι προϋποθέσεις<p></b>
Κάθε χρόνο το ΚΑΣ εγκρίνει δεκάδες ελληνικές συμμετοχές σε εκθέσεις του εξωτερικού. Τυπικά, οι αρμόδιες Εφορείες και το Τμήμα Μουσείων των Διευθύνσεων του ΥΠΠΟ  συνεκτιμούν παράγοντες όπως: θεματικές ενότητες και διάρκεια της έκθεσης, επιστημονικός, πολιτιστικός ή πολιτικός στόχος, είδος και κατάσταση αντικειμένων, προδιαγραφές και υποδομή του μουσείου που θα φιλοξενήσει τα αντικείμενα, μεταφορική εταιρεία που θα αναλάβει την αποστολή.<p>
H προϊσταμένη του Τμήματος Μουσείων της Διεύθυνσης Προϊστορικών και Κλασσικών Αρχαιοτήτων, Νατάσσα Παπαδοπούλου, περιγράφει τη διαδικασία: «Συντάσσεται συμφωνητικό, στο οποίο περιλαμβάνονται οι όροι δανεισμού, συνεργασίας και αμοιβαίων υποχρεώσεων των συμβαλλόμενων μερών, συσκευασίας, μεταφοράς, φύλαξης, έκθεσης και ασφάλισης των έργων.<p>
Επίσης συγκροτείται επιτροπή για την προετοιμασία της έκθεσης και την εκτίμηση των έργων. Το ποσό της ασφάλισης κυμαίνεται από 0,05% έως 0,5% επί του συνολικού ποσού εκτίμησης και εξαρτάται από το είδος των αντικειμένων, την ευαισθησία τους, την απόσταση που θα διανύσουν και το χρόνο παραμονής τους».<p>
Αν, όμως, πληρούνταν όλες οι προϋποθέσεις, τότε πολύ λίγες εκθέσεις θα είχαν γίνει με ελληνική συμμετοχή ή θα είχαν μετακινηθεί πολύ λιγότερα αντικείμενα.<p>
Αυτή τη στιγμή συνεχίζονται στο εξωτερικό οι εξής εκθέσεις: <p>
- Στο Κέντρο Σύγχρονου Πολιτισμού της Βαρκελώνης η έκθεση «Η πόλη κατά την Αρχαιότητα» μέχρι 23/7 με 25 έργα.<p>
- Στο Ιστορικό Μουσείο της Βαρκελώνης μέχρι το Νοέμβριο του 2000 η έκθεση «Νεολιθικά ειδώλια της Μεσογείου» με 27 έργα, που προέρχονται από το Εθνικό Αρχαιολογικό Μουσείο και τα Μουσεία Αρχαίας Αγοράς, Χαιρώνειας, Χαλκίδας, Aργους, Διρού, Ελευσίνας, Σπάρτης και Ηρακλείου.<p>
- Υπάρχει επίσης ο τετραετής δανεισμός 76 έργων από το Εθνικό Αρχαιολογικό και τα Μουσεία Αρχαίας Αγοράς, Ολυμπίας, Αργους και Αρχαίας Κορίνθου στο Μουσείο της Λοζάνης, σε χώρο που υποτίθεται θεωρείται ελληνικό έδαφος. Και αυτή η έκθεση αποφασίστηκε σε πολιτικό και όχι επιστημονικό επίπεδο, δύο φορές: επί Τζαννετάκη και επί Βενιζέλου. Η αρχική συμφωνία προέβλεπε την εφ' όρου ζωής μετακίνηση των αρχαιοτήτων. Yστερα από αντιδράσεις αρχαιολόγων συμφωνήθηκε ο τετραετής δανεισμός που θα ανανεώνεται. <p>
Υπάρχουν, όμως, και εδώ δυσαρεστημένοι, για τον αντίθετο ακριβώς λόγο: η «Τζοκόντα» μόνο μια φορά έχει μετακινηθεί ενώ η «Γκουέρνικα» του Πικάσο δεν μετακινείται ποτέ.<p>
Γιατί, λοιπόν, να ταξιδέψουν το 1993 22 κορυφαία έργα της κλασικής αρχαιότητας στη Νέα Υόρκη; Ακόμη και τα ευρήματα της Βεργίνας μετακινήθηκαν το '82 - '83 στην Αμερική και τον Καναδά.<p>
Πέρυσι, το υπουργείο Πολιτισμού αποφάσισε να συντάξει κατάλογο αρχαιοτήτων που δεν μετακινούνται. Ο κατάλογος αυτός ακόμη δεν έχει συνταχθεί. Η Αρχαιολογική Υπηρεσία δεν έχει αποφασίσει, άλλωστε, τα βασικά: προδιαγραφές, κανονισμοί, πλαίσιο συμμετοχής σε εκθέσεις, ασφάλεια αντικειμένων, έλεγχος σε όλη τη διάρκεια της διαδικασίας.<p>
Κι όμως, ήδη από τη δεκαετία του '70 η ΟΥΝΕΣΚΟ εκδίδει εγχειρίδια με όλες τις πιθανές φθορές των έργων τέχνης κατά τη μετακίνησή τους και τις απαραίτητες συνθήκες μεταφοράς (συσκευασία, περιβάλλον, μικροκλίμα, προδιαγραφές μεταφορικών μέσων κ.ά). Συνθήκες που χρειάζεται κάθε φορά να τροποποιούνται ανάλογα με το υλικό κατασκευής του έργου <p>
<b>Χωρίς προδιαγραφές<p></b>
Στη χώρα μας οι αναφορές κατάστασης διατήρησης, γνωστές ως condition reports που οφείλουν να συνοδεύουν κάθε αντικείμενο το οποίο πρόκειται να μετακινηθεί και συντάσσονται από τους συντηρητές αρχαιοτήτων, άρχισαν να καθιερώνονται πριν από δύο χρόνια περίπου. Και αυτό όχι πάντα και όχι για κάθε αντικείμενο.<p>
Οι ίδιες οι αναφορές δεν αποτελούν μια θεσμοθετημένη διαδικασία στην Αρχαιολογική Υπηρεσία ούτε έχουν δοθεί γενικές προδιαγραφές βάσει των οποίων μπορεί να αναγνωρίζεται η ικανότητα ενός αντικειμένου να αλλάξει συνθήκες.<p>
Σύμφωνα με τη διεθνή πρακτική, ένα αντικείμενο οφείλει να συνοδεύεται από τη σχετική έκθεση πριν μετακινηθεί, αμέσως μετά την άφιξή του, κατά τη διάρκεια της συσκευασίας για την επιστροφή και όταν, τέλος, επιστρέψει στην αρχική του θέση. Την ίδια στιγμή, στις επιτροπές που συγκροτούν τους καταλόγους των δανειζόμενων αρχαιοτήτων δεν συμμετέχουν πάντα συντηρητές. <p>
Αυτό που συμβαίνει σήμερα είναι πολύ απλούστερο: τα αντικείμενα συνοδεύονται απαραίτητα από αρχαιολόγο και συντηρητή, αλλά χωρίς αυτό να σημαίνει ότι παρακολουθείται από κοντά η συμπεριφορά των έργων σε όλη τη διάρκεια της μετακίνησης και της έκθεσης. Εδώ φέρει μεγάλη ευθύνη και η εταιρεία μεταφοράς. <p>
Στη Ελλάδα υπάρχουν δύο εταιρείες που εκτελούν τις μεταφορές έργων τέχνης και που άρχισαν ως απλές εταιρείες μετακομίσεων. Από την άλλη πλευρά ουδέποτε δόθηκαν από την Αρχαιολογική Υπηρεσία γενικές προδιαγραφές, τις οποίες οφείλουν να εφαρμόζουν. Οι μέθοδοι μεταφοράς δίνονται ανάλογα με την έκθεση. Ετσι, μια σειρά παράγοντες επιβαρυντικοί για το αντικείμενο δρουν ανεξέλεγκτοι.<p>
H Mυρτώ Kαφαντάρη, συντηρήτρια της Διεύθυνσης Συντήρησης Αρχαιοτήτων του ΥΠΠΟ, επισημαίνει: «Ενώ οι μεταβολές των περιβαλλοντικών συνθηκών και η συμπεριφορά των έργων μπορούν να ελεγχθούν σε ένα μουσείο ή μια αίθουσα, κατά τη διάρκεια της μεταφοράς τους τα έργα τέχνης είναι διαρκώς εκτεθειμένα σε απρόβλεπτες μεταβολές. Σύμφωνα με τη διεθνή πρακτική, τέσσερις συνθήκες πρέπει να λαμβάνονται υπόψη και να ελέγχονται: η σχετική υγρασία, η θερμοκρασία, ο κίνδυνος από πτώση ή χτύπημα και οι κραδασμοί».<p>
Ολ' αυτά προϋποθέτουν ένα οργανωμένο σύστημα μετρήσεων, ελέγχου, καταγραφής των συνθηκών και ειδικών επιστημόνων που θα αναλαμβάνουν συνολικά την ευθύνη της μετακίνησης ή μη ενός έργου τέχνης. Είναι επίσης απαραίτητη η παροχή εγγυήσεων ασφάλειας από τις μεταφορικές εταιρείες.<p>
Aπό τους υπεύθυνους, Σπύρο Mαρούδα και Eυάγγελο Λούζη, του τμήματος Εργων Τέχνης της εταιρείας Οrphe Beinoglou, μαθαίνουμε ότι «τα αντικείμενα συσκευάζονται σε διπλά κιβώτια ενισχυμένα με ειδικό αφρολέξ και τυλίγονται με αντιόξινο πανί. Στα κιβώτια επικολλώνται ταινίες-μάρτυρεςΣ που μετακινούνται σε περίπτωση πτώσης ή κρούσης του κιβωτίου». Οσο για την εμπειρία των ανθρώπων που αναλαμβάνουν το έργο της μεταφοράς, μας λένε ότι «γίνονται ειδικά σεμινάρια».<p>
Ωστόσο, συντηρητές του υπουργείου Πολιτισμού ουδέποτε έχουν κληθεί να διδάξουν σε παρόμοια σεμινάρια. Μερικοί πιστεύουν ότι οι προδιαγραφές δεν τηρούνται πάντα. Τα φορτηγά δεν είναι πάντα κλιματιζόμενα ούτε εγγυώνται τους λιγότερους δυνατούς κραδασμούς. Η ειδική φροντίδα που χρειάζονται αντικείμενα με ιδιαίτερη ευαισθησία, όπως οι φορητές εικόνες, συχνά παρανοείται ή υπεραπλουστεύεται, με αποτέλεσμα να επιβαρύνεται η κατάσταση διατήρησης του έργου τέχνης. Δεν υπάρχουν αισθητήρες που να καταγράφουν με λεπτομέρεια την παραμικρή μετατόπιση ή κρούση του κιβωτίου.<p>
- Για τα κορυφαία έργα που ταξίδεψαν το 1993 στη Νέα Υόρκη, τα condition reports έγιναν από τους αμερικανούς συντηρητές και οι Eλληνες απλώς τα υπόγραψαν.<p>
- Τα αντικείμενα της έκθεσης «Η Δόξα του Βυζαντίου» συνοδεύτηκαν από συντηρητές, αλλά εκθέσεις για την κατάστασή τους δεν είχαν γίνει. <p>
- Από τις εικόνες του Βυζαντινού Μουσείου Αθηνών που ταξίδεψαν στη Νέα Υόρκη το 1998 υπήρχε ένα θύμα: η εικόνα του ζωγράφου Aγγελου έπεσε... <p>
- Για τις εικόνες τις Βενετίας που παρουσιάστηκαν στο Μέγαρο Μουσικής το 1999 οι Διεύθυνση Συντήρησης Αρχαιοτήτων είχε με έγγραφό της επισημάνει στους οργανωτές της έκθεσης ότι η μεταφορά της εικόνας του Χριστού εγκυμονεί κινδύνους για το έργο.<p>
Υστερα από αυτοψία στο χώρο της έκθεσης, η ΔΣΑ σε δεύτερη αναφορά έγραφε: «Επειδή μέχρι σήμερα δεν έχουν πραγματοποιηθεί οι απαραίτητες μετρήσεις, όχι με ευθύνη της ΔΣΑ του ΥΠΠΟ, και δεδομένων των ασφυκτικών χρονικών πλαισίων θεωρούμε ότι και τα ελάχιστα περιθώρια παρέμβασής μας έχουν εκλείψει. Είναι σημαντικό να επισημανθεί, για μια ακόμη φορά ότι, κατά τη διάρκεια της μετακίνησης και έκθεσης εικόνων είναι σημαντικό να υπολογίζονται, σε συνεργασία με τους ειδικούς, όλες οι παράμετροι αυτής της διαδικασίας και να λαμβάνονται εγκαίρως τα απαραίτητα μέτρα προστασίας».<p>
Η εικόνα μεταφέρθηκε και εκτέθηκε στην Αθήνα με ευθύνη των οργανωτών. H ΔΣΑ στη δεύτερη αναφορά σημείωνε επιπλέον ότι η εικόνα θα εκτεθεί σε ακατάλληλη προθήκη δανεισμένη από την έκθεση των «Θησαυρών του Αγίου Ορους», στην οποία είχαν εκτεθεί μεταλλικά αντικείμενα! Τι συνέβη στο αντικείμενο και σε τι κατάσταση επέστρεψε στη θέση του κανείς δεν ξέρει. Οι οργανωτές πάντως δεν συνεμορφώθησαν προς τας υποδείξεις...<p>
Η Πανελλήνια Ενωση Συντηρητών Αρχαιοτήτων επανειλημμένως έχει παρέμβει με τις θέσεις της, προτείνοντας τη σύνταξη γενικών προδιαγραφών από αρμόδια επιτροπή και τη θεσμοθετημένη συμμετοχή των συντηρητών σε όλη τη διαδικασία της προετοιμασίας μιας έκθεσης.<p>
Παραμένει όμως κρίσιμο και αναπάντητο το ερώτημα: αν το τίμημα με την πάροδο του χρόνου είναι το ίδιο το αντικείμενο, αξίζει τον κόπο να πληρωθεί με αντάλλαγμα την υποτιθέμενη διάδοση της ελληνικής πολιτιστικής κληρονομιάς; Ποιος αναλαμβάνει την ευθύνη και ποιος τελικά είναι ο υπόλογος; Συνήθως η ασφαλιστική εταιρεία που καλείται να πληρώσει σε περίπτωση ζημιάς. Αλλά για τη φθορά που έρχεται προσθετικά με το πέρασμα του χρόνου κανείς δεν φαίνεται να φέρει την ευθύνη...
</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

