Νέα τροπή αναμένεται να λάβει τις επόμενες μέρες η υπόθεση του θανάτου του μαιευτήρα Παρασκευά Ελευθεριάδη, μετά το υπόμνημα που κατέθεσε η χήρα του στην Εισαγγελία ΠρωτοδικώνAθηνών. 
Σ' αυτό περιλαμβάνεται γραφολογική έκθεση, που συμπεραίνει ότι η υπογραφή στο σημείωμα που βρέθηκε στο πορτοφόλι του γιατρού δεν ήταν δική του.
Η οικογένεια του γιατρού θεωρεί σημαντική και πιο πιθανή πλέον την αποκάλυψη του προσώπου που κατείχε το τρίτο κλειδί του γραφείου του Ελευθεριάδη (στις τσέπες του βρέθηκαν τα άλλα δύο κλειδιά). Η Παναγιώτα Ελευθεριάδη κατονομάζει στο υπόμνημά της το συνεργάτη του συζύγου της που το παρέδωσε «σε άλλο πρόσωπο της κλινικής» πριν από λίγο καιρό, όταν αποχώρησε από το Θριάσιο.
Κι ενώ η οικογένεια Ελευθεριάδη περιμένει την αντίδραση του εισαγγελέα Ι. Προβατάρη στο υπόμνημα, ο δικηγόρος της οικογένειας της Κλ. Μακρή, Σταύρος Γεωργίου, πήρε εισαγγελική εντολή «να λάβει γνώση» των καταθέσεων της ΕΔΕ που έγινε στο νοσοκομείο για τα αίτια του θανάτου της. 
Οι συγκεκριμένες καταθέσεις αναμένεται να φωτίσουν σημαντικές πτυχές της διαμάχης που ξέσπασε στο νοσοκομείο και οδήγησε στην «αυτοκτονία» ή τη «δολοφονία» του διευθυντή της μαιευτικής κλινικής. 
Σήμερα η «Κ.Ε» αποκαλύπτει ότι τα πρακτικά της συνεδρίασης του Αναπτυξιακού Συνδέσμου Θριασίου Πεδίου με θέμα «Κίνδυνοι και προβλήματα του Περιφερειακού Γενικού Νοσοκομείου Ελευσίνας», όπου ο γιατρός είχε μιλήσει και είχε επισημάνει ακόμη μια φορά τα προβλήματα, τουλάχιστον του δικού του τομέα στο νοσοκομείο. Χαρακτηριστικό του κλίματος που επικρατούσε σε κείνη την συγκέντρωση, ήταν τα λόγια ενός συναδέλφου του Ελευθεριάδη.
 «Εγώ πεθαίνω κι εσύ παίζεις τη ζωή μου μονά-ζυγά!», με αυτό το ρεφρέν τραγουδιού, είχε αποδώσει τα όσα βιώνουν οι ασθενείς στο Θριάσιο Νοσοκομείο.
Οσο για τον άτυχο γιατρό, είχε πει μεταξύ άλλων... 
«Είμαι ένας υπάλληλος γιατρός καριέρας και τίποτα παραπάνω. Δύο αιτήματα που ανέφερα και επισήμανα στον πρόεδρο του νοσοκομείου, παρουσία της προέδρου της Επιστημονικής Επιτροπής, ήταν ότι η απόφαση αναστολής της μαιευτικής κλινικής έχει συνέπειες. 
Τη συνέχιση σε κίνδυνο των εκτάκτων και επειγόντων μαιευτικών περιστατικών, χωρίς την εκπλήρωση των στοιχειωδών προϋποθέσεων ασφαλούς υποδοχής και αντιμετώπισης των...Και το πρόβλημα αρχίζει να εκκρεμεί. Το ερώτημα είναι: Ποιος φέρνει την ευθύνη όταν συμβεί το ατύχημα υπ' αυτές τις συνθήκες;»
 Και ο διευθυντής της καρδιολογικής κλινικής του Θριάσιου, κ. Κάνδυλας, για την ασφάλεια των ασθενών είχε μιλήσει:
«Οταν το οξύ έμφραγμα το τσουβαλιάζουμε στην αμπιουλάνςΣ και το πετάμε και το διευθύνουμε στα μητροπολιτικά πανεπιστημιακά κέντρα της πρωτεύουσας... τότε τι θέλουμε και τι ζητάμε; Είναι φοβερά επικίνδυνο. Και στη θέση του ασθενούς που πεθαίνει, που βγαίνει η ψυχή του από λεπτό σε δευτερόλεπτο και είναι ξαπλωμένος στο ασθενοφόρο και εσύ ο δύστυχος ο γιατρός κάθεσαι από πάνω του και εκείνος σε κοιτάει στα μάτια και θυμάσαι το παλιό λαϊκό τραγουδάκι που έλεγε: 
Εγώ πεθαίνω κι εσύ παίρνεις τη ζωή μου...Μονά-ζυγά καταντάει ολόκληρη η υπόθεση, όταν τον τσουβαλιάζω εγώ με όλη την ευθύνη και δεν μπορώ να του προσφέρω τίποτε άλλο και το οξύ έμφραγμα το μεταφέρω στη μητρόπολη....Δεν κλαίω την τύχη μου, γιατί βρέθηκα στο Θριάσιο, το θεωρώ τιμή μου. Την τύχη μου την κλαίω, γιατί δεν μπορώ να προσφέρω στο συνάνθρωπο τη βοήθεια την οποία χρειάζεται, αφού δεν μπορώ ούτε μια μονάδα να του στήσω να νοσηλευτεί».
 Ο πρόεδρος του Αναπτυξιακού Συνδέσμου Θριάσιου, καρδιολόγος Ηρακλής Ματζουράτος, επιρρίπτει ευθύνες στη διοίκηση, η οποία «αντί να τρέξει σε βοήθεια του διευθυντή Ελευθεριάδη, του άρχισε πόλεμο».
Τώρα, ζητεί «την ταχεία διαλεύκανση των αιτιών που οδήγησαν σ' αυτήν την εξέλιξη, με την ταυτόχρονη παραίτηση του δ.σ. και του διευθυντή της Ιατρικής Υπηρεσίας», και τονίζει: 
