<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του ΑΛ.ΜΕΡΚΙΟΡΙ<p>
 Μετά τη Γαλλία, τη Σκωτία, το Βέλγιο και τη Γερμανία, απόψε ανοίγει κι η αυλαία του ολλανδικού πρωταθλήματος. Μία ημέρα πριν από την Premiership, 20 πριν από την ισπανική Liga και ενάμιση μήνα πριν από την έναρξη του Campionato.<p>
 Μία πρεμιέρα που θα εγκαινιάσουν σήμερα η Σπάρτα με τη Ρόντα στο Ρότερνταμ, θα συνεχιστεί αύριο με τα παιχνίδια Μπρέντα-Βαλβάικ, Ντε Γκράαφσαπ-Αϊντχόβεν, Φέγιενοορντ-ΑΖ '67, την Κυριακή με τις συναντήσεις Γκρόνινγκεν-Βίλιεμ, Ουτρέχτη-Χερενφέιν, Ρόοσενταλ-Ναϊμέγκεν, Φίτεσε-Τβέντε και που θα ολοκληρωθεί την Τρίτη με το Αγιαξ-Φορτούνα Σιτάρντ.<p>
 Κι ακριβώς γύρω από τον Αγιαξ του Νίκου Μαχλά είναι που θα επικεντρωθεί το φετινό ενδιαφέρον στις Κάτω Χώρες. Εναν Αγιαξ πέρυσι απογοητευτικό, που αποχαιρέτησε την παλιά φρουρά (Μένζο, Μπρίαν Λάουντρουπ), φέρνοντας στο Αμστερνταμ τον Νορβηγό Μπεργκντόλμο από τη Ρόζενμποργκ, τον Τσέχο Γκάλασεκ από τη Βίλιεμ και τον Ρουμάνο Λόμποντ από τη Ράπιντ Βουκουρεστίου.<p>
 Οσο για την πρωταθλήτρια Αϊντχόβεν, η PSV, πιστή στην ανακάλυψη ταλέντων από τη Bραζιλία, τους οποίους πρώτα αγοράζει σχεδόν δωρεάν κι ύστερα χρυσοπουλάει σε μεγαλύτερους συλλόγους (βλέπε τις περιπτώσεις του Ρομάριο και του Ρονάλντο στην Μπαρτσελόνα), απέκτησε από τη Βιτόρια Μπαΐα τον Κλαουντιόν ντε Ολιβέιρα Πεδέιρα, καταδικασμένο να πάρει τη θέση του Λουκ Νίλις που μετεγγράφη στην Αστον Βίλα. Κυρίως όμως ενίσχυσε το περυσινό της δυναμικό με τον ταλαντούχο Γιουγκοσλάβο σέντερ-φορ Ματία Κέζμαν από την Παρτίζαν Βελιγραδίου, τον Φουκς από τη Ντε Γκράαφσαπ και τον Μαροκινό Αντίλ Ραμζί από τη Βίλιεμ.<p>
 Η Ρόντα απέκτησε τον Γιάννη Αναστασίου από την Αντερλεχτ, η Φέγιενοορντ τον Σουηδό Ελμάντερ από την Ορκγριτε, ενώ η Φίτεσε του Ρόναλντ Κούμαν τον Βέλγο Μπομ Πέτερς, στη θέση του Πιερ Φαν Χούιντονκ που θα συνεχίσει στην Μπενφίκα.<p>
 ΓΕΡΜΑΝΙΑ: Για πρώτη φορά στην ιστορία της στην... κορυφή της Μπουντεσλίγκα, άσχετα εάν βρισκόμαστε ακόμη στην... 1η αγωνιστική, η Φράιμπουργκ, μετά το εντυπωσιακό 4-0 επί της Στουτγκάρδης στην πρεμιέρα, απολαμβάνει το ίδιο τη μαγική της στιγμή, απολύτως πεπεισμένη ότι μπορεί να φτάσει και τους 6 βαθμούς νικώντας εκτός έδρας την Ουντερχάκινγκ. Στις δύο νίκες, όμως, μπορεί να φτάσει κι η πρωταθλήτρια Μπάγερν Μονάχου (παίζει επίσης εκτός, με τη Μπόχουμ), κυρίως μετά την εκπληκτική εμφάνιση του διεθνούς επιθετικού της τρίο, αποτελούμενου από τους Τζίκλερ- Σολ- Γιάνκερ, από το οποίο οι δύο πρώτοι πέτυχαν από δύο γκολ στο φιλικό με 4-1 του Ανόβερο επί της Ισπανίας.<p>
 Το «κλου» της αγωνιστικής γίνεται αύριο στη Στουτγκάρδη, με την οποία ο σημερινός τεχνικός της Λεβερκούζεν (κι από του χρόνου της Eθνικής Γερμανίας) Κριστόφ Ντάουμ είχε κατακτήσει το '92 το μοναδικό του τίτλο της Μπουντεσλίγκα. Κι έκτοτε, η Στουτγκάρδη έχασε εφτά από τα δέκα εντός έδρας παιχνίδια της με τη Λεβερκούζεν... <p>
 Το πρόγραμμα της 2ης ημέρας: (σήμερα) Κότμπους-Ντόρτμουντ, (αύριο) Μόναχο 1860-Βέρντερ Βρέμης, Ουντερχάκινγκ-Φράιμπουργκ, Βόλφσμπουργκ-Καϊζερσλάουτερν, Μπόχουμ-Μπάγερν Μονάχου, Χέρτα-Αμβούργο, Στουτγκάρδη-Λεβερκούζεν, (Κυριακή) Χάνσα Ρόστοκ-Σάλκε, Κολονία-Αϊντραχτ Φρανκφούρτη.<p>
 ΠΑΓΚΟΣΜΙΟ 2002: Χωρίς Κλάουντιο Λόπεζ και Μπατιστούτα από τη μία, και τον τιμωρημένο Τσιλαβέρτ από την άλλη, Αργεντινή και Παραγουάη ήρθαν ισόπαλες 1-1 στο «Μονουμεντάλ» του Μπουένος Αϊρες σε αγώνα της 7ης ημέρας της νοτιοαμερικανικής ζώνης. Οι φιλοξενούμενοι προηγήθηκαν στο 60  με τον Ακούνα, ενώ η Selecion, που έχασε με τους Ορτέγα (75 ), Βερόν (82 ), Σάμουελ (83 ) τρεις μοναδικές ευκαιρίες για γκολ, είχε ισοφαρίσει στο 66  με τον Αϊμάρ. Σε άλλα παιχνίδια της προκριματικής φάσης, το Περού νίκησε 1-0 τη Βενεζουέλα (Παλάσιος 70 ), ενώ το Εκουαδόρ 2-0 τη Βολιβία (Ντελγκάδο 18 , 60 ).<p>
 Η βαθμολογία: Αργεντινή 16, Κολομβία 12, Ουρουγουάη - Βραζιλία - Παραγουάη 11, Χιλή - Εκουαδόρ 10, Περού 8, Βολιβία 5, Βενεζουέλα 3.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
