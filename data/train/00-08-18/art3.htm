<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Του ΝΙΝΟΥ ΦΕΝΕΚ ΜΙΚΕΛΙΔΗ<p>
<font size=4><b> Η</b></font> μόδα της προβολής παλιών ταινιών έχει επιστρέψει. Κι αυτό γιατί υπάρχουν αρκετοί κινηματογραφόφιλοι που απολαμβάνουν τις καλές ταινίες, οποιαδήποτε χρονιά κι αν αυτές γυρίστηκαν. Μόνιμοι θεατές, που θέλουν να ξαναδούν ταινίες που αγάπησαν, αλλά και μια νεότερη γενιά, που θέλει να δει τις ταινίες που έγραψαν ιστορία στην εξέλιξη και την ίδια την ύπαρξη της μοναδικής αυτής τέχνης, που συνδυάζει το καλλιτεχνικό στοιχείο με το εμπορικό (με άλλα λόγια τις «μπίζνες»). Κι έχουν βέβαια δίκαιο να θέλουν να δουν τέτοιες ταινίες. Γιατί στις άλλες τέχνες, όταν αγοράζεις ένα βιβλίο ή έναν δίσκο δεν λέει κανείς, μα αυτό γράφτηκε το 1850 ή το 1950. Αν είναι καλό, το αγοράζει. Στον κινηματογράφο, δυστυχώς, εξαιτίας του τρόπου διανομής τα πράγματα δεν είναι ποτέ τέλεια..<p>
 Πάντως, εδώ και δύο-τρία χρόνια, παλιότερες ταινίες έχουν αρχίσει να κάνουν την εμφάνισή τους στους καταλόγους ορισμένων διανομέων, οι περισσότερες από τις οποίες προβάλλονται στις θερινές αίθουσες -εκεί όπου εδώ και μερικά χρόνια γίνονταν εξαιρετικά αφιερώματα σε είδη, θέματα και κινηματογραφιστές. Φέτος είχαμε κιόλας δύο ταινίες του Φρανσουά Τριφό (θ' ακολουθήσει σύντομα και τρίτη, «Η ιστορία της Αντέλ Ουγκό»), καθώς και ταινίες του Στάνλεϊ Κιούμπρικ («S.Ο.S. Πεντάγωνο καλεί Μόσχα»), του Μάρτιν Σκορσέζε («Ο ταξιτζής»), του Γούντι Αλεν («Ο νευρικός εραστής»), κωμωδίες όπως «Το ποντίκι που βρυχάται» και, μόλις πρόσφατα, το «Ενα ψάρι που το έλεγαν Γουάντα». Ενώ, σύντομα, θ' ακολουθήσουν ταινίες όπως η περιβόητη «Τζίλντα» και μερικές άλλες.<p>
 Εκείνο, όμως, που φαίνεται να λείπει από τα περισσότερα από αυτά τα προγράμματα, είναι οι ταινίες μιας παλιότερης περιόδου, ταινίες που δεν βλέπουμε ούτε και στην τηλεόραση και τις οποίες, δύο μόλις δεκαετίες πριν, μπορούσε κανείς να δει να επαναλαμβάνονται στις αίθουσες. Οι ταινίες που ανάφερα πιο πάνω είναι ταινίες βασικά των δεκαετιών του '70 και '80, ταινίες που συχνά βλέπουμε και στην τηλεόραση (αυτό βέβαια δεν θα πει ότι δεν πρέπει να τις βλέπουμε και στην πραγματική τους διάσταση, στη μεγάλη οθόνη). Υπάρχει όμως ανάγκη και για παλιότερα, κλασικά έργα, που λείπουν σήμερα από την οποιαδήποτε οθόνη, και που τις πιο πολλές από αυτές δεν βρίσκει κανείς ούτε και σε κασέτα.<p>
 Παλιότερα μπορούσε, για παράδειγμα, να δει κανείς σε επανεκδόσεις τις ταινίες του Χάμφρεϊ Μπόγκαρντ (αλήθεια τι να έγιναν «Ο θησαυρός της Σιέρα Μάντρε» ή το έξοχο φιλμ νουάρ «Ο μεγάλος ύπνος»), της Γκρέτα Γκάρμπο («Βασίλισσα Χριστίνα», «Μάτα Χάρι» και «Η κυρία με τις καμέλιες»), του Τζέιμς Ντιν (ειδικότερα ο «Επαναστάτης χωρίς αιτία» και το «Ανατολικά της Εδέμ»). Μια και μιλάμε όμως για το φιλμ νουάρ, ας θυμηθούμε τόσες άλλες ταινίες, που θα μπορούσαν να προβληθούν στα σημερινά σινεμαδάκια της γειτονιάς ή μη, που πήραν τη θέση του παλιού Αλκαζάρ, αλλά και του θερινού «Στούντιο»: «Η λεωφόρος της Δύσεως» του Μπίλι Γουάιλντερ με την Γκλόρια Σουάνσον να κατεβαίνει, στο φινάλε, τρελή, τη σκάλα, πιστεύοντας ότι γυρίζει στο πλατό μια καινούργια ταινία, «Με διπλή ταυτότητα» και πάλι του Γουάιλντερ, με την Μπάρμπαρα Στάνγουικ να παρασέρνει τον Φρεντ Μακ Μάρεϊ σε φόνο και την καταστροφή του, «Η κυρία απ' τη Σαγκάη» του Ορσον Γουέλς, με τον Γουέλς να εγκαταλείπει στη μοίρα της την όμορφη Ρίτα, το παραγνωρισμένο, αλλά αριστουργηματικό, «Αμάρτημα του παρελθόντος» του Ζακ Τουρνέρ, με την Τζέιν Γκρίαρ να ξελογιάζει τον Ρόμπερτ Μίτσαμ, «Η κλοπή», από τα πρώτα φιλμ του Στάνλεϊ Κιούμπρικ, «Η ζούγκλα της ασφάλτου» του Τζον Χιούστον, με τη Μονρόε να κάνει μια μικρή, αλλά αξέχαστη εμφάνιση, και τόσα άλλα.<p>
 Πλάι στα φιλμ νουάρ, ήταν και μερικά υπέροχα μελοδράματα, που έγραψαν ιστορία: «Αυτή είναι η ζωή μου» του Ντάγκλας Σερκ, με τη Λάνα Τάρνερ, «Η γέφυρα της αμαρτίας» του Μέρβιν Λερόι, με τη Βίβιαν Λι και τον Ρόμπερτ Τέιλορ, «Κολασμένοι πόθοι» του Κινγκ Βίντορ με τον Τσάρλτον Ιστον και την Τζένιφερ Τζόουνς, «Μια θέση στον ήλιο» του Τζορτζ Στίβενς, με τον Μοντγκόμερι Κλιφτ και την Ελίζαμπεθ Τέιλορ, και άλλα.<p>
 Ενα άλλο είδος, που σπάνια βλέπουμε στον κινηματογράφο ή την τηλεόραση και που έχει πολλά προσφέρει, είναι το γουέστερν: περιπέτειες με τον Γκάρι Κούπερ («Το τρένο θα σφυρίξει τρεις φορές», «Ο άνθρωπος της Δύσεως»), τον Τζον Γουέιν («Η άμαξα της αγωνίας», «Ρίο Μπράβο»), τον Τζέιμς Στιούαρτ («Η καραμπίνα φάντασμα», «Καταραμένη κοιλάδα»), τον Γκρέγκορι Πεκ («Κίτρινος ουρανός», «Μονομαχία στον ήλιο»), τον Κερκ Ντάγκλας («Χωρίς συρματοπλέγματα»), τον Αλαν Λαντ («Αρπαγες της γης»), τον Χένρι Φόντα («Ο λυτρωτής»), τον Ράντολφ Σκοτ («Ο εκδικητής της ερήμου» του Πέκινπα), τον Γουίλιαμ Χόλντεν («Αγρια συμμορία»), για ν' αναφέρω μερικά.<p>
 Βέβαια, θερινό πρόγραμμα χωρίς κωμωδία δεν μπορεί να υπάρξει. Εκτός από τον Γούντι Αλεν, τη «Γουάντα» και τις διάφορες ταινίες των Μόντι Πάιθονς, υπάρχουν και άλλοι εξαιρετικοί κωμικοί: παράδειγμα ο Τζέρι Λιούις, ο Αλεκ Γκίνες (θα θυμάστε ίσως τις οκτώ διαφορετικές ερμηνείες του στην κωμωδία της Ιλινγκ «Ο 13ος κληρονόμος») και παλιότερα οι ανεπανάληπτοι αδερφοί Μαρξ, ο Γκράουτσο, ο Τσίκο και ο Χάρπο, σε μερικές από τις πιο τρελές κωμωδίες τους: «Σούπα από πάπια», «Horse Feathers», «Monke yBusiness» και «Μια νύχτα στην όπερα». Ακόμη και οι Σταν Λόρελ και Ολιβερ Χάρντι (οι αξιαγάπητοι Χονδρός-Λιγνός), που βλέπαμε στο «Σινεάκ» και που οι έξοχες μεσαίου μήκους κωμωδίες τους θα μπορούσαν ν' αποτελέσουν συμπλήρωμα στο πρόγραμμα.<p>
 Οσο για τους σινεφίλ, που ζητούν κάτι πιο σοβαρό, θα μπορούσαν να προβληθούν μερικές από τις παλιότερες ταινίες του Μπέργκμαν («Η νύχτα των σαλτιμπάγκων», «Καλοκαίρι με τη Μόνικα» ή η απολαυστική κωμωδία του «Χαμόγελα καλοκαιρινής νύχτας»), του Φελίνι («Οι νύχτες της Καμπίρια», «Λα ντόλτσε βίτα», «Οκτώμισι»), του Αντονιόνι (η τριλογία του: «Η περιπέτεια», «Η νύχτα» και «Η έκλειψη»), του Αλέν Ρενέ («Χιροσίμα, αγάπη μου», «Πέρσι στο Μάρινεμπαντ»), του Καζάν (τα δυο ξεχασμένα του αριστουργήματα: «Λάσπη στ' αστέρια» και «Πυρετός στο αίμα»). Ταινίες, που εδώ και μερικές δεκαετίες ήταν προσιτές στον απλό θεατή. Και που σήμερα δεν μπορεί να τις βρει ούτε στις αίθουσες (multiplex ή μη) ούτε στα κανάλια. Θα το τολμήσουν οι εισαγωγείς και οι αιθουσάρχες; <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
