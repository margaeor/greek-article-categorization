<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου Γ. TΣAKIPH<p>
 <font size=4><b>Γ</b></font>έφυρες, που ενδεχομένως να οδηγήσουν σε έναν εφ' όλης της ύλης διάλογο, φαίνεται να ρίχνονται από την πλευρά της Eκκλησίας καθώς, επισήμως τουλάχιστον, τις τελευταίες ημέρες τόσο ο αρχιεπίσκοπος όσο και το στενό του περιβάλλον έχουν επιλέξει τους ήπιους τόνους στη μέχρι τώρα αντιπαράθεση και την διά ζώσης επικοινωνία, για να μην υπάρχουν παρερμηνείες.<p>
 Σύμφωνα με ασφαλείς πληροφορίες, χθες, ο αρχιεπίσκοπος Χριστόδουλος συνέταξε δισέλιδη επιστολή προς τον υπουργό Παιδείας στην οποία του εκθέτει τις θέσεις της Εκκλησίας για το θέμα των εξετάσεων στα Θρησκευτικά και του ζητάει να εξεταστεί με κάθε σοβαρότητα το θέμα και να μην εξαιρεθεί το μάθημα από τις εξετάσεις. Η επιστολή του αρχιεπισκόπου, σύμφωνα πάντα με τις ίδιες πληροφορίες, είναι γραμμένη σε ήπιο τόνο και αναφέρεται αποκλειστικά και μόνο στο θέμα της διδασκαλίας των Θρησκευτικών στα σχολεία. Χθες το πρωί το τελικό σχέδιο της επιστολής δόθηκε στον αρχιεπίσκοπο ο οποίος έκανε κάποιες διορθώσεις και στάλθηκε στο υπουργείο Παιδείας. <p>
 Λίγες ώρες πριν, ο μητροπολίτης Θεσσαλιώτιδος Θεόκλητος, εκπρόσωπος του αρχιεπισκόπου, σε δηλώσεις στο ραδιοσταθμό «Φλας» άφησε ανοικτό το δρόμο του διαλόγου Εκκλησίας - Πολιτείας, που μέχρι χθες έκλεινε από την πόρτα των ταυτοτήτων, υποστηρίζοντας ότι το θέμα είναι οι προθέσεις της κυβέρνησης και όχι συγκεκριμένα ζητήματα. Ο μητροπολίτης Θεόκλητος, απαντώντας σε ερώτηση για το ενδεχόμενο συνάντησης του αρχιεπισκόπου με τον υπουργό Παιδείας, είπε: «Ο αρχιεπίσκοπος εάν συναντηθεί, θα συναντηθεί με τον πρωθυπουργό. Με τον αρμόδιο υπουργό θα συναντηθεί κάποιο εξουσιοδοτημένο μέλος της Iεραρχίας. Ολα τα προβλήματα έχουν δύο όψεις. Εάν υπάρχει μεταξύ κυβέρνησης και Εκκλησίας μια ανοιχτή επικοινωνία όπως θέλουμε, τίποτα δεν είναι αδύνατο να συμβεί. Μπορεί να δούμε να συμβαίνουν πράγματα που, εκ πρώτης όψεως, η Εκκλησία είχε αρνητική θέση, να συμφωνεί, διότι θα διαπιστώνει μέσα από το διάλογο ότι οι προθέσεις δεν είναι αυτές που φαίνονται αλλά υπάρχουν κάποιοι λόγοι». <p>
 Για το θέμα των ταυτοτήτων που μέχρι πρόσφατα αποτελούσε τη μοναδική κλειστή πόρτα στην επικοινωνία Εκκλησίας - Πολιτείας, ο μητροπολίτης Θεόκλητος είπε ότι: «Το θέμα των ταυτοτήτων βλέπουμε ότι χρονίζει, πάμε σε πνευματικό αγώνα διάρκειας. Αλλά η προσπάθεια που πρέπει να αναλυθεί όσον αφορά το διάλογο με την κυβέρνηση σε θέματα επικαιρότητας δεν σημαίνει ότι θα αναστείλει την προσπάθεια για τις ταυτότητες».<p>
 Aναταραχή<p>
 Οι δηλώσεις του μητροπολίτη Θεόκλητου προκάλεσαν χθες παρασκηνιακές αναταράξεις στους κόλπους της Iεραρχίας. Οι σκληροί μητροπολίτες αντέδρασαν ανεπίσημα λέγοντας ότι «οι θέσεις του εκπροσώπου του αρχιεπισκόπου δεν εκφράζουν τις θέσεις της Ιεραρχίας ούτε καν τις θέσεις του αρχιεπίσκοπου». Τις θέσεις αυτές ήρθε όμως να διαψεύσει ο ίδιος ο αρχιεπίσκοπος με τους ήρεμους τόνους που χρησιμοποίησε στην επιστολή του προς τον υπουργό Παιδείας. <p>
 Την ίδια ώρα, και ενώ η κόντρα, σκληρών και μη, μητροπολιτών βρίσκεται σε εξέλιξη, χθες το πρωί ο μητροπολίτης Ζακύνθου Xρυσόστομος με δηλώσεις του στον ίδιο σταθμό υποστήριξε ότι: «Η επιτροπή η οποία ορίσθηκε να μελετήσει το θέμα συλλογής υπογραφών πρέπει να έρθει στη Σύνοδο και εκείνη θα μελετήσει όχι μόνο τις λύσεις της επιτροπής αλλά και τα σημερινά δεδομένα τα οποία μπορεί να είναι καλύτερα ή χειρότερα. Νομίζω ότι όσο περνάει ο καιρός τόσο καλύτερα σκέφτεται και αποφαίνεται κανείς. Από την ώρα που δεν είναι δεσμευτικό και δεν είναι σίγουρο το αδιάβλητο του δημοψηφίσματος, θέλει πολλή προσοχή. Εγώ θα προτείνω ότι δεν χρειάζονται αυτά τα πράγματα, αλλά χρειάζεται ένα τραπέζι διαπραγματεύσεων διά όλα τα θέματα». <p>
 Παρ' όλα αυτά οι ετοιμασίες για τη μάχη των ταυτοτήτων καλά κρατούν. Την επόμενη εβδομάδα, οι μητροπόλεις θα στείλουν στην Αθήνα εκπροσώπους τους, για να ενημερωθούν για τις ενέργειες που θα πρέπει να γίνουν. Στις αρχές του επόμενου μήνα θα συνταχθεί η περίφημη εγκύκλιος η οποία στα μέσα του Σεπτέμβρη θα διαβαστεί στους ναούς και θα καλεί το εκκλησίασμα να υπογράψει το σχετικό έγγραφο. <p>
 Επίσης χθες ο μητροπολίτης Κορίνθου Παντελεήμων επέβαλε ποινή στον παπά που πριν από λίγες ημέρες αρνήθηκε να κοινωνήσει ένα κοριτσάκι επειδή φορούσε πανταλόνι. Ο μητροπολίτης Κορίνθου αφαίρεσε το δικαίωμα της εξομολόγησης από τον παπά, ποινή που θεωρείται βαρύτατη, καθώς δεν μπορεί πλέον ο ίδιος να κοινωνεί το εκκλησίασμα. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
