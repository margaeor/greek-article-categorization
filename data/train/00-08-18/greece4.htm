<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Της ΧΑΡΑΣ ΤΖΑΝΑΒΑΡΑ<p>
<font size=4><b> Ζ</b></font>ώνες απόλυτης προστασίας στο χερσαίο αλλά και στο θαλάσσιο χώρο, κέντρο οικολογικής ευαισθητοποίησης, ανάδειξη της Μακαρίας πηγής, προστασία της Κυνοσούρας και της Δρακονέρας, είναι μερικές από τις ρυθμίσεις που θεσπίζονται 

με προεδρικό διάταγμα του υπουργείου ΠΕΧΩΔΕ, με το οποίο ανακηρύσσεται εθνικό πάρκο η περιοχή του Σχινιά-Μαραθώνα, συνολικής έκτασης 11.000 στρεμμάτων. <p>
 Ο Κώστας Λαλιώτης έδωσε ιδιαίτερη έμφαση στο θέμα της δόμησης και προώθησε αυστηρότατους όρους για νέες κατοικίες και εγκαταστάσεις αναψυχής. Για την εξυπηρέτηση των Ολυμπιακών Αγώνων προβλέπεται η κατασκευή εγκαταστάσεων σε έκταση 13.000 τετραγωνικών, για τις οποίες ορίζεται σαφώς ότι θα απομακρυνθούν 

μέσα σε 20 ημέρες μετά το τέλος της διοργάνωσης.<p>
 Για τα αυθαίρετα<p>
 Δεν γίνεται καμιά μνεία για το μέλλον των αυθαιρέτων κατοικιών, σημειώνεται μόνον ότι δεν απομακρύνονται τα νομίμως υφιστάμενα. Για τα κεντράκια -χωρίς παροχή ρεύματος και νερού- που λειτουργούν σήμερα στην παραλία το διάταγμα αναφέρει ότι θα πρέπει να διαθέτουν άδεια λειτουργίας καθώς και μελέτη περιβαλλοντικών όρων. Σκληρά μέτρα που προδικάζουν το τέλος τους, αλλά στην Ελλάδα όλα γίνονται τελικά...<p>
 Το νομοθέτημα έχει ήδη την έγκριση του Συμβουλίου της Επικρατείας και δημοσιεύτηκε στην Εφημερίδα της Κυβερνήσεως. Στις 14 Σεπτεμβρίου λήγει η προθεσμία για την υποβολή των προσφορών για τη μελέτη του ολυμπιακού κέντρου κωπηλασίας, καθώς και των εγκαταστάσεων για κανό και σλάλομ στο Ριζάρι Μαραθώνα, συνολικού προϋπολογισμού 1, 4 δισ. δρχ. Παράλληλα ο Οργανισμός Αθήνας 

έχει ξεκινήσει τη διαχειριστική μελέτη, που υπολογίζεται να είναι έτοιμη τον ερχόμενο Μάρτιο. Μέχρι τον Ιανουάριο προβλέπεται να συγκροτηθεί και ο φορέας διαχείρισης.<p>
 Με αφορμή την κριτική που ασκείται από οικολογικές οργανώσεις, πηγές του υπουργείου ΠΕΧΩΔΕ ανέφεραν ότι η προώθηση του διατάγματος θωρακίζει πιο αποτελεσματικά την περιοχή σε σχέση με το ενδεχόμενο ένταξή της στο πρόγραμμα Natura. Σημείωναν ακόμη ότι τα ολυμπιακά έργα θα καλύπτουν 2.000 στρέμματα και 

θα συνδυαστούν με υδραυλικά έργα τα οποία θα ανανεώσουν τον υγροβιότοπο, που σήμερα στην πράξη είναι ένας βάλτος. Επίσης η δημιουργία λίμνης στο χώρο του σημερινού αεροδρομίου είναι χρήση πολύ πιο συμβατή για το οικοσύστημα.<p>
 Η ζώνη κατοικίας και αναψυχής θα καλύπτει 120 στρέμματα, κάτι παραπάνω από το 1% του πάρκου. Διατηρούνται όλα τα νόμιμα κτίσματα, ενώ παραμένει ασαφές το μέλλον των αυθαιρέτων. Το πιο πιθανό είναι ότι θα νομιμοποιηθούν. Τα κτίρια θα 

είναι διώροφα, με υποχρεωτική κεραμοσκεπή, ενώ το εμβαδόν τους δεν θα υπερβαίνει τα 160 τετραγωνικά.<p>
 Το ανώτατο ύψος των κτισμάτων θα είναι 5, 5 μέτρα, αλλά ειδικά για τον πύργο ελέγχου και τις κερκίδες μπορεί να φτάσει τα 14 μέτρα.<p>
 Το κατώτατο όριο κατάτμησης και αρτιότητας ορίζεται στα 20 στρέμματα, όπως άλλωστε ισχύει σε όλη την Αττική. Εξαιρούνται τα οικόπεδα που προϋπήρχαν του διατάγματος του 1979, όπου το όριο αρτιότητας είναι τα 4 στρέμματα, καθώς και τα σχεδίου γήπεδα που έχουν παραχωρηθεί σε ακτήμονες από το υπουργείο Γεωργίας 

με παραχωρητήρια του 1934 και κατατμήθηκαν για τη διάνοιξη της επαρχιακής οδού 

που συνδέει το Σούλι με την παραλία του Σχινιά.<p>
 Σε 3 ενότητες<p>
 Το εθνικό πάρκο κατανέμεται σε τρεις μεγάλες ενότητες: <p>
 ΠΡΩΤΗ ΕΝΟΤΗΤΑ: Η ζώνη της υψηλής προστασίας καλύπτει έκταση 10.595 στρεμμάτων, 

από τα οποία τα 3.035 βρίσκονται στη θαλάσσια περιοχή. Χωρίζεται με τη σειρά της σε πέντε κατηγορίες: <p>
  Η πρώτη αφορά έκταση 4.300 στρεμμάτων όπου επιτρέπονται μόνον επισκέψεις σε καθορισμένα σημεία και ώρες, θέσεις για την παρατήρηση της ορνιθοπανίδας και παρεμβάσεις αναβάθμισης. Οι υφιστάμενες εγκαταλειμμένες στρατιωτικές εγκαταστάσεις πρέπει να έχουν απομακρυνθεί ώς τον Ιούλιο του 2003.<p>
  Η δεύτερη καταλαμβάνει 2.030 στρέμματα και καλύπτει το λόφο της Δρακονέρας και τη χερσόνησο της Κυνοσούρας. Και οι δύο έχουν βλάστηση η οποία θα διατηρηθεί. Απαγορεύεται οποιαδήποτε κατασκευή.<p>
  Η τρίτη περιλαμβάνει το παράλιο πευκοδάσος, που εκτείνεται σε ζώνη 1.100 στρεμμάτων, όπου σήμερα λειτουργούν τα γνωστά κεντράκια. Για το μέλλον τους δεν γίνεται καμιά μνεία στο διάταγμα, χωρίς όμως και να ορίζεται η απομάκρυνσή 

τους. Στη ζώνη αυτή απαγορεύεται η κατασκήνωση και διανυκτέρευση, καθώς και η διέλευση τροχοφόρων. Ορίζεται ωστόσο ότι μπορεί να κατασκευαστούν μονοπάτια και αντιπυρικές ζώνες. Επιτρέπονται μόνον δραστηριότητες που αποσκοπούν στην προστασία του δασικού περιβάλλοντος.<p>
  Η τέταρτη (130 στρέμματα) περιλαμβάνει τη Μακαρία πηγή, όπου επιτρέπονται οι 

επισκέψεις, ενώ προβλέπονται υδραυλικά έργα αλλά μετά την έγκριση της αρμόδιας 

εφορείας προστασίας προϊστορικών και κλασικών αρχαιοτήτων.<p>
  Τέλος, η πέμπτη κατηγορία αφορά τη θαλάσσια περιοχή έκτασης 3.035 στρεμμάτων, όπου απαγορεύεται το ψάρεμα με δίχτυα και η είσοδος των πλωτών μέσων γίνεται με συγκεκριμένους κανόνες που θα θεσπίσει ο φορέας διαχείρισης. Επιτρέπεται η επιστημονική έρευνα και οι δραστηριότητες θαλάσσιας αναψυχής.<p>
 ΔΕΥΤΕΡΗ ΕΝΟΤΗΤΑ: Καλύπτει έκταση 2.000 στρεμμάτων και θα διατεθεί για τη δημιουργία ολυμπιακού κέντρου κωπηλασίας και κανό-καγιάκ, το οποίο μετά το 2004 θα χρησιμοποιηθεί για τη φιλοξενία περιβαλλοντικών ερευνών και εκπαίδευσης. Θα γίνουν έργα παροχέτευσης των νερών της Μακαρίας πηγής, καθώς και αντιπλημμυρικής προστασίας. Το σημερινό αεροδρόμιο προβλέπεται να απομακρυνθεί μέσα σε ένα χρόνο. Στη θέση του θα δημιουργηθεί λίμνη.<p>
 Επιτρέπεται η κατασκευή κτιρίων για εκδηλώσεις, τη διοίκηση του εθνικού πάρκου 

και τη φιλοξενία του επιστημονικού προσωπικού, με όρους δόμησης που καθορίζονται στο διάταγμα (εμβαδόν 120 έως 150 τετραγωνικά, ύψος 3, 5 έως 4 μέτρα και συντελεστή δόμησης 0, 01). Βεβαίως στο επιτρεπόμενο δομημένο εμβαδόν δεν περιλαμβάνονται οι αθλητικές εγκαταστάσεις 13.000 τετραγωνικών, για τις οποίες ορίζεται ότι πρέπει να απομακρυνθούν μέσα σε 20 ημέρες μετά το πέρας των αγωνιστικών συναντήσεων. Σε αυτή την ενότητα το ύψος των κερκίδων και του πύργου ελέγχου τερματισμού θα φτάνει τα 14 μέτρα.<p>
 Στην ίδια ζώνη και σε έκταση 160 στρεμμάτων επιτρέπεται η κατοικία, με τους προαναφερθέντες περιορισμούς, καθώς και εγκαταστάσεις αναψυχής, αλλά ύστερα από άδεια της επιτροπής αρχιτεκτονικού ελέγχου.<p>
 ΤΡΙΤΗ ENΟTHTA: Η γεωργική ενότητα καλύπτει 900 στρέμματα. Μπορεί να γίνουν αποθήκες και θερμοκήπια, ενώ μέσα σε 5 χρόνια θα πρέπει να υιοθετηθούν βιολογικές μέθοδοι καλλιέργειας.<p>
 Με το διάταγμα, τέλος, ορίζεται η σύνθεση της προσωρινής επιτροπής διαχείρισης, με διάρκεια ζωής δύο χρόνων, στην οποία μετέχουν εκπρόσωποι των συναρμόδιων υπουργείων και φορέων, περιβαλλοντικές οργανώσεις και οι εκπρόσωποι της νομαρχιακής και τοπικής αυτοδιοίκησης. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
