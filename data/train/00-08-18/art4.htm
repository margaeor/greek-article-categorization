<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<font size=4><b>Σ</b></font>ας αρέσουν οι περίεργες ιστορίες; Είστε από εκείνους που ψάχνουν στα ψιλά των εφημερίδων για παράξενες ειδήσεις; Οι Αμερικανοί, που έχουν πάντα λύσεις για όλα, το έκαναν και αυτό! Μια σειρά από μουσεία που εξερευνούν το παράξενο, φιλοξενούν το σύγχρονο και τοποθετούν στις βιτρίνες τους αυτά ακριβώς που κανένας δεν θα περίμενε να βρει εκεί.<p>
 Το Μουσείο Κακών Τεχνών σίγουρα είναι ένα από αυτά. Και μάλιστα δεν διστάζει να αυτοσαρκαστεί, χρησιμοποιώντας το αρκτικόλεξο ΜΟΒΑ που παραπέμπει στο Μουσείο Μοντέρνας Τέχνης της Νέας Υόρκης. Τη στιγμή που τα υπόλοιπα μουσεία δίνουν αστρονομικά ποσά για να αποκτήσουν έναν Ρενουάρ, το MΟBA δεν ξοδεύει πάνω από 6, 5 δολάρια για κάθε έργο, έχοντας ως αρχή του ένα απλό μότο: «Για τέχνη πολύ κακή για να αγνοηθεί». Τα περισσότερα έργά του είναι δωρεές (που δεν απαιτούν άλλωστε ιδιαίτερη γενναιοδωρία), ενώ τα υπόλοιπα μόλις που γλίτωσαν από το «στόμα» της σκουπιδόμαζας.<p>
 Το πρώτο απόκτημα του MΟBA ήταν μια ελαιογραφία με τίτλο «Η Λούσι στον αγρό με τα λουλούδια». Την ανακάλυψε ο curator Σκοτ Γουίλσον, ο οποίος άνοιξε το δρόμο της προθήκης του μουσείου και σε άλλα έργα. Οσοι πάντως περιμένουν «τέρατα» της τέχνης με κιτς αισθητική θα απογοητευθούν. Για τους δημιουργούς του μουσείου το να κάνεις κακή τέχνη δεν είναι αρκετό. Το έργο πρέπει να είναι αυθεντικό, να κάνει ασυνήθιστη χρήση των χρωμάτων, να έχει ενδιαφέρουσα οπτική και παράξενη θεματολογία. Πρόθεσή τους δεν είναι να διακωμωδήσουν την έλλειψη ταλέντου κάποιων καλλιτεχνών, αλλά να επιβραβεύσουν τη γνήσια πρόθεση του καλλιτέχνη, ανεξαρτήτως αποτελέσματος.<p>
 Μουσείο UFΟ και Ερευνας: Πού αλλού; Στο Ρόζγουελ του Νέου Μεξικού. Ολο το «οπλοστάσιο» των πληροφοριών σχετικά με την εξωγήινη ζωή και τα ΑΤΙΑ. Δεν θα μπορούσε φυσικά να λείπει το γνωστό πλάσμα αγνώστου ταυτότητας που λέγεται ότι βρέθηκε στο Ρόζγουελ το 1947. Οχι αυτοπροσώπως, αλλά τo ομοίωμα που χρησιμοποιήθηκε στην ομώνυμη ταινία. Η μυθολογία και το μυστήριο γύρω από την γνωστή υπόθεση αναλύονται λεπτομερώς, ενώ υπάρχουν και καταθέσεις μαρτύρων καθώς και άρθρα που υποστηρίζουν πως τα ευρήματα αποκρύφθηκαν και η υπόθεση συγκαλύφθηκε από την κυβέρνηση. Το μενού της ΟΥΦΟλογίας συνεχίζεται με διαλέξεις για τον αιγυπτιακό πολιτισμό και τον πολιτισμό των Μάγιας καθώς και με κόμικς και άλλα αντικείμενα σχετικά με τα UFΟ.<p>
 Mουσείο Μουστάρδας: Εδώ, το «πάμε να χαζέψουμε μουστάρδες» των Δέκα Μικρών Μήτσων βρίσκει όλο το νόημά του. Καυτερή ή απλή, η μουστάρδα είναι το αγαπημένο καρύκευμα της Αμερικής, αλλά ταυτόχρονα και το αντικείμενο του Μουσείου Μουστάρδας που βρίσκεται στο Γουισκόνσιν. Συγκεκριμένα στο Μάουντ Ορεμπ, μια πόλη στη μέση του πουθενά, που έχει ένδοξη ιστορία στη... μουστάρδα. Εκεί στην αρχή του αιώνα οι γιατροί χρησιμοποιούσαν γύψο με μουστάρδα για να απαλύνουν τον πόνο. Οι ντόπιοι πάντως προτιμούσαν τον πόνο από το να ανέχονται την έντονη πικάντικη μυρωδιά του γύψου...<p>
 Το Μουσείο Μουστάρδας ιδρύθηκε από τον Μπάρι Λέβινσον και περιλαμβάνει δύο χιλιάδες οχτακόσια είδη μουστάρδας από 50 Πολιτείες της Αμερικής, αλλά και εισαγόμενες από τη Σρι Λάνκα, την Τουρκία, τη Φινλανδία, τη Νορβηγία και το Κατμαντού. Στον ίδιο χώρο προβάλλονται βίντεο από τους αγρούς της μουστάρδας στον Καναδά και φυσικά δεν λείπει και περίπτερο στο οποίο μπορείτε να δοκιμάσετε και να αγοράσετε μουστάρδες καθώς και άλλα αντικείμενα... κίτρινης προπαγάνδας.<p>
 Μουσείο μαχών κατά της κατσαρίδας: Ανεξάρτητα από το πόσες λιώσατε κάτω από το παπούτσι σας, η κατσαρίδα είναι το είδος που θα συνεχίσει να υπάρχει ακόμα και όταν όλοι εμείς θα έχουμε μετατραπεί σε αστρική ύλη. Ο εξολοθρευτής και ιδρυτής του μουσείου, Μάικλ Μπόνταν, εκθέτει τα προϊόντα και το know how για άτομα που επιθυμούν να ξεφορτωθούν τα ενοχλητικά κατοικίδιά τους συμπεριλαμβανομένων των κατσαρίδων, των ποντικιών και των μυρμηγκιών. Βέβαια οι κατσαρίδες είναι ό,τι πιο hot διαθέτει το μουσείο.<p>
 Επαθλο προσφέρεται σε αυτόν που θα φέρει τη μεγαλύτερη κατσαρίδα. Κανείς όμως ακόμη δεν έχει σπάσει το ρεκόρ που σημειώθηκε το 1987. Το μήκος αυτής (της ακατονόμαστης) είναι εννέα δάχτυλα. Τα έντομα παρουσιάζονται σε διάφορες καταστάσεις και συχνά με τα κεφάλια διαφόρων διασημοτήτων. Η Μέριλιν Μονρόε και ο Ελβις Πρίσλεϊ δεν τη γλίτωσαν. Κατσαρίδες που λιάζονται σε παραλίες φορώντας μπικίνι, κατσαρίδες σέρφερ. Είναι αηδιαστικό, αλλά το γέλιο σίγουρα θα σας κάνει να το ξεχάσετε.<p>
 «Το μουσείο των...»: Οχι δεν έβαλε ο δαίμονας του τυπογραφείου το χέρι του. Στη θέση του κενού απλά τοποθετήστε ό,τι πιο μπερδεμένο, περίεργο και παράξενο μπορείτε να φανταστείτε. Αν ρωτήσετε τους δημιουργούς του μουσείου του Λονδίνου τι περιλαμβάνει δεν θα ξέρουν ούτε οι ίδιοι να σας απαντήσουν. Ομως για ένα πράγμα είναι σίγουροι. Ο, τι για κάποιον είναι άχρηστο για κάποιον άλλο μπορεί να είναι πολύτιμο.<p>
 «Το μουσείο των...» σε διάστημα 20 μηνών από τη μέρα των εγκαινίων του πρόκειται να υποστεί πολλές και διαφορετικές μεταμορφώσεις. Θα γίνει διαδοχικά μουσείο του Εγώ, μουσείο Συναισθημάτων, μουσείο του Aγνώστου και μουσείο του Τάμεση. Μέσα σε όλες τις μεταμφιέσεις του το μουσείο θα διατηρήσει κάτι αναλλοίωτο. Την αποστροφή του για τα κλασικά αριστουργήματα της τέχνης. Θα είναι αυστηρώς ποπ. Κουτάκια μπίρας και αναψυκτικών, πλαστικές σακούλες, ένα κομμάτι φράχτη και ένα ολόκληρο πάτωμα καλυμμένο με περιτύλιγμα σοκολάτας θα αποτελούν τα εκθέματά του. Κάποιοι ντύνουν τις ποπ επιλογές τους με φιλοσοφικές αναλύσεις. Αλλοι πάλι απλά το διασκεδάζουν. Οπως ο Μάικλ Χάρισον, που δώρισε στο μουσείο ένα μικρό κομμάτι από το χαλί της Ντόλι Πάρτον, με υποσημείωση της ίδιας. Μήπως είναι καιρός να στήσετε το δικό σας μουσείο; <p>
 ΛΟYKIA ΛYKIΔH<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
