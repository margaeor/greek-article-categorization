<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


ΜΟΣΧΑ<p>
<font size=4><b> Ε</b></font>πανέρχονται οι Ρώσοι στην εκδοχή της σύγκρουσης του υποβρυχίου «Κουρσκ» με άλλο πλοίο, αναφέροντας μάλιστα και το όνομά του, ωστόσο Βρετανοί και Γάλλοι εμμένουν ότι στο σκάφος σημειώθηκε έκρηξη.<p>
 Την εκδοχή της σύγκρουσης υποστήριζε χθες επιμόνως ο ρωσικός Τύπος. Η εφημερίδα «Νόιε Ιζβέστια» έγραψε ότι σύμφωνα με τις εικόνες που έστειλαν οι κάμερες το υποβρύχιο είχε υψωμένο το περισκόπιο, άρα το σκάφος ήταν σε βάθος περισκοπίου. Ο ναύαρχος Εντουάρντ Μπαλτίν, πρώην διοικητής του στόλου της Μαύρης Θάλασσας, δήλωσε στην εφημερίδα «Κομσομόλσκαγια Πράβντα» ότι «η μόνη ρεαλιστική υπόθεση είναι η σύγκρουση με φορτηγό, γιατί περνούν πολλά από τη θαλάσσια δίοδο Μουρμάνσκ-Ντίκσον, όπου ακριβώς έγινε το δυστύχημα. Ο Μπαλτίν διαβεβαιώνει πως το υποβρύχιο ήταν σε φάση ανάδυσης, όταν χτύπησε το πλοίο. "Το ακουστικό σύστημα του υποβρυχίου σε μικρό βάθος, όπως η θάλασσα του Μπάρεντς δεν είναι πλήρως αποτελεσματικό για την ανίχνευση αντικειμένων επιφανείας"», είπε.<p>
 Στο ίδιο μήκος κύματος ειδικοί τους οποίους επικαλείται η «Νόιε Ιζβέστια» ανέφεραν ότι μπορεί η σύγκρουση να έγινε με το καταδρομικό «Ναύαρχος Κουζνέτσοφ», που συμμετείχε στις ασκήσεις και του οποίου το κύτος είναι ειδικά 


κατασκευασμένο για να σπάει πάγους. Αλλά ο ναύαρχος Μπαλτίν υποστηρίζει ότι και τα φορτηγά που πλέουν στην περιοχή έχουν ανάλογα κατασκευασμένο κύτος. Η εφημερίδα «Νεζαβισίμαγια Γκαζέτα δημοσιεύει την εκτίμηση ότι το πλήρωμα του "Κουρσκ"» αντιλήφθηκε την τελευταία στιγμή ότι θα χτυπούσε άλλο πλοίο και έκανε απότομη βύθιση, με αποτέλεσμα να χτυπήσει στον πυθμένα. Την εκδοχή της σύγκρουσης με άλλο πλοίο υποστήριξε και ο υπουργός Αμυνας, Ιγκόρ Σεργκέγιεφ. Τη θέση του στήριξε στις εικόνες από τις εξωτερικές ζημιές που έχει υποστεί το 


«Κουρσκ», ζημιές που κατά το ρωσικό ναυτικό είναι μεγάλες.<p>
 Αντίθετα Γάλλοι και Βρετανοί επιμένουν στην εκδοχή της έκρηξης. Οι γαλλικές υπηρεσίες πληροφοριών αναφέρουν ότι η έκρηξη, τα αίτια της οποίας δεν έχουν διευκρινιστεί ακόμη, έχει καταγραφεί κι από τα ρωσικά σκάφη επιφανείας που συμμετείχαν στις ασκήσεις, κι από τα αμερικανικά πλοία που τις παρακολουθούσαν. Γαλλικές πηγές απέκλειαν το ενδεχόμενο σύγκρουσης, ως εξής: Ενα υποβρύχιο μπορεί να συγκρουστεί είτε με τον πυθμένα της θάλασσας, αλλά αυτό μπορεί να αποφευχθεί χάρη τους χάρτες βυθού, είτε με άλλο σκάφος, πράγμα αδύνατον, λόγω των υδροφώνων και άλλων προηγμένων ακουστικών μηχανημάτων που χειρίζονται πολύ καλά και ειδικά εκπαιδευμένοι ναυτικοί.<p>
 Το βρετανικό υπουργείο Aμυνας επιβεβαιώνει τα περί έκρηξης, εκπρόσωπός του μάλιστα είπε ότι οι ζημιές εκτείνονται από την πλώρη ώς την πρύμνη. Η πρωραία θυρίδα διαφυγής έχει καταστραφεί, αλλά είναι ανέπαφη η πρυμναία και μπορεί να χρησιμοποιηθεί. Οι ειδικοί του βρετανικού ναυτικού που είδαν τις ζημιές στο ρωσικό βίντεο επιμένουν ότι έγινε έκρηξη και για ακόμα ένα λόγο, ότι τα ρωσικά 


υποβρύχια είναι κατασκευασμένα πολύ γερά και αντέχουν συγκρούσεις. <p>
 Ο εκπρόσωπος είπε ακόμη ότι το «Κουρσκ» έχει μικρότερη από 20 μοίρες κλίση, (εκτός της αριστερής των 60 μοιρών), ίσως και 12, οπότε το LR5 θα μπορεί εύκολα να προσαρμοστεί στη θυρίδα διαφυγής. Οι εικόνες έδειξαν ακόμα ότι η θυρίδα του «Κουρσκ» είναι μάλλον συμβατή με τη θυρίδα του βρετανικού σωστικού σκάφους, το οποίο, κατά τον εκπρόσωπο, μπορεί να αντεπεξέλθει τα ισχυρά υποθαλάσσια ρεύματα στην περιοχή του ναυαγίου.<p>
 Εκπρόσωπος του ομίλου στρατηγικών μελετών «Τζέινς» εξέφρασε την άποψη ότι από την έκρηξη μπορεί να έχει σκοτωθεί και το 70% του πληρώματος.<p>
 (Ασοσιέιτεντ, Γαλλικό, ΑΠΕ) <p>
 
<font size=4><b>Aν όλα πάνε καλά, θέλουν  τρεις μέρες να τους βγάλουν</b></font><p>
 ΛΟΝΔΙΝΟ<p>
 Μάχη με το χρόνο δίνει η βρετανονορβηγική αποστολή που επιχειρεί να φτάσει στο 
βυθισμένο ρωσικό υποβρύχιο «Κουρσκ», ενώ πληθαίνουν οι τεχνικές δυσκολίες της επιχείρησης, μαζί με τα ερωτηματικά για τη στάση των ρωσικών αρχών, οι οποίες, 
παρά τις κατηγορίες που αντιμετωπίζουν για ολιγωρία, κυρίως στην αναζήτηση ξένης βοήθειας, χθες ανακοίνωσαν ότι είναι άχρηστη κάθε άλλη βοήθεια από το εξωτερικό.<p>
 Ο υπαρχηγός του ρωσικού ναυτικού επιτελείου ναύαρχος Αλεξάντρ Πομπόι με δύο πλοιάρχους επισκέφθηκε πάλι την έδρα του ΝΑΤΟ στις Βρυξέλλες για να συζητήσει τεχνικές λεπτομέρειες της διάσωσης και δήλωσε ότι οι παγιδευμένοι ναύτες στο υποβρύχιο πιθανόν να έχουν οξυγόνο και για δύο ή τρεις εβδομάδες. Ο ναύαρχος είπε ότι το βρετανικό LR5 θα ανοίξει τη θυρίδα διαφυγής του παγιδευμένου υποβρυχίου και ξεκαθάρισε ότι μπορεί η θυρίδα να ανοίξει από έξω.<p>
 Εγινε και χθες τηλεδιάσκεψη με τους ειδικούς στην Ανατολική Διοίκηση του ΝΑΤΟ στο Νόρθγουντ της Αγγλίας και μετά ο εκπρόσωπος του ΝΑΤΟ Φρανκ Σάλις μετέφερε τη ρωσική θέση ότι η Μόσχα «αποδέχεται κάθε πρόταση για βοήθεια, αλλά δεν κρίνει αναγκαία» μια επιπλέον βοήθεια, αφού ήδη έχει δεχτεί την πρόταση Νορβηγίας και Βρετανίας. Πάντως, ο πρωθυπουργός της Βρετανίας Τόνι Μπλερ τηλεφώνησε χθες στο Ρώσο πρόεδρο Βλαντιμίρ Πούτιν, ο οποίος τον ευχαρίστησε για τη βοήθεια.<p>
 Οι Ρώσοι δεν έχουν ακόμα διευκρινίσει γιατί το σωστικό υποβρύχιο δεν εστάλη σε 
πλησιέστερο λιμάνι, αλλά στο Τρόντχαϊμ. Το LR5 μεταφέρεται τώρα στον τόπο της καταστροφής με το νορβηγικό πλοίο Normand Pioneer, ένα μετασκευασμένο πετρελαιοφόρο, στο οποίο βρίσκεται και πλήρης ιατρική ομάδα. Το άλλο νορβηγικό 
πλοίο που σπεύδει στην περιοχή είναι το Seawa yEagle. Εχει πλήρωμα 100 άνδρες, 
μεταξύ των οποίων 12 δύτες, ειδικευμένοι για εργασίες σε μεγάλα βάθη. Ως τώρα εργάζονταν στις πλατφόρμες άντλησης πετρελαίου, στη Βόρεια Θάλασσα, και έχουν περάσει μεγάλο μέρος της ζωής τους σε ειδικούς θαλάμους αποπίεσης.<p>
 Ωστόσο, ούτε το Seawa yEagle θα φτάσει πριν από το βράδυ της Κυριακής, γιατί πρέπει να περάσει από το Τρόμσοε και να παραλάβει εξοπλισμό, κυρίως φιάλες οξυγόνου.<p>
 Ο Βρετανός πλωτάρχης Ντέιβιντ Στέινσμπαϊ, που έχει το συντονισμό της κοινής επιχείρησης Βρετανών και Νορβηγών στο Τρόντχαϊμ, δήλωσε ότι αυτή η επιχείρηση είναι η καλύτερη επιχείρηση σωτηρίας για το πλήρωμα του «Κουρσκ», αν υπάρχουν ακόμα ζωντανοί. Ο ίδιος εξήγησε ότι η επιχείρηση θα είναι «αργή και δύσκολη» και ότι, αν όλοι στο υποβρύχιο είναι ζωντανοί, θα χρειαστούν δύο ή τρεις ημέρες για να βγουν από το ναυαγισμένο σκάφος. <p>
 Ως τώρα το ρωσικό ναυτικό στέλνει μικρές σωστικές κάψουλες για να δέσουν στη μοναδική πρόσφορη θυρίδα διαφυγής του «Κουρσκ». Κατεβαίνουν η μία μετά την άλλη και μένουν βυθισμένες περίπου 5 ώρες. Αντιμετωπίζουν ισχυρά υποθαλάσσια ρεύματα και η ορατότητα είναι μηδενική. Οι συσσωρευτές του LR5 έχουν διάρκεια 10 ώρες. Κάθε κατάδυση και ανάδυσή του θα διαρκεί 3-4 ώρες, ανάλογα με τη δύναμη των ρευμάτων. Μπορεί να κάνει 2-3 ταξίδια με πλήρως φορτισμένες μπαταρίες. Για να μη χαθεί χρόνος στη φόρτιση (περίπου 8 ώρες) οι μπαταρίες του θα φορτίζονται κάθε φορά που θα βγαίνει στην επιφάνεια. <p>
 Στην πρώτη κατάδυση το υποβρύχιο θα είναι γεμάτο με υλικά, κυρίως αναπνευστικές συσκευές και συσκευές ανακύκλωσης του αέρα, για το βυθισμένο υποβρύχιο, ώστε, αν υπάρχουν επιζήσαντες, να έχουν αέρα μέχρις ότου έρθει η ώρα να ανασυρθούν. Στο πρώτο ταξίδι θα είναι και 3 αξιωματικοί του ρωσικού ναυτικού, οι οποίοι θα μπουν στο «Κουρσκ», αναζητώντας ενδείξεις ζωής.<p>

 (Ασοσιέιτεντ, Γαλλικό, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
