<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 18/08/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<font size=4><b>Α</b></font>ν μπορούσαμε να ζητήσουμε σήμερα από τον Ορσον Ουέλς, να ξεχωρίσει την καλύτερη ταινία που γύρισε ποτέ, είναι πιθανόν να μην αναφερόταν στον «Πολίτη Κέιν».<p>
 Ποτέ δεν έκρυψε την αγάπη του για τη δεύτερη ταινία που γύρισε το 1942 σε ηλικία 29 ετών: την περίφημη, «Οι υπέροχοι Αμπερσον», που αποτελούσε όμως και μια «ανοιχτή πληγή» της πορείας του στο σινεμά.<p>
 Οπως είναι γνωστό, οι επικεφαλής των στούντιο RKΟ και ενώ ο Ουέλς βρισκόταν στη Βραζιλία ως ειδικός «πολιτιστικός» πρεσβευτής των ΗΠΑ, άλλαξαν το μοντάζ, αφαίρεσαν από την τελική κόπια της ταινίας, σαράντα λεπτά, κι αργότερα δεν δίστασαν να την «εμπλουτίσουν» και με χάπι εντ.<p>
 «Μαζί με τους "Αμπερσον" κατέστρεψαν και μένα» συνήθιζε να λέει ο Aμερικανός ηθοποιός, συγγραφέας και σκηνοθέτης.<p>
 Δεκαπέντε χρόνια μετά το θάνατό του (πέθανε σε ηλικία 70 ετών το 1985) γίνεται μια προσπάθεια να αποκατασταθεί η ταινία μ' έναν τρόπο όσο γίνεται εγγύτερο στην άποψη που είχε ο σκηνοθέτης για την τελική της μορφή. Δεν πρόκειται για αποκατάσταση κόπιας, αλλά για ένα ριμέικ του φίλμ με τη μορφή τηλεοπτικής σειράς τεσσάρων ωριαίων επεισοδίων, που γυρίστηκε από τον Mεξικανό σκηνοθέτη Αλφόνσο Αράου για λογαριασμό του καλωδιακού τηλεοπτικού δικτύου Α&E. Οι «Yπέροχοι Αμπερσον» με τη μορφή φιλμ, θα προβληθούν τελικά μόνο στις ευρωπαικές κινηματογραφικές αίθουσες στις αρχές της επόμενης χρονιάς, μια και οι Eυρωπαίοι είναι αποδεδειγμένο ότι αγαπούν πολύ περισσότερο από τους Aμερικανούς την τέχνη του Ουέλς. Στη νέα εκδοχή της ταινίας πρωταγωνιστούν οι ηθοποιοί Μάντλιν Στόουν, Τζένιφερ Τίλι, Τζέιμς Κρόμγουελ, Τζόναθ Ρις Μάιερς, η Θόρα Μπίρτζ κ.ά. <p>
 Για τη δημιουργία του φιλμ ο Αράου ακολούθησε πιστά το αρχικό σενάριο του Ουέλς, ενώ για τα μέρη που λείπουν, ο σκηνοθέτης συμβουλεύτηκε το βιβλίο του βραβευμένου με Πούλιτζερ, Μπουθ Τάρκινγκτον, στο οποίο έχει βασιστεί η ταινία. <p>
 Ο Ορσον Ουέλς στους «Υπέροχους Αμπερσον» αναπαριστά με εξαίσιο τρόπο, αλλά και με μια δόση ειρωνείας την παρακμή μιας πλούσιας οικογένειας στις αρχές του αιώνα, προβάλοντας όμως και την εγκαθίδρυση της νέας επιχειρηματικής τάξης της εποχής.<p>
 Τα απομεινάρια του «πετσοκομμένου» φιλμ, βρέθηκαν κάποια στιγμή κατεστραμμένα από τη σκόνη κι από τη ζέστη, σ' ένα υπόγειο. Το γεγονός όμως που είχε στενοχωρήσει ιδιαίτερα τον Ουέλς ήταν το ότι οι υπεύθυνοι του στούντιο RKΟ, αφαίρεσαν τα σαράντα λεπτά της ταινίας, με γνώμονα την άποψη του νεανικού κοινού που παρακολούθησε την ταινία σε ειδική προβολή. Οι «ειδικοί» θεατές κατέληξαν ότι η ταινία του Ουέλς είναι βαρετή, αμέσως μετά την παρακολούθηση ενός ελαφρού μιούζικαλ το οποίο είχαν χαρακτηρίσει υπέροχο. Ο Ρόμπερτ Γουάιζ που έκανε το μοντάζ και στον «Πολίτη Κέιν» «έκοψε» τελικά τους «Υπέροχους Αμπερσον», ύστερα από εντολή του προέδρου του στούντιο ΡΚΟ, Τζορτζ Σέφερ.<p>
 Ο Γουάιζ ενθυμούμενος την πρώτη προβολή του φιλμ μπροστά στο κοινό λέει: «Ηταν μια καταστροφή. Γελούσαν εκεί που δεν έπρεπε». Από εκείνη τη στιγμή άρχισαν -ερήμην του Ουέλς- οι πειραματισμοί μέχρι οι φωστήρες της RΚΟ να καταλήξουν σε μια ικανοποιητική για τα γούστα τους εκδοχή του φιλμ, το οποίο και πρόβαλαν στις αίθουσες. Οι Aμερικανοί δεν τις έδωσαν ιδιαίτερη σημασία και τα στούντιο την ξεχώρισαν μόνο ως μεγάλη εμπορική αποτυχία. <p>
 Ο Ορσον Ουέλς δεν έπαψε ποτέ να θεωρεί ότι αυτή η ταινία -χωρίς τις παρεμβάσεις τρίτων- ήταν το αριστούργημά του. Ο ίδιος αρκετά χρόνια μετά την ολοκλήρωσή της είδε μαζί με τον Αντρέ Ζιντ στο Παρίσι την κόπια με το μοντάζ που δεν είχε εγκρίνει: «Θα ήμουν περισσότερο ευτυχής αν δεν είχα δει ποτέ τι έκαναν» είχε πει στο τέλος της προβολής αν και όπως είχε δηλώσει, περίμενε να απογοητευτεί περισσότερο.<p>
 Ας ελπίσουμε ότι η νέα εκδοχή της ταινίας θα είναι ανάλογη των επιθυμιών του.<p>
 Γ.Ε.ΚΑΡΟΥΖΑΚΗΣ<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
