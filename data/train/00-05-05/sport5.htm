<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 05/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


«Δεν διεκδικώ κανέναν άλλον ρόλο πέραν από εκείνον που έχω και για τον οποίο είμαι υπεύθυνος και υπερήφανος. Αυτόν του δημάρχου της πόλεως των Αθηνών, που διεκδίκησε και επάξια αναλαμβάνει τους Ολυμπιακούς Αγώνες του 2004». Με αυτή τη δήλωση, απάντησε χθες μετά τη συνάντησή του με τον Χουάν Αντόνιο Σάμαρανκ, ο Δημήτρης Αβραμόπουλος, στην έντονη φημολογία των τελευταίων ημερών, σύμφωνα με την οποία θα κληθεί από την κυβέρνηση, να παίξει ενεργότερο ρόλο στην υπόθεση των Ολυμπιακών Αγώνων.<p>
 Ο δήμαρχος Αθηναίων διαβεβαίωσε τον πρόεδρο της ΔΟΕ ότι «οι Ολυμπιακοί Αγώνες της Αθήνας, θα είναι οι καλύτεροι που έχουν διοργανωθεί ποτέ». Παράλληλα ο Δημήτρης Αβραμόπουλος ζήτησε από τον Χουάν Αντόνιο Σάμαρανκ «να έχει εμπιστοσύνη στην ελληνική πλευρά και να γνωρίζει ότι οι αποφάσεις που λαμβάνονται στη χώρα μας είναι προς τη σωστή κατεύθυνση, σε πνεύμα συνεννόησης, ομόνοιας και υπευθυνότητας».<p>
 Ο Δημήτρης Αβραμόπουλος (πρόκειται να συναντηθεί σήμερα, στις 2 το μεσημέρι, με τον Κώστα Σημίτη) υποστήριξε ότι «ως δήμαρχος της πόλης ανέλαβα μια σειρά από πρωτοβουλίες, έτσι ώστε, με γρήγορους ρυθμούς, όλα να πάρουν τον δρόμο τους προς τον τελικό στόχο, ξεπερνώντας κάποιες δυσλειτουργίες ή δυσκολίες».<p>
 «Eίναι βέβαιο -κατέληξε στις δηλώσεις του- ότι η Αθήνα θα πετύχει αυτό το μεγάλο στοίχημα και μαζί της, η χώρα ολόκληρη. Είναι μια χρυσή ευκαιρία για τον τόπο μας, να περάσει στο κατώφλι μιας νέας εποχής και γι' αυτό το σκοπό έχουμε συνολικά ευθύνη όλοι στον τόπο μας».<p>
 Τις συναντήσεις του με τους αρμοδίους κυβερνητικούς παράγοντες συνέχισε και χθες ο Κώστας Σημίτης. Ο πρωθυπουργός δέχθηκε στο Μέγαρο Μαξίμου τον Γ. Φλωρίδη, με τον οποίο είχαν συζήτηση για τα τρέχοντα ζητήματα της οργάνωσης των Ολυμπιακών Αγώνων.<p>
 Ο υφυπουργός Αθλητισμού ενημέρωσε τον πρωθυπουργό για τα έργα αρμοδιότητας της γενικής γραμματείας Αθλητισμού και για το ειδικό πρόγραμμα «Αθήνα 2004», το οποίο αφορά τη δημιουργία υποδομών στην ελληνική περιφέρεια.<p>
 Αναφερόμενος στις πρόσφατες δηλώσεις του Χουάν Αντόνιο Σάμαρανκ, ο υφυπουργός Αθλητισμού, σχολίασε: «Θα πρέπει να τις λάβουμε σοβαρά υπόψη και τις έχουμε λάβει. Πιστεύω ότι οι καθυστερήσεις δεν είναι σημαντικές. Νομίζω ότι η Ελλάδα θα ανταποκριθεί πλήρως και στις δεσμεύσεις που έχει αναλάβει και να εκτελέσει τα έργα στους χρόνους που έχουν προσδιοριστεί».<p>
 Ο Γ. Φλωρίδης αρνήθηκε ότι στη συνάντηση συζητήθηκε θέμα αλλαγής των προσώπων στην Οργανωτική Επιτροπή, ωστόσο δεν απέκλεισε το ενδεχόμενο: «Χρειαζόμαστε -είπε- μια καλύτερη λειτουργική σύνδεση όλων των φορέων που είναι συναρμόδιοι για την υλοποίηση αυτού του μεγάλου εγχειρήματος. Πιστεύω σε μια καλύτερη εσωτερική δομή όλου του συστήματος για να μπορέσει να διοικηθεί όλη η υπόθεση, με πιο αποτελεσματικό τρόπο», τόνισε ο υφυπουργός Αθλητισμού, ο οποίος συνόψισε επαναλαμβάνοντας ότι η διαδικασία υλοποίησης των έργων θα γίνει με σεβασμό στις αρχές της νομιμότητας και της διαφάνειας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
