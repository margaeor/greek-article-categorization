<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 05/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Η τηλεόραση τρελαίνεται για πραγματικότητα και οι παραγωγοί της φαίνεται πως ξέρουν να της την προσφέρουν. Μετά τα ζευγάρια που δίνουν όρκους πίστεως on air, τους ευέλπιδες νεαρούς που κάνουν καμάκι μέσα από το «βαν του έρωτα» σε απευθείας σύνδεση με το πανελλήνιο και τις απατηθείσες συζύγους που ξεκατινιάζονται on TV, η τηλεοράση με έξυπνους ελιγμούς βγάζει καινούργια κουνέλια από το μαγικό της καπέλο. Η νέα τηλεοπτική μόδα λέγεται docusoap.<p> Πρόκειται για εκπομπές που διαλέγουν ένα σκηνικό (συχνά πρόκειται για τροπικές ακατοίκητες τοποθεσίες αλλά και διαμερίσματα) μέσα στα οποία απομονώνουν μια ομάδα ανθρώπων και αφού εγκαταστήσουν κάμερες και μικρόφωνα κινηματογραφούν τα έργα και τις ημέρες των συμμετεχόντων επί εικοσιτετραώρου βάσεως. <p> Στιγμιότυπα από την καθημερινότητά τους αλλά και τη μάχη τους με τα στοιχεία της φύσης σε τροπικά περιβάλλοντα μοντάρονται και προβάλλονται σε μορφή επεισοδίων από την τηλεόραση. Οι λιγότερο ικανοί ή οι λιγότερο δημοφιλείς αποβάλλονται ένας ένας μέχρι να παραμείνει μόνο ο τελευταίος και επικρατέστερος, που φεύγει με το τρόπαιο. Ενα καθόλου ευκαταφρόνητο χρηματικό ποσό, που μπορεί να φτάνει και το ένα εκατομμύριο δολάρια. Κριτές είναι άλλοτε οι ίδιοι και άλλοτε το κοινό, σε ένα τηλεοπτικό σόου που μοιάζει λίγο με τηλεπαιχνίδι, λίγο με «φυσιοδιφικό» ντοκιμαντέρ και σίγουρα προχωρά ένα βήμα παραπέρα τη λογική των ριάλιτι. <p> Οι πρωταγωνιστές δεν έχουν αποφοιτήσει από καμία δραματική σχολή και δεν παρουσιάζουν καθόλου τη διαταραγμένη και συχνά κιτς εικόνα των καλεσμένων στα ριάλιτι. Πρόκειται για ανθρώπους που θα μπορούσαν να είναι γείτονες, συμφοιτητές ή συνάδελφοί μας. Ο άνθρωπος της διπλανής πόρτας, που λέγαμε... Η πραγματικότητα αποδεικνύεται συναρπαστικότερη από κάθε φαντασία και οι διευθυντές των καναλιών ξέρουν ότι δεν χρειάζεται να αγοράσεις περισσότερα επεισόδια «Τόλμη και γοητεία» όταν μπορείς να έχεις σε συμφέρουσες τιμές «απλούς καθημερινούς ανθρώπους» στους ρόλους της ζωής τους. Η ντοκιμαντεροσαπουνόπερα έχει κατακτήσει Αμερική και Ευρώπη, και συγκεντρώνει πάνω της την προσοχή μεγάλων εθνικών δικτύων, όπως του αμερικανικού CBS και του βρετανικού Channel 4. <p> Το πρώτο φλας άστραψε στο κεφάλι ενός παραγωγού της σουηδικής δημόσιας τηλεόρασης και το τηλεοπτικό παιχνίδι «Αποστολή Ροβινσώνας» βγήκε στον αέρα το 1997. Ο μέσος Σουηδός απολάμβανε την απογευματινή του χαλάρωση παρακολουθώντας τη ζωή μιας ομάδας ανθρώπων που είχε «αυτοεξοριστεί» σε ένα έρημο νησί. <p> Μια επιταγή με πολλά μηδενικά ήταν ένας ικανοποιητικός λόγος για να κάνει έναν άνθρωπο να αφήσει την οικογενειακή θαλπωρή και να ζήσει για κάποιες εβδομάδες σε ένα έρημο νησί μεταξύ αγνώστων. Οι Σουηδοί τηλεθεατές το τίμησαν δεόντως και τα μηχανάκια χτύπαγαν τρελά νούμερα. Ηταν αυτά που έκαναν το δίκτυο CBS να αγνοήσει την αυτοκτονία του πρώτου παίκτη που αποβλήθηκε από την «Αποστολή Ροβινσώνας» και να χρηματοδοτήσει ένα ανάλογης σύλληψης πρόγραμμα με τίτλο «Survivor» (Επιζών), που θα βγει στον αέρα αυτό το καλοκαίρι.<p> Δεκαέξι απλοί Αμερικανοί πολίτες θα ταξιδέψουν μέχρι το μακρινό Βόρνεο, για να εγκαταλειφθούν εκεί για επτά βδομάδες χωρίς να έχουν μαζί τους τίποτε περισσότερο από αυτά που είχε ο εφευρετικός Ροβινσώνας Κρούσος. Θα πρέπει να χτίσουν μόνοι τους το κατάλυμά τους, να βρουν την τροφή τους και να αντιμετωπίσουν την «ατίθαση» και απειλητική πανίδα του Βόρνεο. Νερό, φως, αυτοκίνητο και λοιπές ανέσεις δεν προβλέπονται στην «ταξιδιωτική προσφορά».<p> Οι κάμερες χωρίς λογοκρισία θα τα καταγράψουν όλα. Και αν, εκτός από τις «μάχες» με τα φίδια και τις γιγάντιες σαύρες, προκύψει και κανένα εσωτερικό καβγαδάκι, το συνεργείο θα φροντίσει να έχει καλές λήψεις. Βέβαια, ένας καλός επαγγελματίας δεν αφήνει τίποτα στην τύχη, και γι' αυτό ο παραγωγός Μαρκ Μπερνέτ θα φροντίσει να εξασφαλίσει την κατάλληλη «χημεία». «Ελπίζω να μπορέσουμε να βρούμε κανένα μπάτσο από τη Νέα Υόρκη και κάποιον μικρολωποδύτη από κάπου αλλού. Σίγουρα θα φάνε τα μουστάκια τους».<p> Ενα ανάλογο σκηνικό προσφέρει η εκπομπή «Shipwrecked», που προβάλλεται από την 1η Ιανουαρίου στο βρετανικό κανάλι Channel 4. Μια ασυνήθιστη σαπουνόπερα όπου υπαρκτά πρόσωπα υποδύονται τους εαυτούς τους. Η επιλογή καθόλου τυχαία. Δεκαέξι Bρετανοί φοιτητές και φοιτήτριες, με ημίγυμνα και ηλιοκαμένα σώματα μετά από τις εννέα εβδομάδες παραμονής τους στο απομονωμένο νησί του Νότιου Ειρηνικού Motorakau, προσφέρουν στους Bρετανούς τηλεθεατές ένα ασυνήθιστο θέαμα. Ενα κοκτέιλ πραγματικότητας και στημένου ντοκιμαντέρ όπου οι παραγωγοί, οι συμμετέχοντες αλλά και οι τηλεθεατές, γνωρίζουν ότι είναι στημένο. <p> Οι παραγωγοί έχουν πολύ λίγες πιθανότητες αποτυχίας. Αν οι πρωταγωνιστές τα βρουν μεταξύ τους, η εκπομπή μπορεί να εξελιχθεί σε ένα πρωτότυπο «Ραντεβού στα τυφλά» με υπότιτλο «Το όργιο». Αν πάλι όχι, η πλοκή ευέλικτα θα προσανατολιστεί σε έναν κοντινό συγγενή του βιβλίου του Γουίλιαμ Γκόλντινγκ «Lord of the flies», όπου μια ομάδα ανθρώπων επιζούν από ένα αεροπορικό ατύχημα πάνω σε ένα έρημο νησί και για να επιβιώσουν στρέφονται ο ένας εναντίον του άλλου. Και στις δύο περιπτώσεις το αποτέλεσμα θα είναι αρκούντως πιασάρικο. <p> Αλλωστε το συνεργείο λήψης ήξερε καλά τους νόμους της τηλεθέασης. Αυτό δείχνει τουλάχιστον η προθυμία τους να μετατραπούν από καμεραμάν και μπούμαν σε προξενήτρες, εξασφαλίζοντας το δεύτερο από τα τρία στοιχεία του γνωστού τρίπτυχου: το σπέρμα. Τελικά στάθηκαν άτυχοι. Οι 20χρονοι πρωταγωνιστές το αποδίδουν στις πανταχού παρούσες κάμερες, στην έλλειψη μυστικότητας και στο διαιτολόγιό τους. Από την αποστολή βέβαια δεν έλειψαν και τα δημοσιογραφικά σκουπ. Η ανάγνωση κομματιών από το ημερολόγιο ενός κοριτσιού της ομάδας στην κάμερα πρέπει να ήταν το μεγαλύτερο. Ιδιαίτερα το σημείο στο οποίο εξομολογούνταν τον ανεκπλήρωτο έρωτά της για ένα μέλος της ομάδας. Τελικά, αυτό το προσωπικό τετ-α-τετ με τον εαυτό της κατέληξε να το μοιραστεί με μια μεγάλη μερίδα Bρετανών τηλεθεατών. Σίγουρα θα εύχεται αυτά τα λίγα λεπτά της δημοσιότητάς της να μην αγοραστούν και από άλλο δίκτυο. <p> Ούτε οι Ολλανδοί όμως έμειναν έξω από το πανηγύρι της κλειδαρότρυπας. Εκαναν λίγο πολύ μια «διασκευή» της δημοφιλούς εκπομπής του MTV «Real World» επί το οργουελιανότερο και της έδωσαν και την ανάλογη επωνυμία: «Big Brother». Τι σχέση μπορεί να έχει ο μελλοντολόγος της δυστοπίας Οργουελ με ένα αθώο τηλεοπτικό σόου; Οι πέντε άνδρες και τέσσερις γυναίκες που συμμετέχουν στην εκπομπή ζουν σε ένα διαμέρισμα γεμάτο κάμερες και μικρόφωνα. Ακόμη και στην τουαλέτα! Απαγορεύεται ρητά να έχουν οποιαδήποτε επαφή με τον έξω κόσμο, να βλέπουν τηλεόραση, να τηλεφωνούν σε προσφιλή τους πρόσωπα, αλλά και να περάσουν το κατώφλι του διαμερίσματός τους, που μοιάζει περισσότερο με επιστημονικό εργαστήριο και βρίσκεται απομονωμένο σε ένα προάστιο του Αμστερνταμ. <p> Οι ίδιοι μοιάζουν με ιδιότυπα πειραματόζωα, καθώς ο χρόνος τους αποτυπώνεται σε βίντεο, το οποίο μοντάρεται και μεταδίδεται σε επεισόδια από την ολλανδική τηλεόραση έξι φορές την εβδομάδα. Εδώ η «Τόλμη και Γοητεία» σηκώνει τα χέρια ψηλά, αλλά και υποκλίνεται στους μετρ του μοντάζ, που επιλέγουν ίντριγκα, δράμα και πάθος, για να γεμίσουν τα ολλανδικά τηλεοπτικά απογεύματα. <p> Και αυτή η εκπομπή έχει τη μορφή τηλεπαιχνιδιού με το ανάλογο χρηματικό βραβείο. Πιο συμμετοχικοί οι Ολλανδοί, ζητούν την άποψη των τηλεθεατών για το ποιον να πετάξουν έξω από το σόου. Αυτός που θα καταφέρει να μείνει τελευταίος θα δει το φως της ημέρας κατά 125 χιλιάδες δολάρια πλουσιότερος. Ελπίζουμε ο ψυχαναλυτής του να προσφέρει τις υπηρεσίες του σε συμφέρουσες τιμές, μια και το Ολλανδικό Ινστιτούτο Ψυχολόγων παρακολουθεί με τρόμο την εκπομπή και δεν είναι ιδιαίτερα αισιόδοξο για το μέλλον των συμμετεχόντων. <p> Η τηλεόραση, έντρομη από την απώλεια τηλεθεατών, που άρχισαν να προσανατολίζονται προς το Ιντερνετ και την καλωδιακή τηλεόραση, προσπαθεί να βγάλει άσους από το μανίκι ξεπερνώντας τις παραδοσιακές συνταγές της και δημιουργώντας καινούργιες. Η αλήθεια ή η αληθοφάνεια ήταν συχνά εγγύηση για τα πολλά λεφτά. Αληθινές ιστορίες επιλέγονται σαν θέματα κινηματογραφικών ταινιών και δήθεν αληθινές ιστορίες αποκαλύπτονται σκηνοθετημένες. Χαρακτηριστικό παράδειγμα τα στημένα ρεπορτάζ, αλλά και η μυθολογία του Blair Witch Project, που το έκανε να «σπάσει» τα ταμεία. Περιμένουμε εναγωνίως τη συνέχεια...<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
