<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 05/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Δεν ξέρουμε αν ο ίδιος θα γούσταρε να δει τη βιογραφία του στις προθήκες των βιβλιοπωλείων, και μάλιστα βγαλμένη από ένα μεγάλο εκδοτικό οίκο. Εδώ και λίγες μέρες, ωστόσο, ο Νικόλας Ασιμος επιστρέφει στην πόλη «Δίχως καβάτζα καμιά», μέσα δηλαδή από τις σελίδες του βιβλίου που έγραψε γι' αυτόν ο δημοσιογράφος Γιώργος Αλλαμανής. Τον συναντήσαμε ένα μεσημέρι δυο-τρία στενά κάτω από την Καλλιδρομίου, κοντά στην Αραχώβης και τη Βαλτετσίου. Εκεί όπου πριν από είκοσι χρόνια στηνόταν ένα μεγάλο πανηγύρι, με τον Νικόλα Ασιμο «σταρ» και πρωταγωνιστή του. Κάτι από τη λάμψη αυτής της γιορτής, κάτι από την τροχιά αυτού του αστεριού που πέρασε από την πόλη με ιλιγγιώδη ταχύτητα και λάμπει ακόμα πού και πού τις νύχτες στον ουρανό της, προσπάθησε να σώσει ο Αλλαμανής με το βιβλίο του. Κάτι από αυτό το περιπετειώδες ταξίδι στο παρελθόν, από την περιήγησή του στη βυθισμένη πια νησίδα των αναρχικών Εξαρχείων και από τη συνάντησή του με τον πλανήτη του Ασιμου, προσπαθήσαμε κι εμείς να σας μεταφέρουμε με αυτή τη συνέντευξη.<p> ­ Πώς αποφάσισες να ασχοληθείς με τη ζωή του Ασιμου; <p> «Ηταν ένα θέμα εντελώς παρθένο δημοσιογραφικά. Κανένας δεν είχε ασχοληθεί με αυτό γιατί ο Ασιμος δεν προσφέρεται για αγιοποίηση. Εχει πάρα πολλά αγκάθια: η ανισότητα του καλλιτεχνικού του έργου, το φευγιό του μυαλού του, οι τιναγμένες στον αέρα προσωπικές του σχέσεις, ο βιασμός που κατηγορήθηκε πως διέπραξε. Μια προσωπικότητα που κάνει διαρκείς εφόδους προς το παρόν, διαγράφοντας το παρελθόν κι όντας σίγουρος πως στο μέλλον είναι δικαιωμένος. Κανείς δεν ήξερε πώς έζησε αυτός ο άνθρωπος. Η προσωπική του ζωή ήταν μια απέραντη τέρα ινκόγκνιτα. Επί δικτατορίας κατεβαίνει από τη Θεσσαλονίκη στην Αθήνα κυνηγημένος από την Aστυνομία. Είναι φιλοεσωτερικάκιας, τροτσκίζει λίγο κι ύστερα εντάσσεται απόλυτα στο αναρχικό πανηγύρι των Εξαρχείων. Το 1981 είναι ο πρώτος του ψυχιατρισμός. Και γύρω στα 1985 ­με τη δολοφονία του Καλτεζά, τον Αρκουδέα, τα Εξάρχεια να αστυνομοκρατούνται­ περνάει στη μεταφυσική. Γίνεται πολύχρωμος. Ανοίγει την πόρτα και μπαινοβγαίνει σε αυτό που πολύ ύποπτα μας έμαθαν να λέμε ψυχοπάθεια. Περνάει τον Ρουβίκωνα με το να θεοποιήσει τον εαυτό του και να μείνει στο τέλος απελπιστικά μόνος. Για μένα ήταν ένας ήρωας που έχει τραγικότητα, έχει πάθος, έχει τέχνη, έχει αρώματα ζωής. Ηταν ένας άνθρωπος που αφού έζησε μια πυραυλική νεότητα κι αφού εκτοξεύτηκε ψηλά, κάποια στιγμή έσκασε σαν το ΤσάλεντζερΣ. Η δουλειά μου ήταν να μαζέψω τα κομμάτια».<p> ­ Στη δεκαετία του '80, κυρίως, ανοίγει για τον Ασιμο η πόρτα της επιτυχίας και της αναγνώρισης που τόσο επιδίωκε. Μια πόρτα που αρνήθηκε να περάσει.<p> «Το τρένο του σουξέ πέρασε από μπροστά του πολλές φορές. Ο Ασιμος μπαίνει μέσα, ανοίγει την πόρτα από την άλλη μεριά και... γκρεμίζεται ενώ το τρένο βρίσκεται εν κινήσει. Η σχέση του με την επιτυχία ήταν σχέση αγάπης και μίσους. Από τη μια ήθελε λυσσασμένα να βγάλει δίσκο κι από την άλλη με το που τον βγάζει νιώθει ότι ξεπουλιέται στο σύστημα. Υπάρχει βέβαια και ο περίγυρος, όλοι αυτοί οι καθαρογραμμίτες των Εξαρχείων που του λένε ότι ξεπουλήθηκε. Για όλους αυτούς που τον λοιδόρησαν, έδωσε την τελευταία του παράσταση με την αυτοκτονία του. Η αυτοκτονία του ουσιαστικά είναι το απόλυτο επιχείρημά του ότι σοβαρολογούσε. Μετά ξεκινάνε οι επιθανάτιοι δίσκοι και διάφορες παρεξηγήσεις, όπως ας πούμε ότι ο Παπακωνσταντίνου ήταν ο καλύτερος φίλος του Νικόλα. Ε, λοιπόν, δεν ήταν, και στο βιβλίο είχε το θάρρος να το παραδεχτεί. Λυτρώθηκε κι ο ίδιος με αυτή την παραδοχή. Ωστόσο, το γεγονός ότι μιλάμε σήμερα για τον Ασιμο οφείλεται στον Παπακωνσταντίνου, που υπό το βάρος των χειρογράφων της αυτοκτονίας, ένιωσε την υποχρέωση να διατηρήσει αναμμένο το κεράκι της μνήμης του».<p> ­ Πέρα από τον Ασιμο, το βιβλίο σκιαγραφεί μια ολόκληρη εποχή.<p> «Οταν κάποιος γράφει ένα βιβλίο, έχει έναν ιδεατό αναγνώστη στο μυαλό του. Ο δικός μου ιδεατός αναγνώστης ήταν μαυροντυμένος, 17άρης, δεν είχε ιδέα για το τι ήταν ο Ασιμος, τα Εξάρχεια, δεν ήξερε ποιος ήταν ο Αντρέας Μπάαντερ και γιατί τον έχωσαν στη φυλακή. Επρεπε λοιπόν το βιβλίο να διατρέχει παράλληλα και την εποχή και να μην αφήνει κανένα ερωτηματικό».<p> ­ Μου φέρνει λίγο στο μυαλό βιβλίο πατριδογνωσίας μιας φυλής που έγινε μειονότητα.<p> «Αυτή η φυλή τώρα δεν υπάρχει. Μόνο κάποιοι θερμόαιμοι βάζουν κανένα γκαζάκι. Τα ίδια τα Εξάρχεια δεν έχουν πια καμία σχέση με αυτό που ήταν, που κι εγώ το έζησα ως αντίλαλο. Από την άλλη όμως βλέπω και πολύχρωμους νέους, που είναι ακομπλεξάριστοι, κάνουν τέχνη, ερωτεύονται, ζουν τα βράδια τους. Απλώς δεν υπάρχει η αίσθηση ή η ψευδαίσθηση ενός κινήματος. Εδώ δεν μυθοποιήσαμε τον Ασιμο, μη μυθοποιήσουμε την εποχή του».<p> ­ Ποια ήταν η γεύση που σου άφησε τελικά εσένα ο Ασιμος; <p> «Για μένα ήταν μια φύση αυθεντικά δημιουργική που αυτοπυρπολήθηκε».<p> ­ Δεν χρησιμοποίησες καθόλου ώς τώρα επίθετα όπως ανατρεπτικός, επαναστατικός.<p> «Είναι ρούχα που του έχουν φορέσει πολύ κι ίσως και ο ίδιος κάποια στιγμή να κολακεύτηκε φορώντας τα και κοιτώντας τον εαυτό του στον καθρέφτη. Οι λέξεις όμως είναι το πιο σαράβαλο από τα οχήματα επικοινωνίας». <p> ­ Υπάρχει και το άλλο παραμύθι, του ρομαντικού και τρυφερού τροβαδούρου.<p> «Μακριά από εμάς τα παραμύθια».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
