 Η έννοια των ανθρωπίνων δικαιωμάτων επικρατεί σταδιακά των εννοιών της εθνικής κυριαρχίας και της ασυλίας στην εξέλιξη του διεθνούς δικαίου και της διπλωματικής και στρατιωτικής πρακτικής, διαπιστώνει το Διεθνές Ινστιτούτο Στρατηγικών Mελετών του Λονδίνου.* Τονίζει ότι η επιτάχυνση της εξέλιξης προς ένα ανθρωπιστικό διεθνές δίκαιο «θα 
έχει άμεση επίπτωση στη συμπεριφορά των κρατών», αλλά επισημαίνει ότι η εξέλιξη αυτή αντιμετωπίζει αντιστάσεις.
 Χαρακτηριστικά αναφέρει ότι οι επεμβάσεις του ΝΑΤΟ στο Κοσσυφοπέδιο και του ΟΗΕ στο Τιμόρ, σε συνδυασμό με την έλλειψη στρατιωτικής επέμβασης στην Τσετσενία, έχουν τροφοδοτήσει τις σχετικές συζητήσεις και προβληματισμούς. Εκτιμά πάντως ότι στρατιωτική επέμβαση στην Τσετσενία, όπως και στο Θιβέτ, δεν 
θα ήταν δυνατή καθώς θα μπορούσε να προκαλέσει διεθνή σύγκρουση.
 Αναφερόμενο στη σύσταση εκ μέρους του ΟΗΕ δικαστηρίων για τα εγκλήματα κατά της ανθρωπότητας και για εγκλήματα πολέμου στη πρώην Γιουγκοσλαβία και τη Ρουάντα, επισημαίνει ότι «η σημασία αυτών των εξελίξεων δεν φάνηκε καθαρά» παρά μόνο με τη σύλληψη του πρώην δικτάτορα της Χιλής, Αουγκούστο Πινοσέτ και την καταδίκη τού πρώην προέδρου του Τσαντ, Χισένε Χάμπρε, για βασανιστήρια, από δικαστήριο της Σενεγάλης. Οι δύο αυτές περιπτώσεις «εκφράζουν την πεποίθηση ότι η τιμωρία θα αποτρέψει άλλες παραβιάσεις» των ανθρωπίνων δικαιωμάτων και ότι η σχετική νομοθεσία «είναι παγκοσμίως εφαρμόσιμη».
 Παρατηρεί ακόμη ότι η Κίνα και οι ΗΠΑ έχουν σχηματίσει μια παράδοξη συμμαχία στον τομέα των ανθρωπίνων δικαιωμάτων, εναντίον του Διεθνούς Δικαστηρίου.
 Κατά το Ινστιτούτο, παρά τις σοβαρές ανεπάρκειές του, ιδίως στη Βοσνία και τη Ρουάντα και τους περιορισμούς τής δυτικού τύπου λογικής του, ο ΟΗΕ παραμένει η 
ισχυρότερη πηγή νομιμοποίησης των διεθνών ανθρωπιστικών στρατιωτικών επεμβάσεων.
 Οπως δήλωσε ένας από τους εμπειρογνώμονες του Ινστιτούτου, ο Ματς Μπέρντελ, ο ΟΗΕ παραμένει σε θέση να δώσει νομιμοποίηση σε μια επιχείρηση, έστω και εκ των 
