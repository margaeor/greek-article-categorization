<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 05/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Γ</b>ράφω τη βιογραφία μου από άγχος θανάτου... Οχι για να πω, αλλά για να βρω τι είμαι... Η ζωή μου πορεύθηκε ώς τώρα χωρίς καμιά μεγάλη δυστυχία, χωρίς καμιά μεγάλη τύχη, τον δρόμο του μέσου όρου. Τίποτα δεν την ξεχωρίζει, εξόν ακριβώς η έλλειψη αυτού του ξεχωριστού. Ούτε φτώχεια, ούτε πλούτος, ούτε αρώστια, ούτε 

ιδιαίτερη ρώμη, ούτε καμιά ιστορική παρουσία, που να αξίζει να μνημονευθή, ούτε κοινωνική θέση χαμηλή, που να δίνη δυνάμεις αγώνος, ούτε παιδεία ξεχωριστή, ούτε και ασήμαντη. Ολα από λίγο, όσο για να φτάσω σ' έναν ευπρεπή μέσον όρο... Ο τίτλος που της δίνω είναι και αντικειμενικά και υποκειμενικά σωστός: Μια αποτυχία και η ιστορία της».<p>
 Ο πικρά αυτοσαρκαζόμενος «αποτυχημένος» δεν είναι άλλος από τον Κωνσταντίνο Τσάτσο, μια σημαντική μορφή της νεοελληνικής ιστορίας με ξεχωριστό φιλοσοφικό έργο, διατελώντας πανεπιστημιακός καθηγητής, ακαδημαϊκός, βουλευτής και υπουργός της συντηρητικής παράταξης σχεδόν για τριάντα χρόνια (1946-1975) και φτάνοντας στο ύπατο αξίωμα του Προέδρου της Δημοκρατίας το διάστημα 1975-1980.<p>
 Την αυτοβιογραφία του, που ολοκλήρωσε τον Ιανουάριο του '85 σε ηλικία 85 χρόνων (πέθανε δυο χρόνια αργότερα) κυκλοφορεί μόλις τώρα με επιμέλεια των συγγενών της οικογένειάς του από τις «Εκδόσεις των Φίλων» σε δύο μικρούς τόμους με τίτλο «Λογοδοσία μιας ζωής».<p>
 «Οργανο αυτογνωσίας», «απολογία», «εξομολόγηση» και με «απαραίτητη προϋπόθεση την ειλικρίνεια» είναι, όπως λέει στον πρόλογό του, το νόημα μιας αυτοβιογραφίας. «Θα την διαβάσουν όσοι ενδιαφέρονται όταν εγώ πια δεν θα υπάρχω, όταν θα μπορούν να με κρίνουν με κάποια αντικειμενικότητα. Ελπίζω πως και αν δεν μάθουν πώς προκόβει κανείς στη ζωή, θα μάθουν πώς γράφεται μια ζωή ενός που δεν πρόκοψε».<p>
 Με λόγο μεστό, λαγαρό και νηφάλιο, ο Κωνσταντίνος Τσάτσος μιλάει αρχικά για τα 

παιδικάτα του στις αρχές του αιώνα, την ανατροφή του από μια καθολική Σλοβένα, 

τη μελαγχολία που του προκάλεσε η απώλεια κάποιων προσώπων («ποτέ δεν λυτρώθηκα από αυτό τον αδιάκοπο εσωτερικό διαπληκτισμό με το θάνατο»), την «απαραίτητη φυγή» των παιδικών ονειροπολήσεων που ήταν η «σωτηρία» του. «Από τα γεννητάτα μου ήμουνα άσχημος. Ημουν ένα χοντρό, στρογγυλομούρικο μωρό. Οσο προχωρούσαν τα χρόνια, δεν καλλιτέρευσαν τα χαρακτηριστικά μου. Φάνηκε μόνο πως θα γινόμουν και κοντός... Στον κόσμο των ονείρων δεν χρειαζόμουν την ομορφιά και το μπόι».<p>
 Τα πρώτα εξ αποστάσεως σκιρτήματα του έρωτα: «Αγαπάς μια γυναίκα για μίαν ιδιότροπη κίνηση του χεριού της, για έναν προσωπικό τρόπο που κοιτάζει πλάγια, 

για τον ήχο του γέλιου της. Περνάν, οι δεκαετηρίδες, η ίδια γυναίκα μαραίνεται. Τυχαίνει όμως τούτο το ένα σημείο, που σε έκανε να την αγαπήσης, να διασώζεται». Η δίψα και μελέτη για την ποίηση και φιλοσοφία. Το πανεπιστήμιο, η Νομική κι αργότερα οι φιλοσοφικές του σπουδές στη Χαϊδελβέργη με δασκάλους που θαυμάζει όπως ο Ρίκερτ και ο Γιάσπερς. Η αγάπη του για τη μουσική («η αγία μου τριάδα είναι ο Μπαχ, ο Μόζαρτ και ο Μπετόβεν»).<p>
 Οι τρεις προσωπικότητες που τον καθόρισαν: στη λογοτεχνία ο Παλαμάς, στη φιλοσοφία ο Θεοδωρακόπουλος και στα πολιτικά θέματα ο Καραμανλής. «Από το 1955 

έγινα, όχι μόνο υπουργός αλλά και φίλος του Καραμανλή, και θαρρώ πως και αυτός, παρ' όλο τον εγωκεντρισμό του, μπορεί να ονομασθεί ο τελευταίος αληθινός φίλος που γνώρισα. Οποιους πέρασαν στη ζωή τούς χωρίς να αποκτήσουν και να αγαπήσουν έναν φίλο τους λυπάμαι, γιατί δεν μπόρεσαν να ξεφύγουν από τη 

μοναξιά. Μόνο ο αληθινός έρωτας στις κορυφαίες στιγμές ξεπερνά το ύψος της φιλίας, Αλλά ο έρωτας κάποτε περνάει, η φιλία μένει πάντα».<p>
 Μιλώντας για την κόντρα του Καραμανλή με το βασιλέα το '63 και τις σκέψεις του 

πρώτου να αποσυρθεί από την πολιτική ζωή, ο Τσάτσος αναφέρει χαρακτηριστικά στη φιλική συνάντηση που είχαν στη Ζυρίχη: «Η εξαπάτησή του από τα Ανάκτορα, τον είχε βαθιά τραυματίσει. Πρώτη φορά τότε τον είδα πεσμένο μπρούμυτα στο κρεβάτι του να κλαίη με λυγμούς. Είδα πόσο βαθιά δεμένος ήταν με το δημόσιο βίο του τόπου και πόσο συναισθηματικός ήταν αυτός ο φαινομενικά σκληρός και ψυχρός άνθρωπος».<p>
 Οι περίφημες λογοτεχνικές συναντήσεις στο σπίτι της γυναίκας του, Ιωάννας Τσάτσου (αδελφή του Γιώργου Σεφέρη), στην οδό Κυδαθηναίων 9 (Μυριβήλης, Μανώλης Τριανταφυλλίδης, Δελμούζος, Παπαναστασίου, Κατσίμπαλης Θεοτοκάς κ.ά.). 

Η εξορία του επί Μεταξά στη Σκύρο, η πρώτη του υπουργική θέση στο Παιδείας το '49 κι αργότερα Τουρισμού (με έμφαση στην οργάνωση και ανάπτυξη του Φεστιβάλ στην Επίδαυρο και στο Ηρώδειο, ο εγκαινιασμός του «Ηχος και Φως» στην Ακρόπολη, με την παρουσία τότε του Γάλλου συγγραφέα και υπουργού Πολιτισμού Αντρέ Μαλρό). Κι ακόμη η θητεία του στο θώκο της Προεδρίας της Δημοκρατίας, οι 

συναντήσεις του με Τίτο, Νάσερ, Ζίφκοφ, Ζισκάρ Ντ' Εστέν, Σεγκόρ κ.ά.<p>
 Η ιδιωτική ζωή και οι ερωτικές φαντασίες (αν και με κάποιες μικρές περικοπές από τους επιμελητές), οι με αγάπη αναφορές στη γυναίκα του και στις δύο κόρες του (Δέσποινα και Ντόρα), ο μέσα του κόσμος, τα σωματικά και ψυχικά πάθη του είναι ακόμη μερικά κεφάλαια αυτής της γλαφυρής και ενίοτε αποκαλυπτικής αυτοβιογραφίας ενός σημαντικού δημόσιου άνδρα, που εξομολογείτα με στωικότητα και ειλικρίνεια στο λυκόφως της ζωής του, κλείνοντας μαζί και το λυκόφως ενός αιώνα. <p>
<b> ΓIΩPΓΟΣ BIΔAΛHΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
