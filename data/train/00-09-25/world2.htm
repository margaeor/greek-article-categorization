<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΒΕΛΙΓΡΑΔΙ<p></b>
 Το ήρεμο κλίμα, υπό το οποίο διεξήχθη χθες η τριπλή ψηφοφορία στη Γιουγκοσλαβία, δεν εμπόδισε την Ενωμένη Αντιπολίτευση να καταγγείλει ευρύτατες




παρατυπίες και νοθεία, ενώ από τα χαρακτηριστικά των εκλογών ξεχωρίζουν η απέλαση δεκάδων ξένων δημοσιογράφων, το μεγάλο ποσοστό συμμετοχής στη Σερβία, αλλά κυρίως η αβεβαιότητα, για το αποτέλεσμα, για το μέλλον του καθεστώτος, της αντιπολίτευσης, της χώρας, ακόμα και για την αντίδραση της Δύσης.<p>
 Επεισόδια δεν αναφέρθηκαν, αν και χθες το βράδυ, μετά τις 21.00, οπότε έκλεισαν οι κάλπες, κυβέρνηση και αντιπολίτευση είχαν προγραμματίσει μεγάλες συγκεντρώσεις για τα αποτελέσματα. Η μη κυβερνητική και μη κομματική οργάνωση Κέντρο για Ελεύθερες Εκλογές και Δημοκρατία κατήγγειλε σειρά παρατυπιών. Χαρακτηριστική η ψηφοφορία του Ράνκο Ράγιοβιτς, που έριξε στην κάλπη 53 ψηφοδέλτια υπέρ του Μιλόσεβιτς, στο Μπάοσιτς του Μαυροβουνίου. Η οργάνωση, αυτόπτες μάρτυρες και μέσα ενημέρωσης κατήγγειλαν ότι η ψηφοφορία γινόταν χωρίς ταυτότητες, ότι οι αρχές απαγόρευαν σε εκπροσώπους της αντιπολίτευσης να




μπαίνουν σε εκλογικά τμήματα και ότι σημειώνονταν κρούσματα νοθείας με τα ψηφοδέλτια και τρομοκράτησης των ψηφοφόρων από άγρυπνους αξιωματούχους που παρακολουθούσαν τι ψήφιζαν οι πολίτες.<p>
 Στην πόλη Νεγκότιν, οι εκπρόσωποι της αντιπολίτευσης χρησιμοποίησαν βία για να




πετύχουν να ανοίξουν οι κάλπες πριν αρχίσει η ψηφοφορία και όταν τις άνοιξαν τις βρήκαν γεμάτες με ψήφους υπέρ του προέδρου της Γιουγκοσλαβίας Σλόμπονταν Μιλόσεβιτς. Στο Κρούσεβατς δεν ήταν γραμμένοι στους εκλογικούς καταλόγους οι γεννημένοι το 1979 και το 1980. Στην πόλη Κοπάια οι αρχές επέτρεψαν σε έναν άνδρα να ψηφίσει και για έξι συγγενείς του.<p>
 <b>«Aκυρα»<p></b>
 Η αντιπολίτευση προειδοποίησε ότι θα θεωρήσει άκυρα τα αποτελέσματα σε όσες περιοχές σημειωθούν παρατυπίες. Ωστόσο, χθες στέλεχός της εξέφρασε την εκτίμηση ότι ο νέος πρόεδρος θα βγει σε δεύτερο γύρο, γιατί ο Μιλόσεβιτς δεν συγκεντρώνει την απαραίτητη πλειοψηφία. Η συμμετοχή στη Σερβία έφτασε το απόγευμα το ρεκόρ του 56%, στο 60% των τμημάτων. Αλγεινή εντύπωση προκάλεσε η απέλαση περίπου 50 ξένων δημοσιογράφων, επειδή δεν είχαν τις κατάλληλες διαπιστεύσεις. Οι αρχές είπαν ότι υπήρχε «καθαρό διοικητικό» πρόβλημα και ότι παρέμειναν στη χώρα για να καλύψουν τις εκλογές εκατοντάδες ξένοι δημοσιογράφοι. Η αστυνομία συνέλαβε και κράστησε για λίγες ώρες ένα δημοσιογράφο και ένα φωτοειδησεογράφο του Ασοσιέιτεντ Πρες.<p>
 Ο μεγάλος αντίπαλος του Μιλόσεβιτς, υποψήφιος της αντιπολίτευσης για τις προεδρικές εκλογές Βόισλαβ Κοστούνιτσα, δήλωσε ψηφίζοντας ότι ο λαός με την ψήφο του θα απομακρύνει το σημερινό καθεστώς. «Περιμένω ότι η πολιτική σκηνή στη Σερβία θα ξεκαθαρίσει, δημιουργώντας συνθήκες για διαρκή σταθερότητα και οικονομική ανάπτυξη», είπε ο Μιλόσεβιτς.<p>
 (Ασοσιέιτεντ, Γαλλικό, ΑΠΕ) <p>

<b>Σε ηρεμία οι εκλογές στο Kοσσυφοπέδιο<p>
 ΚΟΣΟΒΣΚΑ ΜΙΤΡΟΒΙΤΣΑ<p></b>
 Σε πλήρη σύγχυση και με παρατυπίες αντίστοιχες με των εκλογών στη Σερβία, διενεργήθηκαν οι εκλογές και στο Κοσσυφοπέδιο, όπου πάντως δεν σημειώθηκαν επεισόδια και οι Αλβανοί δεν έδωσαν καμία σημασία, σύμφωνα με το διοικητή του ΟΗΕ στην περιοχή.<p>
 Αργά χθες βράδυ στην Γκρατσάνιτσα έγινε γνωστό από τις τοπικές εκλογικές αρχές


ότι ο Μιλόσεβιτς συγκέντρωσε εκεί το 97% των ψήφων. Το επίσημο πρακτορείο Τανγιούγκ μετέδωσε ότι ο Μιλόσεβιτς κατήγαγε νίκη στα βόρεια χωριά της επαρχίας. Ανδρες της Δύναμης Κοσσυφοπεδίου και αστυνομικοί του ΟΗΕ τήρησαν διακριτική παρουσία επιβλέποντας την τάξη, χωρίς φυσικά να ενδιαφέρονται για το πόσο δίκαια διεξαγόταν η ψηφοφορία. Σε πολλές περιπτώσεις Σέρβοι του Κοσσυφοπεδίου πήγαν να ψηφίσουν σε τμήματα που ποτέ δεν άνοιξαν. Σε άλλα τμήματα οι ψηφοφόροι δεν ψήφιζαν μόνοι, αλλά με το μάτι κρατικών αξιωματούχων να παρακολουθούν το όνομα του υποψηφίου που διάλεγαν. Σε άλλα τμήματα οι ψηφοφόροι δεν ψήφισαν, γιατί τα ονόματά τους δεν ήταν στους εκλογικούς καταλόγους.<p>
 <b>Σύγχυση<p></b>
 «Με το να δημιουργούν τόση σύγχυση, είναι καλύτερα γι' αυτούς, ώστε να μπορούν


να χειραγωγήσουν την ψήφο», είπε ο Ντράγκιζαν Ντιόκοβιτς, επικεφαλής του τοπικού τμήματος του μεγαλύτερου κόμματος της σερβικής αντιπολίτευσης. Στην Καγκλάβιτσα, ο Μομτσίλο Τράικοβιτς, από τους πιο γνωστούς ηγέτες των Σέρβων και αρχηγός του Κινήματος Σερβικής Αντίστασης, βρέθηκε αντιμέτωπος με την άρνηση των αρχών όταν πήγε να ψηφίσει. Του είπαν ότι το όνομά του δεν ήταν στους καταλόγους. Την ίδια τύχη είχαν και 110 μέλη του ίδιου κόμματος όταν πήγαν στις κάλπες.<p>
 Ο Τράικοβιτς είχε μετακομίσει από την Πρίστινα μετά τους βομβαρδισμούς και φυσικά το όνομά του δεν υπήρχε στους εκλογικούς καταλόγους, οι οποίοι δεν έχουν ενημερωθεί. Αλλά το ίδιο συνέβη και στον Ντράγκισα Μιλίκοβιτς, αντιπρόεδρο του Δημοκρατικού Κόμματος Σερβίας, που ανήκει στην ενωμένη αντιπολίτευση. Ο Μιλίκοβιτς είπε ότι δεν βρέθηκαν γραμμένοι στους καταλόγους του Σβετσάν, στο βόρειο Κοσσυφοπέδιο, όπου είχαν ψηφίσει στις τελευταίες εκλογές. Ο Ντράγκιζαν Μίρκοβιτς, στέλεχος της αντιπολίτευσης στο Σβέτσαν, εξέφρασε την εκτίμηση ότι κάποιος αλλάζει τους εκλογικούς καταλόγους και ότι παραβιάζονται τα πολιτικά του δικαιώματα. Οι κάλπες έκλεισαν στις 17.00 ώρα Ελλάδας. Ο διοικητής του Κοσσυφοπεδίου, Μπερνάρ Κουσνέρ, δήλωσε ότι συνολικά ψήφισαν περίπου 45.000 Σέρβοι.<p>
 (Ασοσιέιτεντ, Γαλλικό, ΑΠΕ) <p>

Για «αποδεδειγμένη νοθεία» μιλούν οι Βρετανοί<p>
 <b>ΛΟΝΔΙΝΟ<p></b>
 Αποδείξεις για εκλογική νοθεία εκ μέρους του Σλόμπονταν Μιλόσεβιτς ισχυρίζεται

ότι διαθέτει η κυβέρνηση της Βρετανίας, ενώ η Ευρωπαϊκή Ενωση επρόκειτο να συζητήσει τη στάση της λίγες ώρες μετά την ολοκλήρωση των εκλογών στη Γιουγκοσλαβία.<p>
 Σύμφωνα με δημοσίευμα της εφημερίδας «Σάντεϊ Τέλεγκραφ», μέλη του στενού κύκλου του Σλόμπονταν Μιλόσεβιτς παρέδωσαν προσφάτως στη βρετανική κυβέρνηση αποδεικτικά στοιχεία για νοθεία στις εκλογές. Το δημοσίευμα επιβεβαίωσε ανώνυμο στέλεχος της βρετανικής κυβέρνησης, δηλώνοντας στο γαλλικό πρακτορείο ειδήσεων: «Διαθέτουμε ενδείξεις σύμφωνα με τις οποίες ο κ. Μιλόσεβιτς έχει σχεδιάσει εκλογική νοθεία σε κλίμακα επαρκή για να του επιτρέψει να ισχυριστεί

ότι νίκησε από τον πρώτο γύρο».<p>
 Πρόσθεσε ότι «οι κατηγορίες αυτές δεν προέρχονται μόνο από τα κόμματα της αντιπολίτευσης ή από άλλες οργανώσεις της Σερβίας. Προέρχονται και από ανθρώπους που, στους κόλπους του καθεστώτος, είναι δυσαρεστημένοι και θέλουν να γίνει γνωστή η αλήθεια».<p>
 Σύμφωνα με το δημοσίευμα της «Σάντεϊ Τέλεγκραφ», το σχέδιο νοθείας προβλέπει ότι οπαδοί του Μιλόσεβιτς θα ψήφιζαν δύο και τρεις φορές χρησιμοποιώντας πλαστά δελτία ταυτότητας. Tην αντικατάσταση, επίσης, καλπών από άλλες γεμάτες με ψηφοδέλτια υπέρ του Γιουγκοσλάβου προέδρου μετά τη λήξη της ψηφοφορίας και την παραποίηση των αποτελεσμάτων από άτομα στους κόλπους της εκλογικής επιτροπής.<p>
 <b>Η θέση της E.E.<p></b>
 Στο Παρίσι, ο προεδρεύων του συμβουλίου υπουργών της Ευρωπαϊκής Ενωσης, Γάλλος

υπουργός Εξωτερικών Ιμπέρ Βεντρίν, ανακοίνωσε ότι «τις επόμενες ώρες» θα υπάρξουν διαβουλεύσεις των χωρών-μελών προκειμένου να διατυπωθεί η θέση της Ε.Ε. για τις εκλογές της Γιουγκοσλαβίας.<p>
 Η Ιταλία και η Πορτογαλία εκφράστηκαν χθες υπέρ της συνέχισης των κυρώσεων κατά της Γιουγκοσλαβίας αν ο Μιλόσεβιτς «κλέψει» τις εκλογές.<p>
 «Αν ο Μιλόσεβιτς κλέψει τις εκλογές θα πούμε ανοιχτά ότι έκλεψε τις εκλογές», είπε ο Ιταλός πρωθυπουργός, Τζουλιάνο Αμάτο, ύστερα από συνάντηση που είχε χθες με τον Πορτογάλο ομόλογό του, Αντόνιο Γκουτιέρες.<p>
 «Αν ο Μιλόσεβιτς κλέψει τις εκλογές θα είναι αδύνατο για μας να μεταβάλουμε τη

σκληρή πολιτική μας απέναντι στη Γιουγκοσλαβία και τη Σερβία», δήλωσε ο Γκουτιέρες.<p>
 Η γαλλική προεδρία της Ε.Ε. αντέδρασε χθες στο γεγονός ότι η γιουγκοσλαβική κυβέρνηση, σε επίσημο έγγραφό της προς τις ξένες πρεσβείες στο Βελιγράδι, χαρακτήρισε «υπονομευτική» την αντιπολίτευση. Στην ανακοίνωση που εκδόθηκε στο

Παρίσι επισημαίνεται ότι αυτή η δήλωση «δεν κάνει τίποτα άλλο από το να επιβεβαιώνει τη στρατηγική της «έντασης, της πρόκλησης και της χειραγώγησης εκ

μέρους του Μιλόσεβιτς».<p>

<b>Iκανοποιημένοι οι παρατηρητές<p>
 BEΛIΓPAΔI<p></b>
 Iκανοποιημένοι ότι οι εκλογές στη Γιουγκοσλαβία διεξήχθησαν κανονικά δήλωσαν χθες οι προσκεκλημένοι από το Βελιγράδι ξένοι παρατηρητές, σύμφωνα με το γιουγκοσλαβικό πρακτορείο ειδήσεων «Τανγιούγκ».<p>
 «Η ψηφοφορία διεξάγεται ήρεμα και χωρίς προβλήματα», δήλωσε ο πρόεδρος της επιτροπής εξωτερικής πολιτικής της ελληνικής Βουλής, Κάρολος Παπούλιας. «Η ελληνική κυβέρνηση και εγώ προσωπικά είμαστε αντίθετοι με τις κυρώσεις που επιβλήθηκαν στη Γιουγκοσλαβία και συνηγορούμε υπέρ της άμεσης άρσης τους», πρόσθεσε. <p>
 Την παραμικρή παρατυπία δεν παρατήρησε και ο ελληνικής καταγωγής εκπρόσωπος του Δημοκρατικού Κόμματος του Νιου Χαμσάιρ στις ΗΠΑ, Κρις Σπύρου. «Οι συνθήκες
δίνουν στους εκλογείς τη δυνατότητα να εκφράσουν τη βούλησή τους ελεύθερα, ανοικτά και με δημοκρατικό τρόπο», είπε.<p>
 «Αν δεν υπάρξει έξωθεν πίεση και ανάμιξη στην εκλογική διαδικασία, ο λαός της Σερβίας, που γνώρισε τον πόλεμο, την κόλαση και την έξοδο, θα ξέρει ποιον να ψηφίσει», δήλωσε από την πλευρά του ο Νικολάι Κοντρατιένκο, μέλος του Συμβουλίου της Ρωσικής Ομοσπονδίας (Ανω Βουλής) και κυβερνήτης του Κράσνονταρσκ.<p>
 Σύμφωνη με τα πρότυπα της ευρωπαϊκής δημοκρατίας χαρακτήρισε τη διεξαγωγή των εκλογών και ο Ρώσος υπερεθνικιστής ηγέτης, Βλαντίμιρ Ζιρινόφσκι.<p>
 Αντίστοιχη άποψη εξέφρασε και ο υπουργός Εσωτερικών του Ιράκ Μοχάμεντ Ζάμαν Αμπντελ Ράζακ, ο οποίος δήλωσε ότι «οι εκλογείς ψηφίζουν ελεύθερα και χωρίς να
υφίστανται πιέσεις».<p>

 (ΑΠΕ, Γαλλ. Πρακτορείο) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
