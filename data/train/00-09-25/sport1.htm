<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>Ν. ΠΑΠΑΔΟΓΙΑΝΝΗ<p></b>
 «Από την πρώτη μέρα που σήκωσα πολλά κιλά πάνω απ' το κεφάλι μου κι ανέβηκα στο βάθρο αυτό ήταν το μεγάλο μου όνειρο. Να κερδίσω τρία ολυμπιακά μετάλλια, να γίνω ο πρώτος των πρώτων. Τώρα που ανέβηκα στο βουνό, λέω να καθήσω λίγο ακόμα...».<p>
 Ισάξιος από χθες του Πύρρου Δήμα και του Ναΐμ Σουλεϊμάνογλου ο Κάχι Κακιασβίλι, βλέπει πάνω απ' το κεφάλι του καθαρό ουρανό και άλλο τίποτα. Κανένας αρσιβαρίστας δεν έχει κερδίσει περισσότερα από 3 χρυσά μετάλλια στους Ολυμπιακούς Αγώνες. Το εφηβικό όνειρο του λεβέντη, που κάποτε θα γινόταν «Ακάκιος», έγινε πραγματικότητα μια βροχερή νύχτα στην άλλη άκρη του κόσμου. Κάτω από μια σημαία γαλανόλευκη, πολύ διαφορετική από αυτή που προσκυνούσε μικρός.<p>
 «Εγώ φίλε προσκυνώ μόνο το Θεό. Πάνω απ' όλα, στον Κύριο το οφείλω και το αφιερώνω το μετάλλιο που βλέπετε. Και ακόμα στην οικογένειά μου, στον εαυτό μου, σε όλους όσοι με βοήθησαν, έστω και ελάχιστα, να το κερδίσω. Η ευτυχία μου δεν περιγράφεται με λόγια».<p>
 Εδώ που τα λέμε όμως είναι λίγο άδικος ο Κάχι. Γιατί χωρίς τη στρατηγική του προπονητή του Χρήστου Ιακώβου, έτσι τραυματίας που ήταν, κάλλιστα θα μπορούσε να είχε χάσει. Ομως ο Ιακώβου, μετά τα 220 κιλά του ζετέ και βλέποντας τον Κάχι να μορφάζει από πόνο, μπλόφαρε κρατώντας τον για πολύ μεγαλύτερο βάρος, το οποίο σίγουρα χθες δεν μπορούσε να σηκώσει. Οι αντίπαλοί του έφαγαν την μπλόφα, δεν σήκωσαν τα πολλά κιλά και ο Κακιασβίλι πήρε το χρυσό με τη βοήθεια της ζυγαριάς.<p>
 Μετά τον αγώνα ο Ι. Σγουρός, γ.γ. Αθλητισμού και πατερούλης της άρσης βαρών, το είπε ξεκάθαρα: «Ο Ιακώβου θύμισε σήμερα τον Γιάννη Ιωαννίδη».<p>
 Οταν άκουσαν οι ξένοι δημοσιογράφοι τον Κάχι να μιλάει χωρίς δισταγμό για το 2004 («ο επόμενος στόχος μου, αφού έφτασα εδώ γιατί να μη δοκιμάσω; ») και δεν άντεξαν στον πειρασμό: «Καλά βρε φίλε, δεν σου φτάνουν τρία χρυσά; ».<p>
 Ο Κάχι έβαλε τα γέλια. «Και βέβαια μου φτάνουν. Αλλά η ζωή μου είναι ο αθλητισμός. Δεν βλέπω γιατί θα πρέπει να τον εγκαταλείψω στα 31 μου...».<p>
 Η τελική κατάταξη των 94 κιλών δείχνει τον Κακιασβίλι ισάξιο με τον Πολωνό τινέιτζερ Σιμόν Κολέτσκι (το κοντέρ σταμάτησε και για τους δύο στα 405), αλλά τα φαινόμενα μερικές φορές απατούν. Στο ζετέ, ο Κάχι έκανε μόνο μία προσπάθεια, σήκωσε 220 και άφησε τον Πολωνό να βασανίζεται. Για να κέρδιζε το χρυσό ο βαρύτερος Κολέτσκι ήταν υποχρεωμένος να σηκώσει 227, 5: «Μission impossible», που λένε και στο σινεμά. Τον νίκησε η μπάρα, τον τραυμάτισε κιόλας, τον υποχρέωσε σε άτακτη αποχώρηση πριν ολοκληρώσει τις τρεις προσπάθειες που είχε στην ατζέντα του. <p>
 <b>Παραλήρημα<p></b>
 Μέσα σε παραλήρημα από τους εκατοντάδες Ελληνες που πλημμύρισαν τις κερκίδες (ανάμεσά τους ο Πύρρος και όλη η υπόλοιπη συμμορία) ο Κάχι σκέφτηκε να δοκιμάσει για παγκόσμιο ρεκόρ, αλλά το μετάνιωσε αμέσως. «Δεν ήμουν πολύ καλά και φοβήθηκα πιθανό τραυματισμό. Κάθε φορά που δοκιμάζεις να σηκώσεις τόσα κιλά, ρισκάρεις την υγεία σου...».<p>
 Δεν είχε το προχθεσινό σασπένς ο αγώνας του Κάχι, ούτε αγωνία. Ηταν σχεδόν ανιαρός. Στα δημοσιογραφικά έδρανα οι περισσότεροι έβλεπαν στίβο ή πόλο από τα μόνιτορ, παρά άρση βαρών! «Παιδιά, ποτέ δεν έχω κερδίσει αγώνα τέτοιου επιπέδου με μόνο τρεις έγκυρες προσπάθειες», το διασκέδαζε ο τρις ολυμπιονίκης. Νωρίτερα όμως, στο αρασέ, τα χρειάστηκε. «Περίμενα αντίσταση μόνο από τον Κολέτσκι κι από το Ρώσο τον Πετρόφ, ξαφνικά όμως έκαναν αξιόλογες επιδόσεις άλλοι αθλητές και φοβήθηκα λίγο». Στου δρόμου τα μισά ο δικός μας ήταν 2ος με 185 κιλά. Το προβάδισμα είχε ένας περίεργος Πέρσης ονόματι Κουρούς Μπαγκερί, ο οποίος πριν από κάθε προσπάθεια άπλωνε τα χέρια σαν υπνοβάτης και ζητούσε φωναχτά τη βοήθεια του Αλλάχ. Την πήρε στο αρασέ, αλλά μετά βαρέθηκε κι ο Αλλάχ και γύρισε την τηλεόραση στο στίβο...<p>
 Ο πολύς Πετρόφ δεν ήταν σε θέση να απειλήσει. Σήκωσε με χίλια ζόρια 402, 5 κιλά και παρηγορήθηκε με το χάλκινο μετάλλιο, αφού ο Κακιασβίλι με τον Κολέτσκι είχαν κολλήσει το πόδι στο γκάζι. Το μόνο που δυσκόλεψε τον ολυμπιονίκη μας όταν πλησίαζε στο νήμα ήταν οι εξαλλότητες των Ελλήνων φιλάθλων. Εκείνα τα «φάτους» και τα «σκίστους», που τόσο παράταιρα και ενοχλητικά ακούγονταν μέσα στη σιγαλιά της αίθουσας. Αλλά ο Κάχι δεν παρασύρθηκε, δεν έγινε Πύρρος.<p>
 <b>Tσακισμένος<p></b>
 Τσακισμένος από την ήττα του ο Κολέτσκι, έτρεξε στο προθερμαντήριο και έκλαψε κλάμα γοερό. Ο Κακιασβίλι τον πλησίασε για να τον παρηγορήσει, αλλά τα κατάφερε πολύ καλύτερα μισή ώρα πιο μετά, όταν οι δυο τους συναντήθηκαν στην αίθουσα Τύπου: «Είναι μεγάλος αθλητής ο Σιμόν, από τους καλύτερους που έχει να επιδείξει η άρση βαρών. Εχει κερδίσει τον απόλυτο σεβασμό μου, με το ταλέντο και την εργατικότητά του. Σκεφτείτε, είναι μόλις 19 χρονώ κι όμως έχει σηκώσει 235 κιλά στο ζετέ. Ξέρετε πόσο δύσκολο είναι αυτό; ».<p>
 Χθες στο Σίδνεϊ, ο Πολωνός έμεινε δωδεκάμισι κιλά κάτω από το ρεκόρ του, στα 222 και μισό. Δικαίως έβαλε τα κλάματα...<p>
 «Στο εξής δεν πρόκειται να ξαναγίνω εμπόδιο στο δρόμο του Κάχι», είπε στο τέλος. «Από το ερχόμενο Ευρωπαϊκό Πρωτάθλημα θα αγωνίζομαι στα 105 κιλά».<p>
 Τον άκουσε ο Κακιασβίλι κι έβαλε τα γέλια. Το ίδιο ακριβώς σχέδιο έχει κι αυτός...<p>
 Εξω από το Συνεδριακό Κέντρο περίμεναν υπομονετικά τον ολυμπιονίκη καμιά 50αριά ομογενείς για αυτόγραφα και συχαρίκια. Ούτε η βροχή τούς πτόησε ούτε τίποτα! <p>
 «Περισσότερο κι από τους αντιπάλους μου, με δυσκόλεψε φέτος η ατυχία», τόνισε στην ομήγυρη ο Κάχι. «Ευτυχώς όμως με άφησε ήσυχο τους τελευταίους μήνες και μου επέτρεψε να ζήσω το όνειρό μου». Και αποχώρησε, αφού τον περίμενε η ΕΡΤ και αμέσως μετά το επινίκιο πάρτι: «Να δω πότε θα ξεκουραστώ κι εγώ λίγο...».<p>
 «Ο καλός Θεός, να ποιος μας βοήθησε να πετύχουμε τους στόχους μας», έλεγε λίγο παραδίπλα ο εξίσου θρήσκος με τον Κάχι (αλλά και με τους υπόλοιπους της παρέας) Χρήστος Ιακώβου. «Τις τελευταίες μέρες μας τα 'φερε όλα δεξιά. Μου φαίνεται ότι θα πάω ν' ανάψω μία λαμπάδα ίσαμε το μπόι μου»! <p>
 Με έξι μετάλλια ονειρευόταν να επιστρέψει στην Αθήνα π.τ. (προ τραυματισμών) η παρέα της άρσης βαρών, πέντε πήρε: Σαμπάνης, Μήτρου, Δήμας, Κακιασβίλι, Χατζηιωάννου. «Με άλλα λόγια, όλα πήγαν κατ' ευχήν», κάνει τον απολογισμό ο Ιακώβου. «Αν ήταν μαζί μας ο Κόκκας με τον Τζελίλη, μάλλον θα είχαμε πάρει άλλα δύο». Μόνο ο Βαλέριος δεν ήταν σε θέση να διεκδικήσει πολύτιμο μέταλλο.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
