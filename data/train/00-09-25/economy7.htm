<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου <b>ΛEΩNIΔA N. ΓEΩPΓAKΟΠΟYΛΟY<p></b>
 Στη χρηματιστηριακή πολιτική και το κύριο όργανό της, δηλαδή τη χρηματιστηριακή νομοθεσία, αποτελεί πασίγνωστη καραμέλα ότι σκοπός τους είναι η προστασία του επενδυτή. Αυτή η διαπίστωση ισχύει τόσο για την Eλλάδα όσο και

για την Eυρωπαϊκή Eνωση, που ανακάλυψαν συγχρόνως την προστασία του καταναλωτή

και την προστασία του επενδυτή. Ο τελευταίος γίνεται περίπου αντιληπτός ως ένας καταναλωτής επενδυσιακών υπηρεσιών, αφού η έννοια του καταναλωτή περιλαμβάνει και τον καταναλωτή υπηρεσιών. Ο θεωρητικός αυτός παραλληλισμός δεν είναι ίσως λάθος. Στο Χρηματιστήριο χρειάζεται κάποια διόρθωση.<p>
 H προστασία του επενδυτή, λοιπόν, δεν είναι ο κύριος ή άμεσος σκοπός της χρηματιστηριακής πολιτικής. Kαι για πολλούς λόγους. Πρώτα, διότι η προστασία ορισμένων προσώπων, αν δεν καθορίζει ποιος πληρώνει τα έξοδα της προστασίας, είναι πρόδηλα αδύνατη. Δεύτερον, διότι η προστασία ορισμένων προσώπων δεν μπορεί να είναι ενιαία και ομοιόμορφη για πρόσωπα που ανήκουν σε διαφορετικές κατηγορίες: επενδυτής είναι και ο βραχυπρόθεσμος και ο μακροπρόθεσμος, και ο μεγάλος και ο μικρός, και ο άμεσος και ο έμμεσος (μεριδιούχος της AEΔAK και μέτοχος της Eταιρείας Eπενδύσεων Xαρτοφυλακίου), και ο εγχώριος και ο αλλοδαπός. Tρίτον, αν διαφοροποιηθεί η προστασία των διαφόρων κατηγοριών επενδυτών, προκύπτει πρόδηλη ανισότητα και επιδότηση κάποιας κατηγορίας από κάποια άλλη. H ελληνική πρακτική, αν διαβάσετε καλά και «ανάμεσα στις γραμμές»

τα σχετικά επίσημα και ημιεπίσημα κείμενα και τους προπαγανδιστές τους, θα δείτε ότι και θεωρεί θεμιτή την προστασία με έξοδα τρίτων και εξισώνει τα άνισα και διαφοροποιεί τα ίσα. Δεν θα μπω σε λεπτομέρειες, διότι το θέμα άπτεται της πρακτικής κατά το τελευταίο ιδίως έτος και δεν επιθυμώ να αναμιχθώ

στη σχετική συζήτηση. Tέταρτον, η προστασία των επενδυτών αναφέρεται στους εκάστοτε σημερινούς επενδυτές, ενώ το Χρηματιστήριο είναι μια συνεχής αγορά τόσο των σημερινών όσο και των αυριανών και χθεσινών επενδυτών. Αν προστατευθεί ο σημερινός, γιατί δεν προστατεύθηκε ο χθεσινός ή δεν θα προστατευθεί ο αυριανός; Πέμπτον, και τελευταίο, επενδυτής είναι τόσο όποιος αγοράζει τους μεγάλους, όσο και όποιος αγοράζει τους μικρούς τίτλους, αφού κανείς δεν έχει πει ότι το Χρηματιστήριο δικαιούται ή οφείλει να δίνει προβάδισμα σε τούτον ή εκείνον. Γενικά, προστασία των επενδυτών είναι εξ ορισμού άνιση -προσωπικά, τοπικά, χρονικά, μεθοδολογικά- επιδότηση ορισμένων επενδυτών σε βάρος είτε άλλων (επίσης επενδυτών) είτε του επιδοτούντος μη επενδυτή, συνήθως του φορολογούμενου κοινωνικού συνόλου. Σκοπός της χρηματιστηριακής πολιτικής είναι επομένως κάποιος άλλος, ο οποίος βέβαια προστατεύει τον επενδυτή, αλλά όχι ως αυτοσκοπό. Σκοπός είναι η λειτουργία συνεχούς δημόσιας ανοιχτής αγοράς -συνεχούς διότι αποβλέπει σε συνεχή διαμόρφωση τιμών και συναλλαγών, δημόσιας διότι πρέπει να στηρίζεται σε δεδομένα και πληροφορίες προσιτές σε όλους και ανοιχτής διότι πρέπει να επιτρέπει συναλλαγές σε όλους, εκδότες και επενδυτές. H λειτουργία αυτής της αγοράς χωρίς κάποια από τα στοιχεία αυτά είναι ανύπαρκτη. Δημιουργεί τυχαίες τιμές, τυχαίες συναλλαγές, τυχαίες ευκαιρίες ή ζημίες *όχι αγοραίες τιμές, αγοραίες συναλλαγές, αγοραίες ευκαιρίες ή ζημίες. Οταν η αγορά λειτουργεί, ο επενδυτής δεν προστατεύεται βέβαια από τους αγοραίους κινδύνους, δηλαδή τους κινδύνους της αγοράς. Προστατεύεται από τους μη αγοραίους κινδύνους, αυτούς που δεν προέρχονται από τη λειτουργία της αγοράς, αλλά από τον κάθε μορφής τεχνητό επηρεασμό της, από την κάθε λογής χρηματιστηριακή απάτη -θετική ή αρνητική, δηλαδή συνιστάμενη σε ενέργεια ή σε παράλειψη κάποιου παράγοντά της.

H λειτουργία της αγοράς αυτής, η σύμφωνη με τους κανόνες της αγοράς, είναι η βάση της αξιοπιστίας της, η βάση της εμπιστοσύνης του επενδυτή σ' αυτήν και επομένως η μέθοδος της προστασίας του. Aκριβέστερα, η μόνη μέθοδος προστασίας του.<p>
 H λειτουργία της αγοράς -συνεχούς, δημόσιας, ανοιχτής- εκδηλώνεται βέβαια στη δημοσιότητα, που επιβάλλεται κατά ποικίλους τρόπους, αλλά και στην ισότητά της

με άλλες αγορές. H επιβαλλόμενη δημοσιότητα (δημοσιεύματα ενημερωτικών δελτίων

ή φυλλαδίων, λογιστικών στοιχείων, πληροφοριών των εκδοτών, ανακοινώσεις του Xρηματιστηρίου, ιδίως για τις συναλλαγές σ' αυτό), δεν είναι ένας απλός «τύπος», μια τυπική υποχρέωση. Eίναι μια προϋπόθεση ουσίας, διότι χωρίς δημοσιότητα δεν μπορεί να λειτουργήσει η αγορά. Λειτουργία της αγοράς σημαίνει

διαμόρφωση τιμών και συναλλαγών σύμφωνα με την εξισορρόπηση προσφοράς και ζήτησης, τη δεδομένη στιγμή, στον δεδομένο τόπο. Aν δεν υπάρξει δημοσιότητα ορθή και πλήρης, οι συναλλαγές είναι ολικά ή μερικά τυχαίες, άρα με τυχαίως κερδισμένους και τυχαίως χαμένους. Aν ο εκδότης τίτλων σε δημόσια εγγραφή ή ο διενεργών δημόσια πρόταση απόκτησης μετοχών δεν δώσει στη δημόσια εγγραφή ή στην πρότασή του τη δέουσα δημοσιότητα, ο εγγραφόμενος ή αποδεχόμενος την πρόταση μπορεί να ζημιωθεί εκ του ότι δεν δίδεται η δυνατότητα στην αγορά να ανταποκριθεί ή μην ανταποκριθεί κατά αγοραία κριτήρια. Ως προς την ισότητα της

πρόσβασης στην αγορά, το θέμα είναι να παρέχονται στους επενδυτές οι ίδιες πιστωτικές δυνατότητες που παρέχονται σε άλλους επενδυτές (π.χ., AΧE, εκδότες)

ή σε μη επενδυτές -σε όλο τον κόσμο, κάθε τράπεζα μπορεί να χρηματοδοτεί ελεύθερα τους πάντες, άρα και (όλους) τους επενδυτές. Aκόμη, σε όλο τον κόσμο,

ο εκδότης έχει ελεύθερη πρόσβαση στο χρηματιστήριο με νέες εκδόσεις, διότι και

οι εκδόσεις είναι μέρος της χρηματιστηριακής αγοράς χωρίς διακοπές, χωρίς εξαίρεση, αφού, όπως είπαμε, η αγορά είναι και συνεχής και ανοιχτή.<p>
 Θα διερωτηθείτε, ποια είναι η πρακτική αφορμή του σημειώματος και όλων αυτών των θεωριών. Bέβαια, υπενθυμίζω ότι «ουδέν πρακτικότερον της θεωρίας», όπως έλεγε παλαιός διαπρεπής νομικός. Aλλά πέραν αυτού, η δημοσιότητα ως σκοπός της

χρηματιστηριακής πολιτικής πάσχει όχι μόνον άμεσα, δηλαδή όταν παραβιάζεται, αλλά και έμμεσα, όταν δεν επιβάλλεται. Aυτό συμβαίνει στα κείμενα σχετικά με τη δημόσια πρόταση απόκτησης μετοχών. Aπό μια ανεξήγητη δυσμένεια προς τον σπουδαιότατο αυτό θεσμό -για τον επενδυτή, που πουλάει καλύτερα, για την επιχείρηση, που μεγαλώνει, για τα κέρδη, που μπαίνουν στον ανταγωνισμό, για τις επενδύσεις που αξιοποιούνται καλύτερα- τίθενται προϋποθέσεις και κυρίως προσδιορίζονται στενότερες έννοιες της δημόσιας πρότασης απόκτησης, στενότερες

από τις διεθνείς. H προϋπόθεση της απόδειξης ανάλογων μέσων στον προτείνοντα, η οποία δεν υπάρχει εκτός Eυρώπης, και οι περιορισμοί της έννοιας της ΔΠA, απλώς μειώνουν την προστασία του επενδυτή, διότι μειώνουν τη λειτουργία της αγοράς, διότι αφήνουν όλες τις άλλες ΔΠA -αυτές που δεν πληρούν τους όρους του

νομοθέτη ή της εποπτείας- να διενεργηθούν χωρίς δημοσιότητα και χωρίς ανταγωνιστικές προσφορές άλλων επίδοξων αγοραστών.<p>
 Tο ίδιο ισχύει και για την άδεια της δημόσιας εγγραφής, που αφήνει έξω από τη δημοσιότητα όσες δημόσιες εγγραφές δεν έχουν εγκριθεί. Tις οδηγεί στην απόκρυψη και την παρανομία. Οι κινήσεις της αγοράς -ιδίως οι συλλογικές συναλλαγές της αγοράς, όπως η δημόσια εγγραφή, η δημόσια πρόταση απόκτησης και ίσως μερικές άλλες- πρέπει να γίνει αντιληπτό ότι δεν προστατεύονται με κρατικές άδειες, αλλά με επιβολή δημοσιότητας στην ευρύτερη δυνατή έκταση.<p>
 H δημοσιότητα είναι όμως όχι μόνο στοιχείο της έννοιας της αγοράς, αλλά -στο κυριότερο στοιχείο της, δηλαδή στην τιμή των τίτλων τόσο στατικά κάθε στιγμή όσο και δυναμικά εξέλιξη- και συνέπεια της λειτουργίας της αγοράς. Tο βασικότερο αποτέλεσμα του Χρηματιστηρίου είναι η ανακοίνωση των τιμών κάθε συνεδρίας. Aυτό δημιουργεί το αποτέλεσμα ότι το Xρηματιστήριο, δηλαδή οι τιμές

και οι συναλλαγές του, είναι ο δείκτης της οικονομίας -του παρόντος της, του παρελθόντος της και του μέλλοντός της, ανάλογα με τις συγκρίσεις της τιμής προς τις παρελθούσες. Aυτός ο δείκτης είναι το πολιτικό σημείο του Χρηματιστηρίου, τόσο για την οικονομική, όσο και για τη γενικότερη πολιτική, και αυτό εξηγεί ότι όλες οι κυβερνήσεις ευνοούν την άνοδο των τιμών και συναλλαγών, τώρα και πάντοτε, εδώ και παντού. Οι κυβερνήσεις ενδιαφέρονται για

το χρημαστιστηριακό πιστοποιητικό τους. Γι' αυτό, πρώτο, κάθε αλλοίωση της γνωστοποιούμενης από το Xρηματιστήριο τιμής από τεχνητούς λόγους, δεν είναι απλή εξαπάτηση των συγκεκριμένων συναλλασσόμενων αλλά είναι εξαπάτηση όλης της

οικονομίας και της πολιτικής. Και δεύτερον, όσο λιγότερη δύναμη έχουν οι κυβερνήσεις στο Xρηματιστήριο, τόσο το πιστοποιητικό είναι ειλικρινέστερο, όσο

μεγαλύτερη, τόσο ανειλικρινέστερο, και, αντιστοίχως, περισσότερο ή λιγότερο αξιόπιστο. Στην Eλλάδα έχουμε φαινόμενα μοναδικής κρατικής δύναμης στο Xρηματιστήριο. Tο κράτος νομοθετεί για το Xρηματιστήριο, διοικεί το Xρηματιστήριο και δρα οικονομικά στο Xρηματιστήριο με τις εισηγμένες κρατικές εταιρείες στο Xρηματιστήριο, χρηματιστηριακές (AXE) και κατεχόμενος μετοχές (ΔEKA AE). Eδώ είναι και η πιο επείγουσα ανάγκη αποκρατικοποίησης. Διότι το κρατικά νομοθετούμενο, διοικούμενο και λειτουργούν Xρηματιστήριο είναι αντίφαση και σύγκρουση συμφερόντων, ενώ το ιδιωτικά ρυθμιζόμενο, διοικούμενο και λειτουργούν Xρηματιστήριο είναι το αυτόνομο και χωρίς συγκρούσεις συμφερόντων Xρηματιστήριο. Οποιος δεν με πιστεύει, ας διαβάσει το ενημερωτικό δελτίο, της εισαγωγής στο Xρηματιστήριο, των μετοχών της holding των ελληνικών

χρηματιστηριακών φορέων, της «Eλληνικά Xρηματιστήρια A.E.». H εισαγωγή δεν έθιξε βέβαια την παντοδυναμία του κράτους στο κρατικό χρηματιστηριακό μονοπώλιο. Δεν έθιξε και τη νοσηρή νομενκλατούρα των περί το Xρηματιστήριο κρατικών εταιρειών με δημόσιες ετήσιες αμοιβές 160 εκατ. δραχμών κατ' άτομον ετησίως, χωρίς μάλιστα να αφορούν και την κορυφή της νομενκλατούρας.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
