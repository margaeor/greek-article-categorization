Σταθερή επιδίωξη του ΚΚΕ παραμένει η οικοδόμηση του Αντιιμπεριαλιστικού, Αντιμονοπωλιακού, Δημοκρατικού Μετώπου, το οποίο θα οδηγήσει στη λαϊκή εξουσία
και τη λαϊκή οικονομία, τόνισε από το βήμα του Φεστιβάλ της ΚΝΕ η Αλέκα Παπαρήγα.
 Κι αν το «Μέτωπο» είναι ένας στόχος, στον οποίο έχει αναφερθεί πολλές φορές η γενική γραμματέας του ΚΚΕ, αυτή τη φορά οι επισημάνσεις που έκανε είχαν αποδέκτες τους «συντρόφους της αμφισβήτησης» για την ορθότητα των επιλογών της
 Επιχειρώντας λοιπόν απάντηση στον Μήτσο Κωστόπουλο, τον Αντώνη Ντρέκο και όσους έχουν παρόμοιες απόψεις, τόνισε μεταξύ άλλων: 
 - Η συνύπαρξη κοινωνικών κινημάτων και κομμάτων στο «Μέτωπο», χωρίς να καταργείται η φυσιογνωμία τους, «είναι αυτό που προκαλεί τους αντιπάλους και ξενίζει άλλους, που ταυτίζουν τις συμμαχίες με πολιτικές συμφωνίες της κεντρικής πολιτικής σκηνής».
 - Μια συμμαχία, μια συνεργασία, ειδικά σήμερα που αντιμετωπίζουμε μια άκρως επιθετική στρατηγική, δεν μπορεί να γίνει γύρω από οποιαδήποτε κοινά σημεία.
 - Αυτό που έχει σημασία σήμερα, είναι να συνενωθούμε όσο γίνεται περισσότεροι,
προκειμένου να παλέψουμε εναντίον των μονοπωλίων και των ιμπεριαλιστικών ενώσεων και των δεσμεύσεων που επιβάλλουν.
 - Αυτό που μας εξεγείρει, αν και δεν μας ξαφνιάζει, είναι το κρυφτούλι, τα πολιτικά παιχνίδια, τα χτυπήματα κάτω από το τραπέζι και η πολιτική των αντιπερισμασμών, όταν η μάχη καμουφλάρεται με διάφορα επιχρίσματα, προκειμένου
ο αποδέκτης, ο λαός, να μην μπορεί να εξαγάγει σωστά συμπεράσματα.
 Η Αλέκα Παπαρήγα έκανε επίσης λόγο και στις τελευταίες εξελίξεις στη γειτονική
Γιουγκοσλαβία, κατηγορώντας την Ευρωπαϊκή Ενωση και τις Ηνωμένες Πολιτείες για
 «Tο ΝΑΤΟ -πρόσθεσε- αναδείχνεται σε παγκόσμιο τρομοκράτη, ενώ η Ευρωπαϊκή Ενωση και οι άλλες καπιταλιστικές ενώσεις στρατιωτικοποιούνται. Στη θέση του Διεθνούς Δικαίου, που είχε διαμορφωθεί μεταπολεμικά κάτω από την πίεση του σοσιαλιστικού κινήματος και των λαϊκών κινημάτων, διαμορφώνεται ένα νέο δίκαιο
που νομιμοποιεί τα πάντα, την αλλαγή των συνόρων, την κατάργηση -ακόμη και τυπικά- του δικαιώματος της εθνικής ανεξαρτησίας και τη συγκρότηση κρατών προτεκτοράτων».
 Εμφαση έδωσε στην ανάγκη συμμετοχής όλο και περισσότερων νέων στους κοινωνικούς και πολιτικούς αγώνες. «Οι αγώνες της νεολαίας μαζί με την εργατική τάξη θα είναι το πιο καλό λίπασμα, βασικό πολλαπλασιαστικό υλικό για το "Μέτωπο" και τη νικηφόρα προοπτική». Με την ευκαιρία όμως επιτέθηκε και σε όσους «βολεμένους σήμερα καλά στο σύστημα», που έχουν γίνει «φερέφωνα της λεγόμενης νέας τάξης πραγμάτων και του αποκαλούμενου προοδευτικού και ανανεωτικού εκσυγχρονισμού», που μέχρι πριν από λίγα χρόνια ήταν «αμφισβητίες,
