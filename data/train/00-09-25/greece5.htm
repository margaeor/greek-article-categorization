<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Των <b>IΩANNAΣ ΣΩTHPXΟY και ΓIANNH ΛYBIAKH<p>
 Τ</b>ο πλαίσιο: «Η Α.Ε. Αξιοποίησης Περιουσίας ΕΟΤ μετονομάστηκε με το Ν. 2837/3.8.2000 σε Ελληνικά Τουριστικά Ακίνητα Α.Ε.», «αποτελεί μια πρωτοπόρο για τα ελληνικά δεδομένα προσπάθεια να αξιοποιηθεί μια τεράστια δημόσια περιουσία». <p>
 Αποσπάσματα από το χαιρετισμό του προέδρου του Δ.Σ. της ΕΤΑ Α.Ε. Στ. Χατζόπουλου στην πρώτη συνέντευξη Tύπου για το είδος της αξιοποίησης (12/9/2000), κατά τη διάρκεια της οποίας παραδέχθηκε πως «ούτε και γω δεν περίμενα να είναι τόσο μεγάλης έκτασης αυτή η περιουσία».<p>
 Μια περιουσία, δημόσια αν δεν απατώμεθα, για να μην καταφύγουμε σε παρωχημένες


έννοιες περί εθνικού πλούτου, η οποία περιλαμβάνει επιγραμματικά: ξενοδοχεία, μαρίνες, ακτές, κατασκηνωτικούς χώρους (κάμπινγκ, όπως χαρακτηριστικά αναφέρεται στην παρουσίαση της εταιρείας), χιονοδρομικά κέντρα, σπήλαια, ιαματικές πηγές, καζίνο και εκτάσεις που «απλώνονται σε όλη την επικράτεια και


κατά κανόνα στις πλέον αξιόλογες τουριστικά τοποθεσίες». <p>
 Λέξεις-κλειδί: «Προσέλκυση επενδυτών και ιδιωτικών κεφαλαίων» σύμφωνα με τον πρόεδρο, κι ακόμη «αξιοποίηση με ιδιωτικοοικονομικά κριτήρια», σύμφωνα με το γενικό διευθυντή της ΕΤΑ ΑΕ. Αν. Χωμενίδη.<p>
 Παραφωνίες: Σύμφωνα με το «λεξικό των εκσυγχρονιστικών όρων» της Οικολογικής Πρωτοβουλίας Χανίων, «αξιοποίηση σημαίνει ιδιωτικοποίηση-τσιμεντοποίηση». Ως συνώνυμα αναφέρονται και μια σειρά άλλων λημμάτων, όπως «εκποίηση» και «ξεπούλημα», η αισθητική των οποίων απάδει του παρόντος δημοσιεύματος. Μάλιστα


προχώρησαν και σε άλλες ερμηνείες σχετικές με τις προθέσεις αξιοποίησης έκτασης 585 στρεμμάτων στους Αγίους Αποστόλους Χανίων, τιτλοφορώντας σχετική έκδοσή τους «Οι Αγιοι Απόστολοι ανήκουν στους πολίτες και όχι στους πωλητές»- τέτοιες λεκτικές ακροβασίες. Σύνθημα που βρίσκεται διαρκώς στην τοπική επικαιρότητα το τελευταίο διάστημα.<p>
 Το θέμα: H παραλία των Αγίων Αποστόλων είναι η πιο κοντινή στην πόλη των Χανίων και χιλιάδες πολίτες απολαμβάνουν το μπάνιο τους σ' αυτήν. Καθώς μάλιστα ολοένα συζητείται η «αξιοποίησή» της, οι Χανιώτες που επιθυμούν μια ελεύθερη παραλία χωρίς ξενοδοχεία ή τσιμέντο δεξιά και αριστερά, εκδηλώνουν την ανησυχία τους και ήδη τοπικοί φορείς συγκρότησαν «Επιτροπή Αγώνα ενάντια στην εκποίηση της παραλίας» και προχωρούν σε διάφορες κινητοποιήσεις. Επιτροπή
στην οποία συμμετέχουν ο Σύλλογος Δασκάλων, η Οικολογική Πρωτοβουλία, ο Πολιτιστικός Σύλλογος Νεροκούρου, ο Πολιτισμικός Νότος, η Νεανική Δράση για την Ειρήνη, η ΚΝΕ, το Μέτωπο Ριζοσπαστικής Αριστεράς, η ΑΚΟΑ, η Α/συνέχεια, η Αγωνιστική Δημοτική Συνεργασία, πολλοί πολίτες, ενώ αναμένεται να διευρυνθεί και με άλλους φορείς. Οπως δήλωσε στην «Ε» το μέλος της Οικολογικής Πρωτοβουλίας Φώτης Ποντικάκης «η υπόθεση της υπεράσπισης των Αγίων Αποστόλων ως χώρου δημόσιου και ελεύθερου για όλους, βρίσκεται στα χέρια των πολιτών. Αυτό οφείλουν να το καταλάβουν όλοι και ιδίως οι εκλεγμένοι εκπρόσωποι, οι οποίοι οφείλουν να εκφράζουν το κοινό αίσθημα της τοπικής κοινωνίας και όχι τους σχεδιασμούς των Αθηνών για το ξεπούλημα της περιοχής». <p>
 Στο σχετικό ενημερωτικό φυλλάδιο που κυκλοφορεί η Επιτροπή σημειώνεται ότι «οι


Αγιοι Απόστολοι, η περιοχή όπου παραδοσιακά πηγαίνουν για μπάνιο, περίπατο και


αναψυχή, η παραλία που τα Χανιωτόπουλα μαθαίνουν κολύμπι, απειλούνται. Κάποιοι


προβάλλουν τη λογική της «αξιοποίησης». «Αξιοποίηση» όμως προς όφελος ποιων και με ποιο τίμημα; Η περιοχή των Αγίων Αποστολων έχει ήδη αξία για τους Χανιώτες και για τους επισκέπτες της περιοχής, ακριβώς χάρη στο ότι αποτελεί μια παραλία ανοιχτή και ελεύθερη για όλους, έναν χώρο αναψυχής». Και προστίθεται: «Οι Αγιοι Απόστολοι ανήκουν σε όλους μας. Ανήκουν στους πολίτες και όχι στους πωλητές, αυτούς που θέλουν να ξεπουλήσουν τα πάντα σε αυτό τον τόπο! Κανείς δεν αρνείται τα υπαρκτά προβλήματα της περιοχής των Αγίων Αποστόλων. Υπάρχει σίγουρα ανάγκη βελτίωσης των υποδομών. Ολα αυτά θα πρέπει να αντιμετωπιστούν από την Τοπική Αυτοδιοίκηση (...) που πρέπει να λειτουργήσει μακριά από την επιχειρηματική λογική, τη λογική της απόκτησης κέρδους από την περιοχή, φορολογώντας τους πολίτες ή επιτρέποντας την ανεξέλεγκτη ανάπτυξη επιχειρηματικών δραστηριοτήτων...».<p>
 Το σχέδιο: Οπως διαβεβαίωσε στην προαναφερθείσα συνέντευξη Tύπου η διοίκηση της ΕΤΑ ΑΕ, η παραλία των Αγίων Αποστόλων βρίσκεται στην αιχμή των αξιοποιητικών σχεδίων της. Κλιμάκιο της εταιρείας είχε μάλιστα επισκεφθεί την περιοχή τρεις μέρες πριν και επισήμως μετονομαστεί η εταιρεία που αξιοποιεί την τουριστική περιουσία του ΕΟΤ για λογαριασμό του Δημοσίου, την 1η Αυγούστου. Σύμφωνα με όσα είπε στην «Ε» ο γενικός διευθυντής της ΕΤΑ ΑΕ Αν. Χωμενίδης, «οι σκέψεις για την αξιοποίηση της περιοχής με τη συμμετοχή και έγκριση των τοπικών δήμων και φορέων περιλαμβάνουν την ανέγερση ενός ξενοδοχείου τύπου τουριστικό χωριό με κατοικίες εντός των όρων δομήσεως, τη δημιουργία ενός κέντρου κρητικής διατροφής και θαλασσοθεραπείας, τη διαμόρφωση


ενός χώρου ως οργανωμένης παραλίας και μιας άλλης ως ελεύθερης». <p>
 Η ελπίδα: Ο σπόρος της ανατροπής στην υλοποίηση των σχεδίων για την εν λόγω παραλία έγκειται στο...ΥΠΕΧΩΔΕ. Σύμφωνα με ρεπορτάζ του δημοσιογράφου Γιώργου


Γεωργακάκη στον τοπικό Tύπο («Χανιώτικα Νέα» 4/9/2000) «ως περιοχή προστασίας,


στην οποία «απαγορεύεται κάθε δόμηση» χαρακτηρίζεται η έκταση των Αγίων Αποστολων, (...), στη Β' φάση μελέτης του Γενικού Πολεοδομικού Σχεδίου του Δαρατσου Κυδωνίας Χανίων, η εκπόνηση της οποίας ανατέθηκε από το ΥΠΕΧΩΔΕ στις αρχές του 1998 και ολοκληρώθηκε πριν από ενάμιση μήνα». Στην ίδια προτείνεται ως πρώτο μέτρο η αναστολή όλων των οικοδομικών αδειών στην περιοχή των Αγίων Αποστόλων που ανήκει στον ΕΟΤ έως ότου θεσμοθετηθεί το συγκεκριμένο Πολεοδομικό Σχέδιο. Πρόταση της οποίας επίκειται η έγκριση και συνηγορεί υπέρ της προστασίας της περιοχής. Επιπλέον, έγγραφο που απεστάλη στις 6/4/2000 προς


τους μελετητές από την προϊσταμένη της Διεύθυνσης Πολεοδομικού Σχεδιασμού του ΥΠΕΧΩΔΕ Β. Κεσίσογλου, αναγνωρίζει πως: «Οσον αφορά την πευκόφυτη περιοχή των τριών μικρών χερσονήσων στην παραλιακή ζώνη (σ.σ. περιοχή Αγ. Αποστόλων) η οποία αναμφισβήτητα αποτελεί αξιολογότατο φυσικό πόρο που θα πρέπει με κάθε θυσία να προστατευτεί ως οικοσύστημα, είναι ανάγκη να διερευνηθεί ποιος θα ήταν ο προσφορότερος τρόπος για την εξασφάλιση του στόχου αυτού». Από τη μελέτη (των αρχιτεκτόνων, πολεοδόμων και χωροτακτών Χ. Μακράκη, Δ. Κουτρούμπα,


Ε. Τζοτζολάκη και του πολιτικού μηχανικού Σ. Παπαβασιλείου) προκύπτει ότι γενικότερα η περιοχή του Δαρατσου, η οποία θεωρείται ιδιαίτερου φυσικού κάλλους, είναι κορεσμένη τόσο τουριστικά όσο και σε χώρους αναψυχής. Ειδικότερα για την περιοχή των Αγίων Αποστόλων, προτείνεται μόνο η αναστήλωση των υπαρχόντων κτισμάτων του παλιού στρατοπέδου προκειμένου να αξιοποιηθούν για πολιτιστικές χρήσεις, καθώς και η δημιουργία αθλητικών εγκαταστάσεων και γηπέδων με πρόβλεψη για κερκίδες. Διευκρινίζεται ότι το γενικό Πολεοδομικό Σχέδιο, που προηγείται της σύνταξης πολεοδομικής μελέτης, αποσκοπεί στη διαμόρφωση του πλαισίου για τη σύμμετρη πολεοδομική ανάπτυξη μιας περιοχής και


τον εξοπλισμό της με τ' αναγκαία δίκτυα υποδομής ώστε να διασφαλίζεται η προστασία και η ανάδειξη του περιβάλλοντος, αλλά και η ιστορική και πολιτιστική κληρονομία.<p>
 Οχι και στην «τσαπατσουλιά»: Κριτικοί απέναντι και στη σημερινή χρήση του χώρου είναι οι Kρητικοί, που ζητούν περιορισμούς στη χρησιμοποίησή του. Μπορεί


η πρόσβαση στην παραλια να είναι ελεύθερη, μπορεί η πλειονότητα του κόσμου να μη θέλει την εκποίησή της ωστόσο δεν συμφωνούν με την επικρατούσα κατάσταση καθώς θεωρούν τις καντίνες που έχουν ανοίξει πολλές και υπερβολικής εκτάσεως.<p>
 Διαφοροποιημένοι σε σχέση με το παρελθόν εμφανίζονται εκπρόσωποι της Τοπικής και Νομαρχιακής Αυτοδιοίκησης, οι οποίοι δεν αποκλείουν κάποιας μορφής «αξιοποίηση», κατά της οποίας έχουν μαζευτεί χιλιάδες υπογραφές. <p>
 Xαρακτηριστική η περίπτωση του Δήμου Nέας Kυδωνίας που πριν από δύο χρόνια υπήρξε συνδιοργανωτής σε κινητοποιήσεις ενάντια στην εκποίηση της παραλίας, ενώ στην πρόσφατη επίσκεψη των εκπροσώπων της εταιρείας (1/8) ο δήμαρχος N. Aποστολάκης έκανε λόγο σε δηλώσεις του (δημοσιεύτηκαν στον τοπικό Τύπο) για «ήπια μορφή αξιοποίησης» στην οποία «θα συμμετέχει ο Δήμος Nέας Kυδωνίας με ιδιώτες» και η οποία θα περιλαμβάνει «μια ξενοδοχειακή μονάδα και ένα συνεδριακό κέντρο παγκόσμιας εμβέλειας».<p>
 Στον αντίποδα πληθαίνουν καθημερινα οι αντιδράσεις φορέων και πολιτών του νομού Xανίων όσον αφορά την επιχειρούμενη αξιοποίηση της περιοχής: την περασμένη εβδομάδα η Nομαρχιακή Eπιτροπή Xανίων Συνασπισμού, ο Σύλλογος Aρχιτεκτόντων Xανίων και ο Iατρικός Σύλλογος, σε σχετικές ανακοινώσεις τους τονίζουν ότι η συγκεκριμένη περιοχή θα πρέπει να διατηρήσει το δημόσιο χαρακτήρα της.<p>
 «Πολιτική απόφαση που επιχειρείται να ληφθεί ερήμην της κοινωνίας και των φορέων της», χαρακτηρίζεται από τη N.E. Xανίων του ΣYN η μελετώμενη αξιοποίηση της περιοχής σε ανακοίνωσή της: στην οποία τονίζεται: Στην πραγματικότητα καταβάλλεται προσπάθεια να προωθηθεί, μέσα από αδιαφανείς διαδικασίες, η μεταβίβαση κυριότητας του σημαντικού αυτού πνεύμονα της πόλης σε ιδιωτικά συμφέροντα».<p>
 Σύμφωνα με το Διοικητικό Συμβούλιο του Συλλόγου Aρχιτεκτόνων «η αξιοποίηση ενός τόπου δεν περνά αναγκαστικά από τη λογική της οικοδόμησης» και μαζί με το
Δ.Σ. του Iατρικού Συλλόγου ενώνουν τη φωνή τους με εκείνη των άλλων φορέων της
πόλης που αντιδρούν στην εκποίηση της περιοχής.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
