<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





Tης<b> ΜΑΡΙΑΣ ΒΛΑΧΟΠΟΥΛΟΥ</b> <p> Χαμηλού προφίλ δημιουργός ο Γιώργος Ανδρέου αφήνει τη δημοσιότητα για τους «λαϊκούς ήρωες», όπως αποκαλεί τους τραγουδιστές. Σ' αυτούς, άλλωστε, έπεσε το βάρος στη συναυλία του «Σε τρόπο λυρικό» στο Γκάζι, στο πλαίσιο του φεστιβάλ του Σταθμού 101, 3. Οι, Τάνια Τσανακλίδου, Ελένη Τσαλιγοπούλου, Μάριος Φραγκούλης, Χρήστος Θηβαίος, και σε μια σύντομη φιλική συμμετοχή ο Γιώργος Νταλάρας, ερμήνευσαν τα «βραδείας ανάφλεξης» τραγούδια του που φαίνεται να κερδίζουν τη μάχη με το χρόνο και να φέρνουν όλο και περισσότερους επισκέπτες στη «Μικρή Πατρίδα» του. <p> Ο 39χρονος συνθέτης μπορεί επισήμως να «μπήκε» στη δισκογραφία το '89 με το άλμπουμ «Κορίτσι και Γυναίκα», η «ζωντανή» επαφή του, ωστόσο, με το κοινό είναι έκτοτε περιορισμένη. Εμφανίστηκε στο «Μετρό» το '94, στη «Σφεντόνα» το '96 και την περασμένη Πέμπτη. Η τελευταία, τρίτη συνάντησή του με τον κόσμο ήταν και μια ευκαιρία να παρουσιάσει τη νέα του δουλειά «Χελιδόνια της Βροχής», σε στίχους του Πατρινού ποιητή Διονύση Καρατζά, με την Ορχήστρα Νυκτών Εγχόρδων του Δήμου Πάτρας μαζί με γνωστά τραγούδια του. <p> EP.: Τιμητική μεν, αλλά μήπως κάπως πρώιμη μια συναυλία-αφιέρωμα στο έργο σας; <p> AΠ.: «Δεν θέλησα να κάνω μια συντριπτική επίθεση μέσω των πραγματικά πολύ σπουδαίων ερμηνευτών και ανθρώπων που λένε τα τραγούδια μου, όσο να δείξω μια ζωντανή κι ενεργητική σχέση του υλικού μου με τον κόσμο». <p> EP.: Δεν εξυπηρετούν αυτές οι συναυλίες και στο να ταυτίσει ένα ευρύτερο κοινό το πρόσωπο με το έργο; <p> AΠ.: «Δεν διεκδικώ με φανατισμό αυτή τη διάσταση θεωρώντας ότι αν η δουλειά μου έχει αξία, το ειλικρινώς ενδιαφερόμενο κοινό θα την πληροφορηθεί. Αυτές οι συναυλίες, απαλλαγμένες από τη λογική της εξυπηρέτησης ενός επώνυμου τραγουδιστή ή ενός επίκαιρου σχήματος, μπορούν να προσφέρουν τη δυνατότητα στο συνθέτη, τον πιο κρυμμένο κρίκο της αλυσίδας, να πει κάτι βαθύτερο ή τολμηρότερο. Εγώ εξέφρασα την ανησυχία μου απένταντι στο πού μπορεί να "πάει" ένα σημερινό τραγούδι και το πώς μπορεί να διαμορφωθεί η σχέση ενός συνθέτη μ' ένα σημερινό τραγούδι».<p> EP.: Γιατί σας ενδιαφέρει η φόρμα του τραγουδιού; <p> AΠ.: «Επιστρέφοντας στην Ελλάδα μετά από κάποιες επιπλέον μουσικές σπουδές στο εξωτερικό κατάλαβα ότι το κατεξοχήν λαϊκό-με την έννοια της επικοινωνίας-αλλά ουσιώδες έργο τέχνης του πολιτισμού μας στο μουσικό πεδίο είναι το τραγούδι. Αποφάσισα να ασχοληθώ μαζί του με το σκεπτικό ν' ανακατέψω την αγαπημένη μου, οργανωμένη, δυτική παράδοση με την αριστοκρατική ελληνική μονωδία. Η Ελλάδα δεν είναι, άλλωστε, μόνο το λαϊκό τραγούδι των τελευταίων 50-70 χρόνων. Είναι η τεράστια παράδοση του δημοτικού τραγουδιού και της βυζαντινής μουσικής, που η μνήμη τους αποτελεί πηγή έμπνευσης δίνοντας τελικά σε μας, τη νεότερη γενιά, το δικαίωμα να λέμε ότι υπάρχει πεδίο προσέγγισης κι εξέλιξης στο τραγούδι, ότι δεν έχουν όλα ειπωθεί».<p> «Nα γίνουμε ο εαυτός μας»<p> EP.: Είναι εύκολο, τελικά, να πει κανείς αυτά που θέλει; <p> AΠ.: «Συνειδητοποίησα με τα χρόνια ότι η Ελλάδα είναι πολύ συντηρητική στο βάθος. Είναι μια χώρα που πολεμάει τις καινούργιες ιδέες μέχρι εξαντλήσεως. Οταν οι άνθρωποι που τις εκφέρουν και τις δημιουργούν πεθάνουν ή γεράσουν, θεοποιούνται ή μυθοποιούνται. Ο μύθος τους, όμως, αντιτίθεται πάντοτε στη νέα δημιουργικότητα. <p> Εχω δεχτεί επί προσώπου κριτική που έλεγε: "Μα μπορείτε να γίνετε Θεοδωράκηδες και Χατζιδάκηδες; " Μα, φυσικά, δεν θέλαμε να γίνουμε Χατζιδάκηδες και Θεοδωράκηδες. Το θέμα είναι να γίνουμε ο εαυτός μας ολοκληρωμένα και να συμβάλουμε στο σήμερα μιας εποχής, γιατί αν το τώρα δεν μπορεί να το χαρεί ο εν ενεργεία δημιουργός, τότε είμαστε μια νεκρολαγνική κοινωνία η οποία έχει στήσει με το στανιό κάποιες μυθολογίες. Μυθολογίες που συχνά δεν κατανοεί. Αισθάνομαι, δηλαδή, ότι ούτε έχουμε κατανοήσει τον Μάνο Χατζιδάκι, ούτε έχουμε καταλάβει το σύνολο του Θεοδωράκη».<p> EP.: Συμφωνείτε, όμως με τις επανεκτελέσεις, τα tribute; <p> AΠ.: «Πιστεύω πως όλα χρειάζονται διερμηνεία μέσα στην εποχή. Κι ο Χατζιδάκις, κι ο Θεοδωράκης, κι ο Ξαρχάκος. Χρειάζεται να τους παίζουμε, να τους αγαπάμε, να τους επανεκτελούμε ζωντανά, να ηχογραφούμε τα τραγούδια τους βάζοντας και την εποχή μας μέσα. Είμαι πολύ χαρούμενος γιατί τα τελευταία τρία χρόνια υπάρχει στη νεότατη γενιά μια τάση πολύ αγαπητική απέναντι στο παλιό ρεπερτόριο, και δεν είναι θέμα αμηχανίας απέναντι στο καινούργιο. Δεν σημαίνει, δηλαδή, ότι δεν μπορούμε να γράψουμε ένα νέο κι υιοθετούμε ένα παλιό τραγούδι. Αντιθέτως, πιστεύω ότι αν υπάρχει κάτι με πρωταρχική σημασία σπουδαίο τα τελευταία χρόνια στην Ελλάδα, είναι το τραγούδι. Κανένας άλλος τομέας τέχνης στη χώρα μας δεν έχει δώσει τόσο ενθαρρυντικά δείγματα στις νέες γενιές».<p> EP.: Εχοντας το χάρισμα και τη γνώση να γράφετε πρωτότυπη μουσική, τι κερδίζετε από μια διαδικασία επαναπροσέγγισης; <p> AΠ.: «Μια βαθιά προσωπική, ψυχική εμπειρία που μου διδάσκει ότι δεν έπεσα από τον ουρανό μέσα σ' έναν πολιτισμό και ταυτόχρονα τη δυνατότητα να συνειδητοποιώ πως μέσα στο έργο μου ζει κι υπάρχει όλο αυτό το δημιουργικό παρελθόν το οποίο αποδέχομαι με ευλάβεια. Πιστεύω, άλλωστε, ότι σε μεγάλο βαθμό οι δημιουργοί δεν είμαστε παρά διάμεσοιΣ εκφράζοντας στην τέχνη μας τους διπλανούς μας. Ποτέ δεν έχω διεκδικήσει τα τραγούδια με ψυχρή λογική. Θεωρώ τις συνθέσεις μου έργο των ανθρώπων που με περιβάλλουν, του κόσμου και του πολιτισμού στον οποίο ανήκω».<p> Λατρεία με τους τραγουδιστές<p> EP.: Πόσο έχει επηρεάσει τη δημιουργικότητά σας η συμβίωση με μια δημοφιλή φωνή; <p> AΠ.: «Η Ελένη Τσαλιγοπούλου για μένα, και πριν γίνει γυναίκα μου, υπήρξε μια από τις ζωτικές αφορμές ν' ασχοληθώ με το τραγούδι. Επειδή δεν τραγουδώ ο ίδιος, δεν μπορώ να αισθανθώ τραγουδοποιός ή συνθέτης ερήμην ενός προσώπου με το οποίο είμαι "ερωτευμένος". Εχω λατρέψει την τραγουδίστρια Ελένη, τον τραγουδιστή Νταλάρα, την τραγουδίστρια Τσανακλίδου, τον τραγουδιστή Παντελή Θεοχαρίδη στη συνεργασία μας στην «Μικρή Πατρίδα». Μ' έχουν συγκινήσει, βέβαια, κι άλλοι ερμηνευτές για τους οποίους δεν έχω ακόμη καταφέρει να γράψω. Δεν ανήκω σ' αυτούς που έχουν τραγούδια στο συρτάρι. Πρέπει να δημιουργήσω μια σχέση με το πρόσωπο κι η επαφή μας να καταλήξει σε μια ειλικρινή γέννα».<p> EP.: Ο συνθέτης όμως μένει στη σκιά...<p> AΠ.: «Δεν φταίνε οι τραγουδιστές. Αυτή η ανισομέρεια προκλήθηκε γιατί η ελληνική κοινωνία ζητούσε να εκφραστεί μέσα από πρόσωπα με τα οποία αισθανόταν μια γρήγορη οικειότητα. Οι συνθέτες, οι άνθρωποι της τέχνης και του πνεύματος, είναι πιο πολύπλοκοι. Η σχέση μου με την Ελένη, όπως και με άλλους γνωστούς τραγουδιστές, με έχει πολλές φορές διδάξει το μέτρο της επικοινωνίας, το πού σταματά, δηλαδή, ο ναρκισσισμός του δημιουργού και πού αρχίζει η ουσία της επικοινωνίας, η ευλογία του συνόλου. Βέβαια, από τη συνύπαρξή μας και η Ελένη έχει ευνοηθεί γιατί εγώ όντας ένας άνθρωπος πακέτοΣ (συνθέτης, στιχουργός, ενορχηστρωτής, ηχολήπτης) έχει έναν "άτυπο παραγωγό" με τον οποίο γίνονται, όμως, κι ομηρικοί καβγάδες».<p> EP.: Νιώθετε μοναχική φωνή μέσα στη συνολικότερη θολούρα; <p> AΠ.: «Υπάρχει ένα υποσυνείδητο αγαθό μέσα στον κάθε άνθρωπο και στον ελληνικό λαό, ο οποίος αγωνιά για μια καλύτερη, συναισθηματικότερη γλώσσα. Η πίεση όμως των συμφερόντων, της ευκολίας και της χυδαιότητας που υπάρχει στην καθημερινή οφθαλμοπορνεία του ενός εναντίον του άλλου, τον εμποδίζει να δει καθαρά. Οταν όμως κάποια στιγμή, ανοίξει αργά το βράδυ το ραδιόφωνο, ηρεμήσει κι αφουγκραστεί, έρχεται η στιγμή του δικού μας ρόλου. Και τότε μας αγαπάει βαθιά. Δεν μπορώ αλλιώς να καταλάβω πώς η γενιά μου, μια ομάδα μουσικών που δεν χρησιμοποιεί για να διαδώσει τη δουλειά της το κύριο λαϊκό μέσον, την τηλεόραση, έχει κατορθώσει να ανταγωνιστεί σε επίπεδο επικοινωνίας τους εμπορικούς καλλιτέχνες».<p> EP.: Εχετε σκεφτεί την πιθανότητα η γενιά σας να γίνει καθεστωτική; <p> AΠ.: «Πορευόμαστε μέσα στην τέχνη και την κοινωνία χωρίς κανένα δεκανίκι. Δίχως την Αριστερά: ένα τεράστιο συναισθηματικό δεκανίκι της δεκαετίας του '60 που βοήθησε ανθρώπους να έχουν συμπαγή ακροατήρια ή την τρομερή αποκλειστικότητα του ελληνικού κινηματογράφου. Εμείς, σήμερα, λειτουργούμε στο επίπεδο της προσωπικής σχέσης: συγκίνησα σήμερα έναν ακόμα σκεπτόμενο άνθρωπο... Τώρα αν εγώ την "πατήσω" και γίνω υπουργός ή συναλλασσόμενος ή πάω να διευθύνω εταιρείες χαλώντας τη δουλειά μου, τότε πραγματικά αυτό μου άξιζε. Γιατί αν έμαθα κάτι περισσότερο από τον Τσαρούχη, τον Γκάτσο, τον Χατζιδάκι ή τον Θεοδωράκη, είναι ότι ήταν κατ' ουσίαν αναρχικοί μη μπορώντας να συνδιαλλαγούν με την εξουσία. Συνυπήρξαν μαζί της, αλλά οι πράξεις κι η ζωή τους ήταν εντέλει βαθύτατα αντιεξουσιαστικές και ουσιαστικά λαϊκές». <p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
