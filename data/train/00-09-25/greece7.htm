<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της<b> ΧΑΡΑΣ ΤΖΑΝΑΒΑΡΑ<p>

«Σ</b>τόχος μας είναι περάσει η φλόγα των Ολυμπιακών Αγώνων του 2004 από τη νέα γέφυρα». Τη διαβεβαίωση αυτή έδωσε ο υπουργός ΠΕΧΩΔΕ Κώστας Λαλιώτης στον Πρόεδρο της Δημοκρατίας Κωστή Στεφανόπουλο και τον πρωθυπουργό Κώστα Σημίτη, που βρέθηκαν στο Σάββατο στο Αντίρριο για να παρακολουθήσουν τη ρυμούλκηση του

πέλματος του πρώτου από τους τέσσερις πυλώνες της γέφυρας που θα συνδέσει το Ρίο με το Αντίρριο.<p>
 Το χρονοδιάγραμμα προβλέπει ολοκλήρωση των έργων κατασκευής το Δεκέμβριο του 2004, αλλά η πολιτική ηγεσία του υπουργείου ΠΕΧΩΔΕ εκτιμά ότι μπορεί να παραδοθεί πέντε μήνες νωρίτερα. Σήμερα, σύμφωνα πάντα με στοιχεία του υπουργείου, έχει κατασκευαστεί το 25% περίπου του συνολικού έργου και οι εργασίες προηγούνται 2-3 μήνες περίπου σε σχέση με τους χρόνους που προβλέπει η σύμβαση. Το κόστος του έργου ανέρχεται σε 230 δισ. δρχ. και το ελληνικό Δημόσιο έχει καταβάλει έως τώρα στην κατασκευάστρια κοινοπραξία 73 δισ. δραχμές.<p>
 <b>3, 5 χιλιόμετρα<p></b>
 Η γέφυρα των 3, 5 χιλιομέτρων θα συνδέσει την Πελοπόννησο με τη Στερεά Ελλάδα και θα εξυπηρετεί μέσα σε 4 λεπτά -έναντι 35 έως 40 που απαιτούνται σήμερα- περίπου 6 εκατ. ανθρώπους το χρόνο και 2 εκατ. οχήματα, από τα οποία το 25% λεωφορεία και φορτηγά. Αποτελεί σημαντικό έργο στον δυτικό άξονα, που θα συνδέσει την Καλαμάτα με τα ελληνοαλβανικά σύνορα. Το πρόγραμμα αυτό, ύψους 350 δισ. δραχμών, έχει ενταχθεί στο Γ' ΚΠΣ και ήδη εκπονούνται μελέτες προϋπολογισμού 10 δισ. δραχμών.<p>
 Τμήμα αυτού του άξονα είναι και η υποθαλάσσια ζεύξη Ακτιου-Πρέβεζας, που έχει ολοκληρωθεί κατά 98% και αναμένεται να δοθεί στην κυκλοφορία τον ερχόμενο Μάρτιο. Το έργο θα στοιχίσει τελικά 30 δισ. δραχμές. Στον ίδιο άξονα κατασκευάζονται τα έργα παράκαμψης του Αγρινίου, της Αρτας, της Ναυπάκτου και της Φιλιππιάδας, ενώ παρεμβάσεις γίνονται στην παρα-ιόνια οδό Πρέβεζας-Ηγουμενίτσας, καθώς και στα λιμάνια Πάτρας, Αιγίου και Ηγουμενίτσας.<p>
 Στα δύο εργοτάξια στο Ρίο και το Αντίρριο εργάζονται σήμερα 650 άτομα και υπολογίζεται ότι κατά τη διάρκεια κατασκευής θα δημιουργηθούν για τις ανάγκες του έργου καθώς και σε συναφείς επιχειρήσεις τέσσερις χιλιάδες θέσεις εργασίας.<p>
 Οι απαλλοτριώσεις για τις οδούς πρόσβασης έχουν ολοκληρωθεί σε ποσοστό 100%, για τις οποίες οι οριστικές μελέτες βρίσκονται στο τελικό στάδιο. Στην αποβάθρα του Αντιρρίου έχουν ολοκληρωθεί οι παρεμβάσεις, ενώ οι ιδιοκτήτες φέρι-μπόουτ ζητούν και νέες παρεμβάσεις που δεν έχουν ακόμα εγκριθεί από το υπουργείο ΠΕΧΩΔΕ. Μέσα στο χρόνο προβλέπεται να ολοκληρωθούν τα έργα και στην προβλήτα του Ρίου.<p>
 <b>Tο πέδιλο<p></b>
 Η διαδικασία μεταφοράς του τεράστιου κυκλικού πέδιλου του πρώτου πυλώνα ξεκίνησε το Σάββατο στις 10.30 το πρωί, με εγγλέζικη ακρίβεια, αφού από το μεσημέρι οι προβλέψεις για τον καιρό δεν ήταν ευνοϊκές και η δουλειά αυτή απαιτούσε νηνεμία στη θαλάσσια περιοχή. <p>
 Η ρυμούλκηση θα γίνει σε δύο φάσεις. Η πρώτη -η προχθεσινή- προέβλεπε τη μεταφορά από την ξηρά δεξαμενή, τις εγκαταστάσεις στη στεριά όπου κατασκευάστηκε το πέδιλο, σε απόσταση 100 μέτρων μέσα στη θάλασσα. Η δεύτερη προγραμματίζεται για τις αρχές Οκτωβρίου, οπότε το πέδιλο θα ρυμουλκηθεί 1.000

δυτικότερα, κοντά στο Κάστρο του Αντιρρίου. Στο σημείο αυτό θα γίνει η αγκυροβόληση και θα συνεχιστεί η κατασκευή του κώνου του βυθού. Η μεταφορά και

πόντιση γίνεται με ειδικά πλωτά που χρησιμοποιούνται για πετρελαϊκούς σταθμούς

και πρώτη φορά αξιοποιούνται σε τέτοια έργα.<p>
 Οι διαστάσεις του πέδιλου ξεπερνάνε κάθε φαντασία: Εχει διάμετρο 90 μέτρα και επιφάνεια κάλυψης 6, 5 στρέμματα! Ζυγίζει 70.000 τόννους. Το ύψος του πρώτου τμήματος του πυλώνα, που έχει κατασκευαστεί και μεταφέρθηκε προχθές, φθάνει τα

17 μέτρα, από τα οποία τα 11, 50 θα βρίσκονται κάτω από την επιφάνεια της θάλασσας. Το συνολικό ύψος του πυλώνα, που θα κατασκευάζεται σταδιακά, θα φθάνει τα 227 μέτρα, από τα οποία τα 66 θα είναι βυθισμένα μέσα στο νερό. Το οδόστρωμα της γέφυρας θα κατασκευαστεί σε απόσταση 48 μέτρων από την επιφάνεια

της θάλασσας.<p>
 Τα τεχνικά χαρακτηριστικά της γέφυρας την καθιστούν μοναδική σε παγκόσμιο επίπεδο. Εχει μελετηθεί ώστε να αντέχει σε ανέμους και θαλασσοταραχή που αντιστοιχεί σε ταχύτητα 265 χιλιομέτρων την ώρα, δηλαδή σε εντάσεις πραγματικού τυφώνα. <p>
 Οσο για την αντιμετώπιση της μεγάλης σεισμικότητας της περιοχής έχουν ληφθεί ειδικά μέτρα, με δεδομένο ότι οι ακτές του Ρίου και του Αντιρρίου απομακρύνονται κατά 8 χιλιοστά το χρόνο, κατά μέσο όρο. Με αυτό το δεδομένο η γέφυρα υπολογίστηκε να αντέχει σεισμό με επιτάχυνση 48% της βαρύτητας, που με βάση τις πιθανότητες μπορεί να συμβεί μία φορά στα 2.000 χρόνια. Αξίζει να σημειωθεί ότι ο περσινός σεισμός της Τουρκίας είχε επιτάχυνση 40%. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
