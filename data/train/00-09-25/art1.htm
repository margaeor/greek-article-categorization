<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Γιορτάζοντας τα εβδομήντα πέντε του χρόνια, στις 16 Σεπτεμβρίου, ο θρυλικός μπλουζίστας BB King δέχτηκε ένα ανέλπιστο δώρο. Το πρόσφατο άλμπουμ που ηχογράφησε μαζί με τον Ερικ Κλάπτον με τίτλο «Riding With The King» σκαρφάλωσε στα δέκα καλύτερα άλμπουμ της Αμερικής. Για πρώτη φορά ο βασιλιάς των μπλουζ με τη διάσημη κιθάρα του τη Λουσίλ έβλεπε δικό του άλμπουμ να έχει τέτοια εμπορική επιτυχία. Γιατί μπορεί ο BB King να είναι ο πρεσβευτής των μπλουζ, να ηχογραφεί άλμπουμ εδώ και μισό αιώνα και να έχει επηρεάσει γενιές μουσικών ξεκινώντας από τους Rolling Stones και φτάνοντας στους U2, αλλά οι πωλήσεις των άλμπουμ του ήταν πάντα χαμηλές. Το αυθεντικό μπλουζ που παίζει ηχούσε πάντα πολύ παράταιρο σε μια μουσική σκηνή που κυριαρχεί η ανούσια ποπ.<p> «Οι πόρτες άνοιξαν για μένα όταν έπαιξα το "When Loves Come To Town" μαζί με τους U2. Μόνο τότε έπαψα να είμαι άγνωστος, απέκτησα κάποια φήμη κι άρχισα να κλείνω καλύτερες δουλειές και να βγάζω περισσότερα χρήματα», εξηγεί ο ίδιος σε μια πρόσφατη συνέντευξη. «Γι' αυτό και τώρα δουλεύω σκληρά δίνοντας περίπου 250 συναυλίες το χρόνο παρ' όλο που είμαι στα εβδομήντα πέντε μου. Δεν είχα ποτέ χρήματα και τώρα τουλάχιστον έχω καταφέρει να πληρώνω τους μουσικούς, τον εξοπλισμό και τις μετακινήσεις μου. Αλλωστε όσο συνεχίζεις να βρίσκεσαι στη σκηνή, οι άνθρωποι σε θυμούνται. Κι αυτή είναι η επιθυμία μου τώρα πια, να με θυμούνται σαν μουσικό».<p> Το κοινό δεν θυμάται εύκολα το όνομά του. Μπορεί ο Κιθ Ρίτσαρντς, ή ο Ερικ Κλάπτον να τον θεωρούν δάσκαλό τους, αλλά το τελευταίο άλμπουμ χρωστά την επιτυχία του στο όνομα του Κλάπτον. Η συνεργασία τους προέκυψε από καθαρή τύχη. «Ηξερα τον Ερικ από την εποχή του εξήντα», λέει ο King «και πάντα επιθυμούσα να συνεργαστώ μαζί του. Ξαφνικά τον είδα στην τηλεόραση σε μια εκπομπή του Λάρι Κινγκ να λέει ότι θα ήθελε να κάνει ένα άλμπουμ μαζί μου. Κατά τη γνώμη μου είναι ο νούμερο ένα ροκ εν ρολ κιθαρίστας των καιρών μας και παίζει τα μπλουζ καλύτερα από πολλούς από εμάς».<p> Κάπως έτσι δυο διαφορετικά κιθαριστικά στιλ ενώθηκαν σε ένα άλμπουμ. «Στο στούντιο ήμασταν σαν δύο κορυφαίοι μπασκετμπολίστες σε έναν μοναδικό αγώνα. Κανείς δεν προσπαθούσε να επιβληθεί στον άλλο. Ηταν από την αρχή μια άψογη συνεργασία».<p> Η αναπάντεχη επιτυχία δεν φαίνεται να απασχολεί τον ηλικιωμένο μπλουζίστα. «Οταν ήμουν εικοσάχρονος καθόμουν στη γωνιά του δρόμου κι έπαιζα γκόσπελ και μπλουζ με μια ακουστική κιθάρα. Οι άνθρωποι μαζεύονταν γύρω μου, με χτυπούσαν στην πλάτη κι έλεγαν "γιε μου μια μέρα θα γίνεις μεγάλος". Αλλα οι πραγματικοί μπλουζίστες δεν με δέχτηκαν ποτέ ως δικό τους. Οπως έλεγαν, χρησιμοποιούσα πολλά κλισέ για να είμαι αληθινός μπλουζ κιθαρίστας».<p> Για τον ίδιο, το μπλουζ δεν ήταν ποτε μελαγχολικό. «Το μπλουζ σημαίνει πολλά πράγματα για μένα. Είναι οι άνθρωποι, τα μέρη, ο τρόπος ζωής, ό,τι έζησα στο παρελθόν, ό,τι ζω σήμερα. Σου μιλά για τον κόσμο αλλά και για τον ίδιο σου τον εαυτό σαν ένας αγαπημένος φίλος».<p> <b>Δ.Α.<p></b>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
