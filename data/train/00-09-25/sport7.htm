<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου<b> ΔΗΜ. ΚΩΝΣΤΑΝΤΙΝΙΔΗ<p></b>
 Αυτό το μετάλλιο, που δεν ήρθε ποτέ, μάλλον το είχαμε βάλει ήδη στον πίνακα των μεταλλίων των Ολυμπιακών Αγώνων. Και μπορεί να ήταν ένα καλό μάθημα για το πόσο διαφορετικοί είναι αυτοί οι αγώνες και βέβαια για το ποιες και πόσες διαφορές μπορεί να έχει η μία ημέρα από την άλλη.<p>
 Ο Κώστας Γκατσιούδης το ήξερε αυτό περισσότερο από εμάς. Μας είχε προειδοποιήσει από την προηγούμενη να διαγράψουμε από τη μνήμη μας τον προκριματικό του ακοντισμού και το 88, 41. Γι' αυτό και ήταν το βράδυ του Σαββάτου ο λιγότερο στενοχωρημένος μετά το τέλος του αγώνα που τον έφερε στην έκτη θέση με 86, 53, πολύ μακριά από τη μεγάλη επίδοση που ονειρευόμασταν ότι θα τον ανεβάσει στο βάθρο.<p>
 Είχε αρχίσει ήδη τις πλακίτσες με τους υπόλοιπους του τελικού και εμφανίσθηκε χαλαρός και χαμογελαστός για τις δηλώσεις του. Δεν ήταν λίγοι αυτοί που έλεγαν μετά ότι πίσω από αυτό το χαμόγελο, έκρυβε την απογοήτευσή του. Μπορεί, αλλά ο Κώστας δεν είναι από αυτούς που καταφέρνουν, ή που θέλουν να κρύβουν τα συναισθήματά τους. <p>
 Ισως λοιπόν η αλήθεια να είναι στο ότι: «Ηταν ένας πολύ καλός αγώνας, στον οποίο εγώ δεν βρέθηκα σε καλή μέρα. Αλλά δεν πρόκειται να πεθάνουμε κιόλας. Ούτε και θα νιώσω αποτυχημένοςεπειδή πήρα την έκτη θέση στους Ολυμπιακούς Αγώνες. Ετσι όπως ήταν τα πράγματα σήμερα, ήταν επιτυχία για εμένα...».<p>
 Φαίνεται πάντως πως βλέποντας, από την αρχή του αγώνα, την παλιά φρουρά να κάνει επίδειξη δύναμης καρφώνοντας το ακόντιο κοντά στα ενενήντα μέτρα και τον ίδιο να μη μπορεί να απαντήσει, πήρε απόφαση μερικά πράγματα: «Ισως μπορούσα να ρίξω λίγο καλύτερα και να πάρω το χάλκινο μετάλλιο. Οχι ότι θα ήταν μικρή υπόθεση, αλλά γενικά δεν ήταν η μέρα μου. Δεν μπορούσα να βγάλω τον καλό μου εαυτό, όπως πέτυχαν άλλοι...».<p>
 Λίγο πιο πέρα ο προπονητής του, ο Αντώνης Παπαδημητρίου, έλεγε: «Ηταν επιτυχία η έκτη θέση όπως εξελίχθηκε ο αγώνας. Είχα πει πως και η εμπειρία θα είναι ένα από τα όπλα του Κώστα, αλλά φαίνεται πως οι άλλοι ήταν πιο έμπειροι. Ισως κάποια στιγμή η ζωή τού δώσει αυτό που δικαιούται και αυτό που έχασε σήμερα. Οχι άδικα βέβαια, σε καμία περίπτωση, αλλά έχει χρόνια μπροστά του για να παλέψει σε άλλους μεγάλους αγώνες...».<p>
 Αλλά τελικά μήπως αυτό το αποτέλεσμα ήταν δίκαιο; Μήπως άξιζε να φθάσουν έτσι κοντά στο τέλος της καριέρας του ο Ζελέζνι και ο Μπάκλεϊ; <p>
 «Ισως και ναι! Αν υποθέσουμε ότι ο Ζελέζνι θα σταματήσει, γιατί είναι εφτάψυχος. Είναι πάντως ένας μεγάλος αθλητής και τα τρία χρυσά ολυμπιακά μετάλλια το αποδεικνύουν. Σήμερα ήρθε εδώ για να κερδίσει και θα έβρισκε τον τρόπο να το κάνει ούτως ή άλλως...»! <p>
 Ο Γκατσιούδης παραδέχθηκε πως περίμενε την εμφάνιση του Ζελέζνι, αλλά ήταν έκπληξη γι' αυτόν η απόδοση του Μπάκλεϊ. Πρόσθεσε όμως: «Αυτοί ξέρουν πολύ καλά τι είναι Ολυμπιακοί Αγώνες και ήρθαν εδώ για να πάρουν αυτό που πίστευαν ότι τους αξίζει. Εμείς μόνο να διδαχθούμε έχουμε από αυτή την προσπάθεια...».<p>
 Εδώ διδάχθηκε κάτι ακόμα και ο Μπάκλεϊ που στα 31 του χρόνια ήρθε πάλι δεύτερος σε έναν μεγάλο αγώνα και δήλωσε ευθαρσώς: «Εκανα το καλύτερό μου, αλλά ο Γιαν ήταν σε εξαιρετική κατάσταση και του βγάζω το καπέλο. Είναι ένας πραγματικός πρωταθλητής και ξέρει τι είναι να χάνεις ένα ολυμπιακό μετάλλιο (ήταν 2ος στη Σεούλ). Αρα μπορεί να καταλάβει πώς νιώθω. Το 1996 είχα πει: "Xρυσό στο Σίδνεϊ", τώρα θα μπορούσα να πω: "Xρυσό στην Αθήνα". Η αλήθεια όμως είναι ότι ήθελα πολύ να κερδίσω σήμερα εδώ! ».<p>
 Δίπλα του ο Ζελέζνι αποδείκνυε για μία ακόμα φορά ότι για να είσαι πρωταθλητής, πρέπει ίσως να μην πιέζεις και τόσο πολύ τα πράγματα: «Δεν νιώθω σαν ήρωας. Πιο σημαντικό για εμένα είναι όταν γυρίζω στο σπίτι να με αγαπάει το παιδί μου, άσχετα από το αν έχω κερδίσει το χρυσό ή όχι. Αυτό είναι πιο σημαντικό για μένα...».<p>
 Και ο Κώστας Γκατσιούδης, φτιαγμένος από το ίδιο υλικό, έλεγε λίγα μέτρα πιο πέρα, γελώντας: «Αν ανεβαίνω τέσσερις θέσεις σε κάθε Ολυμπιάδα, στην Αθήνα θα είμαι δεύτερος. Και πάλι δεν θα είναι τέλεια. Μάλλον μου πάνε καλύτερα τα Παγκόσμια Πρωταθλήματα. Τρίτος στην Αθήνα, δεύτερος στη Σεβίλλη. Μάλλον πρέπει να ετοιμάζεστε για χρυσό στο Εντμοντον...».<p>
 Και έφυγε χαλαρός, για να προετοιμάσει τη βραδινή του βόλτα. Γιατί αν θέλεις να είσαι αθλητής υψηλού επιπέδου, πρέπει να ξέρεις ότι όλες οι μέρες δεν είναι καλές και να αντέχεις τις κακές. Και βέβαια να μην πιέζεις τα πράγματα! <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
