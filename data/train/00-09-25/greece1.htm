<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Tης <b>EΛENHΣ ΔEΛBINIΩTH<p>
 Χ</b>ωρίς... παρατράγουδα, κ με αντιθέσεις και διαμαρτυρίες που εντοπίστηκαν σε ελαφριές έως μέτριες «απωθήσεις», με ικανοποιητική συμμετοχή και «βατά» θέματα


άρχισε το Σάββατο και ολοκληρώθηκε χθες η πρώτη φάση του γραπτού διαγωνισμού του ΑΣΕΠ για τους εκπαιδευτικούς, ο οποίος θα συνεχιστεί το ερχόμενο Σαββατοκύριακο με την εξέταση των υπόλοιπων κλάδων.<p>
 Σημαντικότερο στοιχείο από το διαγωνισμό η συμμετοχή των υποψηφίων, που αυτή τη φορά κρίθηκε ικανοποιητική και κυμάνθηκε από 64% έως και 57% κατά μέσο όρο,


το Σάββατο και την Κυριακή αντίστοιχα. Ρεκόρ συμμετοχής σημείωσαν οι νηπιαγωγοί (προσήλθαν επτά στους δέκα ποσοστό 73%), ρεκόρ αποχής οι κοινωνιολόγοι (προσήλθαν σχεδόν τέσσερις στους δέκα) με ποσοστό συμμετοχής μόλις 44%. Ισως η υψηλή αναλογία και ο ανταγωνισμός που αναμενόταν σκληρός στον κλάδο αυτό, καθώς 777 υποψήφιοι κοινωνιολόγοι διαγωνίζονταν για 15 μόλις θέσεις, αποθάρρυναν τους περισσότερους με αποτέλεσμα η αποχή να είναι 58%, δηλαδή οι μισοί και παραπάνω από εκείνους που υπέβαλαν αιτήσεις δεν ήρθαν τελικά στο διαγωνισμό. Σκληρές συνθήκες ανταγωνισμού επίσης για τους υποψήφιους καθηγητές της Φυσικής Αγωγής, με αναλογία επιτυχίας ένας στους 50. Παρ' όλα αυτά οι γυμναστές το πρωί του Σαββάτου είχαν ποσοστό συμμετοχής αρκετά υψηλό (δηλαδή 67%) και το απόγευμα, με μείωση τριών μονάδων, ποσοστό 64%. Η μείωση στη συμμετοχή των υποψηφίων περίπου δυο με τρεις μονάδες ήταν ένα γεγονός που καταγράφηκε σε όλους τους κλάδους που διαγωνίστηκαν και χαρακτηρίζεται φυσιολογικό, καθώς εκείνοι που θεώρησαν ότι οι απαντήσεις τους στην εξέταση του γνωστικού αντικειμένου δεν ήταν ικανοποιητικές απογοητεύτηκαν


και δεν προσήλθαν στις εξετάσεις του απογεύματος για τα παιδαγωγικά θέματα.<p>
 Τα θέματα χαρακτηρίστηκαν«βατά» κατά γενική ομολογία. Την ικανοποίησή του εξέφρασε και ο πρόεδρος της Κεντρικής Επιτροπής Διαγωνισμού καθηγητής κ. Βέης,


ο οποίος υπογράμμισε ότι τα θέματα ήταν τόσο κατανοητά που οι υποψήφιοι δεν υπέβαλαν καν ερωτήσεις όταν τους δόθηκαν τα θέματα.<p>
 Χαρακτηριστικό είναι ότι από τους θεολόγους ζητήθηκε να εξηγήσουν τι σημαίνει η φράση του Ιησού ότι «το Σάββατον διά τον άνθρωπον εγένετο και ουχ ο άνθρωπος


διά το Σάββατον...», τα επιχειρήματα των Εικονομάχων, αλλά και πώς σκέπτονται να κερδίσουν την πρώτη μάχη μπαίνοντας ως αρχάριοι καθηγητές σε μια τάξη να διδάξουν Θρησκευτικά... Αυτή η πρώτη ημέρα του καθηγητή στην τάξη ζητήθηκε από


όλους (θεολόγους, γυμναστές και πτυχιούχους πολιτικών και Νομικών Επιστημών) που διαγωνίστηκαν το Σάββατο να περιγραφεί, πώς δηλαδή πιστεύουν ότι πρέπει να


συμπεριφερθεί ένας καθηγητής στην πρώτη συνάντηση με τους μαθητές του.<p>
 Στους πτυχιούχους Νομικών και Πολιτικών μεταξύ άλλων ζητήθηκε να καταγραφούν οι αρμοδιότητες του Προέδρου της Δημοκρατίας κατά το ισχύον Σύνταγμα, αλλά και


η αρχή της μη αναδρομικότητας του νόμου καθώς και οι μέθοδοι ερμηνείας των κανόνων δικαίου. <p>
 Στους γυμναστές κανόνες καλαθοσφαίρισης και πετοσφαίρισης, τεχνική τρεξίματος και άλματος σε μήκος, αλλά και τα αγωνίσματα που τελούνταν στους αρχαίους Ολυμπιακούς Aγώνες, καθώς και δέκα πόλεις που οργάνωσαν σύγχρονους Ολυμπιακούς


Aγώνες ανεξαρτήτως χρονολογικής σειράς.<p>
 Ως προς τη βαθμολογία, για να θεωρηθεί διοριστέος ένας υποψήφιος πρέπει να συγκεντρώσει, απαραίτητα, τουλάχιστον 60 μονάδες στον τελικό βαθμό της γραπτής


εξέτασης με άριστα το 100 και 55 μονάδες για κάθε θεματική ενότητα. Μόνον όσοι


συγκεντρώσουν αυτήν τη βάση δικαιούνται προσαυξήσεις στο βαθμό των γραπτών τους (βαθμός πτυχίου, μεταπτυχιακές σπουδές, προϋπηρεσία). Τελικός βαθμός θεωρείται αυτός που προκύπτει από το βαθμό της γραπτής εξέτασης συν τις προσαυξήσεις.<p>

<p>
 <b>Ξανά χτυποκάρδια... στα θρανία<p>
 Της ΓEΩPΓIAΣ ΔAMA<p>
 Ο</b>ι μανάδες δίνουν ένα βιαστικό φιλί στον άντρα και τα παιδιά τους κι εκείνοι τούς εύχονται «καλή επιτυχία» στις εξετάσεις. Στα 35τους χρόνια, οι εκπαιδευτικοί διαγωνίζονται ακόμη. Aνεβαίνουν τα σκαλοπάτια ανάμεσα σε τέσσερις διμοιρίες ΜΑΤ, λόγω ορισμένων μικροεπεισοδίων που προκλήθηκαν από συνδικαλιστές. Βρισκόμαστε στο εξεταστικό κέντρο Αμπελοκήπων. Ολοι όσοι μετείχαν στις εξετάσεις, είπαν ότι εργάζονται. <p>
 Aπό νωρίς το πρωί του Σαββάτου, περίπου 300 αδιόριστοι εκπαιδευτικοί παραγματοποίησαν συγκέντρωση διαμαρτυρίας έξω από το εξεταστικό κέντρο στην Πανόρμου, με σκοπό να παρεμποδίσουν την προσέλευση των διαγωνιζομένων. Εμποδίστηκαν από αστυνομικές δυνάμεις και συνέχισαν τη διαμαρτυρία τους με πορεία στο Σύνταγμα, απ' όπου διαλύθηκαν μετά από λίγη ώρα.<p>
 Την επομένη, Κυριακή πρωί στις 7.30 στο 16ο Λύκειο Αθηνών, στην οδό Πανόρμου, μαζεύτηκαν και πάλι ορισμένοι αδιόριστοι, φωνάζοντας συνθήματα. Οι αστυνομικοί
ήταν σχεδόν διπλάσιοι από τους διαδηλωτές και τους απώθησαν αμέσως.<p>
 Γύρω στις 12 το μεσημέρι βγήκε η Ιφιγένεια Καρατζιώτη. Eίναι χημικός, εργάζεται στην ιδιωτική εκπαίδευση, 37 ετών: «Το '88 έκανα τα χαρτιά. Για τη μονιμότητα ήρθαμε. Με την επετηρίδα δεν υπήρχε ελπίδα. Είχα ξαναδώσει πρόπερσι. Δεν έγραψα. Και διδάσκω 10 χρόνια...». <p>
 Οι σύζυγοι, άντρες και γυναίκες, περιμένουν κοιτάζοντας με αγωνία την έξοδο και το ρολόι τους. «Εγώ διάβασα μόνο τέσσερις μήνες», «Τα θέματα ήταν δύσκολα.
Με τα σχολικά εγχειρίδια δεν έβγαιναν», «Και με τα πανεπιστημιακά δεν πιάνουμε
τη βάση», «Eνας στους 13 μπαίνει», «Ποτέ δεν διδαχθήκαμε υβριδισμούς που έπεσαν» μερικά από τα λόγια των διαγωνιζόμενων κατά την έξοδο.<p>
 Λένε ότι η αποχή κυμαίνεται στο 30-50%. «Στους βιολόγους μεγαλύτερη. Από τους χημικούς ήρθαν σήμερα οι μισοί». Ενα αυτοκίνητο σταματάει, η οδηγός φωνάζει «Μπράβο σας» στους αστυνομικούς με το κλομπ στο χέρι και το περίστροφο στην τσέπη. Ορισμένοι 40άρηδες διαμαρτύρονται πως είναι άδικο να διαγωνίζονται με όσους, μόλις χθες, αποφοίτησαν από τα πανεπιστήμια.<p>
 Ελπίζουν πως το σύστημα θα τους δώσει μία, ακόμη, ευκαιρία, διορίζοντας αναπληρωτές. Τονίζοντας ότι «δεν κρίνεται η διδακτική μας ικανότητα, η μεταδοτικότητα στα παιδιά, η επικοινωνία μας, από αυτά τα θέματα. Και η ΟΛΜΕ δεν κάνει προτάσεις, απλώς αντιτίθεται στο σύστημα». <p>
 Η Στεφανία Δαράκη λέει: «Aτύχησα στη Γεωλογία. Οι περισσότεροι δεν πιάνουμε τη
βάση. Δεν ξέρω καν πού είναι γραμμένα αυτά που μας ζήτησαν. Θα περάσουν και πάλι, 10 χημικοί σε ολόκληρη την Ελλάδα».<p>
 Κάποιες άλλες, βγαίνοντας με κάπως χαμένο ύφος, λένε: «Mεγαλώνουμε δύο παιδιά.
Δεν υπήρχε πολύς χρόνος για διάβασμα. Εξάλλου, γιατί πρέπει να εξεταζόμαστε σε
θέματα άλλης ειδικότητας; ».<p>

<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
