<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΚΟΜΟΤΗΝΗ<p>
 Του ΣΥΜΕΩΝ ΣΟΛΤΑΡΙΔΗ <p>
 H</b>
 καλυτέρευση των διακρατικών σχέσεων μεταξύ Ελλάδας και Βουλγαρίας έχει επιδράσει θετικά στην καθημερινή ζωή των κατοίκων της ορεινής Ροδόπης. Αυτή είναι κοινή διαπίστωση των κατοίκων και των αρχών.<p>
 Ο τρόπος ζωής τους αναμορφώθηκε. Eγιναν έργα υποδομών, χαράχθηκαν νέοι οδικοί άξονες, τσιμεντοστρώθηκαν όλοι οι ορεινοί οικισμοί, συνδέθηκαν με αγροτικούς δρόμους όλα τα χωριά και το σημαντικότερο, όπως υποστηρίζουν, έπαψε ο συνεχής έλεγχος των κατοίκων από στρατιωτικές περιπόλους, εφόσον οι οικισμοί αυτοί είναι στην παραμεθόριο περιοχή και ορισμένοι βρίσκονται επάνω στα σύνορα.<p>
 Η διαφοροποίηση του ορεινού όγκου είναι γεγονός. Οι κάτοικοι πλέον δεν διαμαρτύρονται για την ανυπαρξία δρόμων, αλλά για τη φυγή των νέων, λόγω έλλειψης μονάδων που θα έδιναν εργασία, για τις χαμηλές ποσοστώσεις που υπάρχουν και τις περιορισμένες δυνατότητες που έχουν να καλλιεργήσουν ορισμένα
είδη και κυρίως τα καπνά.<p>
 Συζητούν για τη δυνατότητα δημιουργίας μικρών ορεινών ξενοδοχειακών μονάδων, που θα δώσουν ζωή στις ορεινές περιοχές όλη τη διάρκεια του έτους, αφού θα μπορούσαν να εξυπηρετήσουν πελάτες, τόσο το χειμώνα που το χιόνι είναι αρκετό όσο και το καλοκαίρι, που η δροσιά θα βοηθούσε στην ανάπτυξη του περιπατητικού
τουρισμού και η ομορφιά της φύσης θα ξεκούραζε τον επισκέπτη.<p>
 «Σκοπός των αναπτυξιακών έργων -είπαν- πρέπει να είναι η παραμονή των νέων στα
σπίτια τους και η δημιουργία νέων θέσεων εργασίας. Πρέπει η πολιτεία να ξαναζωντανέψει τις ορεινές περιοχές».<p>
 Ο νομάρχης Ροδόπης Στέλιος Σταυρόπουλος, τονίζοντας ότι «η Ροδόπη όχι μόνο έγινε το αναπτυξιακό σταυροδρόμι των Βαλκανίων, αλλά και ο πόλος έλξης των επενδυτών», δήλωσε ότι «σκοπός της νομαρχίας είναι η ολοκλήρωση των έργων των οδικών αξόνων, καθώς και η ανάπτυξη και πρόοδος των περιοχών του ορεινού όγκου, με στόχο την αύξηση των εσόδων των κατοίκων αυτών των περιοχών» και συμπλήρωσε: «Aφού η ανάπτυξη της Ελλάδας υπολογίζεται με την ανάπτυξη της Θράκης, η Θράκη, και η Ροδόπη ιδιαίτερα, είναι υποχρεωμένη να συμβάλει στη γενική προκοπή της χώρας. Είναι ένα στοίχημα που θα το κερδίσουμε».<p>
 Η καλυτέρευση όμως των σχέσεων με τη Βουλγαρία, συνετέλεσε και στην ελαχιστοποίηση της παρουσίας του στρατού στις παραμεθόριες περιοχές. Τα σύνορα
μεταξύ των δύο χωρών είναι ένα αυλάκι βάθους, σε ορισμένα σημεία, δέκα εκατοστών ή κάποιες πέτρες ή ορισμένες πυραμίδες, που έχουν κοινούς αριθμούς και διαφορετικά γράμματα όπως π.χ. η πυραμίδα στην Κύμη, που από την ελληνική πλευρά γράφει Ε (Ελλάδα) 95, ενώ από την πλευρά της Βουλγαρίας γράφει ΒΡ (Βουλγαρία) 6/95.<p>
 Σε ό,τι αφορά τις στρατιωτικές περιπόλους, ενώ από ελληνικής πλευράς είναι ανύπαρκτες, από βουλγαρικής, όπως δηλώνουν οι κάτοικοι του οικισμού της Κύμης,
«συναντάς κάποια ανά δύο ημέρες».<p>
 Ο Αχμέτ, ο οποίος έβοσκε τα κατσίκια του ακριβώς επάνω στη μεθόριο, δεν παρέλειψε να πει ότι ενώ παλιότερα, όταν κάποια ζώα έμπαιναν στο βουλγαρικό έδαφος δεν μπορούσαν να τα πάρουν ή φοβόντουσαν να εισχωρήσουν για 5 ή 10 μέτρα εντός της Βουλγαρίας, σήμερα μπαίνουν και τα παίρνουν. «Προσπαθούμε, βέβαια, να εμποδίζουμε τα ζώα μας ώστε να μην εισέρχονται στη Βουλγαρία», συμπλήρωσε.<p>
 H είσοδος στις δύο χώρες, από τις περιοχές αυτές, ιδιαίτερα μετά την κατάργηση
των παραμεθορίων στρατιωτικών φυλακίων και παρατηρητηρίων, είναι πολύ εύκολη, αφού τα σύνορα μετά την καλυτέρευση των σχέσεων Ελλάδας - Βουλγαρίας είναι μόνο μια οριογραμμή.<p>
 Πολλοί από τους κατοίκους των ελληνικών οικισμών που έχουν συγγενείς στις βουλγαρικές κωμοπόλεις Devesilovo, Avren και Egrek (Ντεβεσίλοβο, Αβρεν και Εγρκεκ) συναντώνται και συνομιλούν, όπως μας είπαν, στην παραμεθόριο περιοχή, αφού απέχουν 2-6 χιλιόμετρα, αντί να εισέρχονται επίσημα στο βουλγαρικό έδαφος, με ταξιδιωτικά έγγραφα, από το τελωνείο Ορμενίου νομού Εβρου, που απέχει πάνω από 150 χιλιόμετρα.<p>
 Η κατάργηση όμως των ελέγχων και από τις δύο πλευρές συνετέλεσε να αυξηθούν οι
λαθρομετανάστες, με αποτέλεσμα το νέο σώμα των συνοριοφυλάκων να συλλαμβάνει τακτικά εντός του ελληνικού εδάφους, Βούλγαρους, Γεωργιανούς, Ρουμάνους κ.ά., οι οποίοι εισέρχονται παράνομα στην Ελλάδα.<p>
 Ενα άλλο αρνητικό αποτέλεσμα αυτής της ελεύθερης μετακίνησης, όπως δήλωσαν αρμόδιοι της νομαρχίας Ροδόπης, είναι ότι ορισμένοι κτηνοτρόφοι των ορεινών περιοχών αγοράζουν από τη Βουλγαρία ζώα με χαμηλό κόστος, χωρίς να γνωρίζουν ότι τα ζώα είναι άρρωστα, με αποτέλεσμα να μολύνονται κοπάδια και να δημιουργούνται προβλήματα στην οικονομία της περιοχής.<p>
 Ελευθερία, ανάπτυξη, υποδομές και δημιουργική πορεία, λοιπόν, διαπνέουν τον ορεινό όγκο της Ροδόπης. Αποτέλεσμα της πολιτικής καλής γειτονίας και ειρηνικής συνύπαρξης, καθώς και του αναπτυξιακού πνεύματος που ακολουθεί η Ελλάδα με όλες τις βαλκανικές χώρες. Μια πολιτική, η οποία οδηγεί τους κατοίκους της Ροδόπης σε έργα ανάπτυξης και ευημερίας.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
