<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 25 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Της <b>ΑΝΝΑΣ ΣΤΕΡΓΙΟΥ<p></b>
 «Κακός γίνομαι όταν με μ'ενοχλήσουν οι άλλοι και πάντα αμύνομαι σαν το άγριο ζώο. Δεν ξέρω τι είναι αυτό που με κυριεύει, όταν τύχει και νιώθω ότι με αδικούν. Γίνομαι τρομερά νευρικός και νιώθω το πρόσωπο μου να μουδιάζει...».<p>
 <b>«Το μακρύ ζεϊμπέκικο»
 Νίκος Κοεμτζής <p>
 Α</b>ν η οργή και ο θυμός μπορούν να περιγραφούν, τότε σίγουρα μπορούν να ξεδιπλωθούν καλύτερα από τα χείλη του ανθρώπου που σε μια στιγμή έκοψε το νήμα


της ζωής σε τρεις συνανθρώπους του και λάβωσε άλλους τέσσερις. <p>
 Το ακραίο παράδειγμα επιθετικότητας, που εκφράστηκε με τραγικό τρόπο από την πλευρά του Νίκου Κοεμτζή και σόκαρε την ελληνική κοινωνία στη δεκαετία του '70, αποτελεί ένα ενδιαφέρον επιστημονικό φαινόμενο για το χώρο της Ψυχολογίας. <p>
 Τα λόγια στο βιβλίο του εκφράζουν με τον πλέον γλαφυρό τρόπο το οριακό σημείο της ψυχοσωματικής διέγερσης που υφίσταται το άτομο, όταν αισθάνεται ότι απειλείται. Δίχως να το γνωρίζει, ο Νίκος Κοεμτζής περιγράφει ακριβώς τους μηχανισμούς άμυνας που αναπτύσσει ο άνθρωπος, την αντανακλαστική αντίδραση του, όταν αισθάνεται αρχικά φόβο και στη συνέχεια θυμό.<p>
 <b>Aδρεναλίνη για άνδρες-γυναίκες<p></b>
 Με την έκλυση της αδρεναλίνης άνδρες και γυναίκες αισθανόμαστε την καρδιά μας να χτυπά πιο δυνατά, την πίεση του αίματος ν' ανεβαίνει, το μυικό μας τόνο ν' αυξάνεται (δηλαδή τους μυς μας να γίνονται πιο δυνατοί), ενώ οι τρίχες του δέρματός μας ανασηκώνονται. <p>
 Το ερώτημα του ορισμού της επιθετικότητας παραμένει περισσότερο επίκαιρο από ποτέ, αφού κορυφαίοι Ελληνες επιστήμονες που ασχολούνται με τους χώρους της Ψυχολογίας και της Ψυχιατρικής, συμφωνούν ότι η ελληνική κοινωνία διέπεται από


άκρατη επιθετικότητα και βία, η οποία γνωρίζει, δυστυχώς, ολοένα και μεγαλύτερη έξαρση.<p>
 Αρχής γενομένης από τα πιο απλά πράγματα που μας συμβαίνουν από το πρωί που θα


ξυπνήσουμε και δίνουν ερείσματα για να εκδηλώσουμε την επιθετικότητά μας: <p>
 - Από την κυρία τού επάνω διαμερίσματος, η οποία επανειλημμένως μας ρίχνει νερά στα καθαρά ρούχα, που είναι απλωμένα στο μπαλκόνι, και μας ωθεί σε πρωινό


καβγά.<p>
 - Από τον άνδρα ή τη γυναίκα μας που δεν κατέβασε τα σκουπίδια, ενώ ήταν η σειρά του/της.<p>
 - Από τον οδηγό που μας έριξε ένα «περιποιημένο φάσκελο» στο φανάρι, γιατί καθυστερήσαμε για δευτερόλεπτα να ξεκινήσουμε.<p>
 - Από τον προϊστάμενο που τσακώθηκε με τη γυναίκα του και την πληρώσαμε εμείς τη νύφη, ακούγοντας δι' ασήμαντον αφορμήν τα εξ αμάξης.<p>
 - Από το παιδί μας, που αρνείται επιμόνως να φάει και φτύνει το φαγητό στη μοκέτα.<p>
 - Από το νεαρό της διπλανής πόρτας, που το 'χει σε κακό να μας αφήσει να κοιμηθούμε, παρ' ότι τον έχουμε παρακαλέσει χίλιες δύο φορές να μη βάζει νυχτιάτικα στη διαπασών το στερεοφωνικό.<p>
 Τριάντα έξι, σύμφωνα με τον Benesch, είναι οι θεωρίες που έχουν αναπτυχθεί για


την επιθετικότητα. <p>
 Κατά την άποψη του αναπληρωτή καθηγητή Γενικής Ψυχολογίας Νίκου Παπαδόπουλου, όπως εκφράζεται στο βιβλίο «Η επιθετικότητα στην οικογένεια, στο σχολείο, στην


κοινωνία», οι θεωρίες που έχουν αναπτυχθεί, μπορούν να συμπτυχθούν σε τρεις βασικές κατηγορίες: <p>
 Α. Η επιθετικότητα ως ορμή ή ως ένστικτο, η οποία αποδίδεται σε βιολογικούς παράγοντες. Η επιθετικότητα δηλαδή ως εκδήλωση του ενστίκτου της αυτοσυντήρησης, όταν απειλείται η ζωή κάποιου. <p>
 Β. Η επιθετικότητα ως αντίδραση σε αποστέρηση, δηλαδή ως αποτέλεσμα του άγχους


ή των προβλημάτων που έχουμε βιώσει στο παρελθόν. <p>
 Γ. Η επιθετικότητα ως αποτέλεσμα της μάθησης μέσω μίμησης. <p>
 Εάν λ.χ. στην οικογένειά μας παρακολουθούσαμε συχνά σκηνές βίας, τότε κι εμείς


ως γονείς δέρνουμε ανελέητα τα παιδιά μας. <p>
 Οι σύγχρονες κοινωνίες δυτικού τύπου, εξηγεί ο πρόεδρος του Τμήματος Ψυχολογίας του Πανεπιστημίου Κρήτης Ιωάννης Νέστορος, προσπαθούν να ενθαρρύνουν τα άτομα να διοχετεύσουν την επιθετικότητά τους σε κοινωνικά ωφέλιμους σκοπούς, όπως λ.χ. στη διεκδίκηση της πρωτιάς στον αθλητισμό ή στον επιστημονικό τομέα. Ενθαρρύνουν τη λεκτική και τη συμβολική επιθετικότητα (δηλαδή τις χειρονομίες) και αποθαρρύνουν παλαιούς τρόπους επιθετικότητας, όπως είναι η φυσική βία.<p>
 Ποιοι είναι όμως οι παράγοντες που μας ωθούν να γινόμαστε επιθετικοί; Γιατί παρουσιάζεται έξαρση επιθετικότητας στην ελληνική κοινωνία; <p>
 «Για να εκδηλωθεί η επιθετικότητα ως συμπεριφορά, χρειάζεται να υπάρχει ένα δίπολο: Ο θύτης και το θύμα», αναφέρει ο κ. Νέστορος.<p>
 «Ο πομπός της επιθετικότητας και ο αποδέκτης της. Η ελληνική κοινωνία είναι περισσότερο επιθετική από παλαιότερα, λόγω των εξαιρετικά υψηλών επίπεδων άγχους που προκαλεί ο σύγχρονος τρόπος ζωής. Σ' αυτό συντείνει και η έκπτωση των παραδοσιακών αξιών, του φιλότιμου, της φιλοξενίας κ.ά. Επίσης, ως προϊόν της δυσφορίας που προκαλείται από τον υπερβολικό θόρυβο, την ταλαιπωρία του οργανισμού από την κούραση, την κακή διατροφή, την ηλεκτρομαγνητική ρύπανση που προκαλούν τα κινητά τηλέφωνα κ.ά.».<p>
 Η επιθετικότητα εκδηλώνεται όταν υπάρχει απειλή ή υπόνοια απειλής. Το άγχος είναι φόβος που δεν ανάγεται σε μια ξεκάθαρη αιτία. Μοιάζει με απειλή, μ' έναν


άγνωστο εχθρό, που δεν γνωρίζουμε ακριβώς πώς να τον πολεμήσουμε. Οσο πιο μεγάλη η αίσθηση της απειλής τόσο περισσότερο αυξάνεται και η επιθετική συμπεριφορά.<p>
 Σημασία δεν έχει αν ο κίνδυνος είναι πραγματικός ή φανταστικός, διότι το αποτέλεσμα είναι το ίδιο. Η αντίδραση μας μπορεί να γίνει βίαιη πιστεύοντας ότι ο άλλος επιχειρεί να γίνει βίαιος απέναντί μας. <p>
 Αν λ.χ. μια γυναίκα πιστεύει ότι ο άνδρας της επιχειρεί να σηκώσει χέρι για να


τη δείρει, τότε αντιδρά επιθετικά, ως να απειλείται, ανεξάρτητα αν εκείνος δεν


είχε τέτοια πρόθεση.<p>
 Ιδιαίτερα στα φαινόμενα χουλιγκανισμού μεταξύ ποδοσφαιρόφιλων, όσο περισσότερο


διαφορετικός από εμάς και επιθετικός-επικίνδυνος θεωρείται ότι είναι ο αντίπαλος τόσο πιο πιθανό θεωρούμε ότι θα μας βλάψει, λόγω της κακίας ή της μοχθηρότητας που του αποδίδουμε εξαιτίας του ότι εμείς είμαστε ευάλωτοι. Αυτομάτως, αυξάνεται και η δική μας επιθετική συμπεριφορά. <p>
 Η έννοια της απειλής είναι ο συνδετικός κρίκος ανάμεσα στον άνθρωπο και τ' άλλα θηλαστικά: <p>
 «Οταν απειληθούν τα θηλαστικά, η κλασική αντίδραση είναι μάχη ή φυγή», τονίζει


ο κ. Νέστορος. «Το ίδιο συμβαίνει και στον άνθρωπο, αφού ενεργοποιείται το ένστικτο της αυτοσυντήρησης. Ενα ζαρκάδι στη θέα ενός λιονταριού θα προτιμήσει


να το βάλει στα πόδια. Ενα ζώο με μεγαλύτερη δύναμη ενδεχομένως να προτιμήσει να αναμετρηθεί με το λιοντάρι».<p>
 Σε ακραίες περιπτώσεις και στον άνθρωπο η επιθετικότητα γίνεται φυσική, δηλαδή


εκφράζεται με ξυλοδαρμό ή με φυσική εξόντωση και τιμωρείται από το νόμο. Αλλά σε κάθε περίπτωση η επιθετικότητα είναι χωρο-χρονικά προσδιορισμένη: <p>
 «Αν σκοτώσεις εν καιρώ πολέμου έναν στρατιώτη της άλλης πλευράς, τότε η πράξη θεωρείται ηρωισμός, ενώ αν τον σκοτώσεις εν καιρώ ειρήνης, θεωρείται απεχθές έγκλημα, που ενδέχεται να επηρεάσει τις διακρατικές σχέσεις».<p>
 Ας δούμε όμως τι συμβαίνει στο πεδίο που κινούνται τα δύο φύλα: <p>
 «Οι γυναίκες, γνωρίζοντας εξαρχής ότι δεν έχουν τις ίδιες σωματικές δυνατότητες με τους άνδρες, έχουν αναπτύξει τη λεκτική επιθετικότητα, σε αντίθεση με τους άνδρες, που χρησιμοποιούν την σωματική-φυσική επιθετικότητα»,


επισημαίνει ο κ. Νέστορος. <p>
 «Αλλες φορές οι γυναίκες εκδηλώνουν "παθητική επιθετικότητα", μια μορφή επιθετικότητας που είναι συγκαλυμμένη», προσθέτει. «Μια γυναίκα δηλαδή που εκνευρίζεται με τον άνδρα της μπορεί να μην του πλύνει τα ρούχα. Αρνείται να πράξει κάτι, γνωρίζοντας ότι αυτό ενδέχεται να έχει άσχημες συνέπειες γι' αυτήν. Μια γυναίκα μπορεί ν' αρνηθεί να κάνει έρωτα με το σύζυγό της προφασιζόμενη πονοκέφαλο, επειδή δεν της αγόρασε το ρούχο που της άρεσε».<p>
 Οταν, βέβαια, ο γάμος φτάσει στα όριά του, τότε η επιθετικότητα αυξάνεται και από τις δύο πλευρές.<p>
 «Στις αγωγές διαζυγίου κατ' αντιδικίαν συνήθως κυριαρχεί η λογική τού άσπρου-μαύρου», επισημαίνει η δικηγόρος Μαρίνα Πανίδου, που αναλαμβάνει συχνά


υποθέσεις σχετικές με το Οικογενειακό Δίκαιο. «Η σύζυγος μπορεί να πει ο σύντροφός μου με χτύπησε και ο άνδρας να καταθέτει το ακριβώς αντίθετο. Η επιθετικότητα, που εκφράζεται ανάμεσα στους δύο συζύγους φανερώνει, αν μη τι άλλο, την αδυναμία του ενός να συνειδητοποιήσει ότι ο σύντροφος του τον έχει απορρίψει. Εάν εξαιρέσουμε όμως τις περιπτώσεις στις οποίες υπάρχει οργή, ζήλεια ή εκδικητικότητα, το διαζύγιο κατ' αντιδικίαν υποκρύπτει συχνά οικονομικές διαφορές. Φοβάμαι ότι πολλοί είναι οι γονείς που επιλέγουν το κατ'


αντιδικίαν και χρησιμοποιούν τα παιδιά ως μέσα πίεσης προς το σύντροφο».<p>
 Οι συνήθεις κατηγορίες που εκτοξεύουν οι γυναίκες προς τους άνδρες και τανάπαλιν, όπως επισημαίνει η κ. Πανίδου, αποτελούν μορφές παθητικής κυρίως επιθετικότητας: Είναι εργασιομανείς, αδιάφοροι απέναντι στον/τη σύντροφο και τα παιδιά, διακρίνονται από έλλειψη τρυφερότητας, δεν συνεισφέρουν οικονομικά και ψυχικά στο γάμο. <p>
 Η παθητική επιθετικότητα, αναφέρει ο κ. Νέστορος, μπορεί να εκδηλωθεί και σε άλλα πεδία της κοινωνικής ζωής και να θεωρηθεί υγιής, όπως σε μια λευκή απεργία, όπου ο εργάτης προστατεύει τα δικαιώματά του. Ο εργάτης γνωρίζει ότι,


αν προχωρήσει σε λευκή απεργία, ενδεχομένως ν' απολυθεί, αλλά συμμετέχει.<p>
 Μια άλλη μορφή επιθετικότητας είναι αυτή που μπορεί να εκφραστεί με ηθική αυτουργία, δηλαδή μέσω ενός τρίτου: Ο σύζυγος μιας γυναίκας την κακοποιεί κι εκείνη επιχειρεί να τον πληρώσει με το ίδιο νόμισμα, προσλαμβάνοντας μπράβους γι' αυτόν το σκοπό. <p>
 «Ο άνθρωπος είναι φύσει επιθετικός καταλήγει ο κ. Νέστορος. «Δεν είναι τυχαίο πως ο Ηράκλειτος έλεγε "ο πόλεμος πατήρ πάντων". Ο Εμπεδοκλής είχε μιλήσει για


τη φιλότητα και το νείκος, αυτά τα δύο στοιχεία που αργότερα ο Φρόιντ τα χαρακτήρισε λίμπιντο ή αίσθηση της ηδονής και τάση για επιβολή και για επιθετικότητα. Οι άνθρωποι οφείλουν να συνειδητοποιήσουν ότι δεν χρειάζεται να


υπάρχει θύτης και θύμα, αλλά ανάπτυξη του διαλόγου, που είναι προς το συμφέρον


και των δύο πλευρών. Μέσω του πολιτισμού ο άνθρωπος προσπαθεί να διοχετεύει αλλού την επιθετικότητά του, δηλαδή σε θετικούς σκοπούς. Πρόκειται για τη "μετουσιωμένη επιθετικότητα", όπου ο επιστήμονας λ.χ. στο ιατρικό εργαστήριο του επιχειρεί να βρει τη θεραπεία για τον καρκίνο, το AIDS, τη σχιζοφρένεια. Επιτίθεται εναντίον μιας αρρώστιας που προκαλεί κακό στην ανθρωπότητα και είναι επιθετικότητα που η κοινωνία τη θαυμάζει». <p>

Γιατί οι λεκτικές επιθέσεις<p>
 των πολιτικών, είναι απολίτικες<p>
 Δ. Σπουρδαλάκης: Tα παρακμιακά φαινόμενα που υποβαθμίζουν τον πολιτικό λόγο συνδέονται με την πολιτική μας κοινωνικοποίηση<p>
 Οι δυσδιάκριτες διαχωριστικές γραμμές σε περιοχή του πολιτικού φάσματος επιτρέπουν μέσω της λεκτικής επιθετικότητας τη δημιουργία πόλωσης<p>
 (φωτογρ.: αρχείου) <p>
 * «Είστε απατεώνες».<p>
 * «Είστε προδότες. Ξεπουλάτε την Ελλάδα».<p>
 Αυτή η στιχομυθία, που είναι εν προκειμένω φανταστική, έχει ακουστεί κατά καιρούς, με διαφορετικούς πρωταγωνιστές, στο ελληνικό Kοινοβούλιο.<p>
 Αν και η εκδήλωση φυσικής βίας στην Ελλάδα ανάμεσα σε βουλευτές συνίσταται σε μεμονωμένα περιστατικά, που καταδικάζονται από όλα τα κόμματα, τα λεκτικά πυρά
ανταλλάσσονται με εξαιρετική ευκολία μεταξύ των βουλευτών.<p>
 Οι λεκτικές επιθέσεις, που παίρνουν τη μορφή λεκτικής σύρραξης, συνεχίζονται ως την επόμενη φορά, που θα προκύψει ένα σημαντικό ή ένα λιγότερο σημαντικό πολιτικό θέμα, όπως συνέβη τελευταίως με τη συζήτηση περί διαπλεκομένων.<p>
 «Οι τόνοι ανεβαίνουν πάντοτε την προεκλογική περίοδο κι ένα τμήμα των ΜΜΕ αναπαράγει χαρακτηρισμούς που υποβαθμίζουν την ουσία του πολιτικού λόγου», επισημαίνει ο κ. Μιχάλης Σπουρδαλάκης, αναπληρωτής καθηγητής Πολιτικής Κοινωνιολογίας στο Τμήμα Πολιτικής Επιστήμης και Δημόσιας Διοίκησης του Πανεπιστημίου Αθηνών.<p>
 «Σε εποχές που οι διαχωριστικές γραμμές ανάμεσα στα δύο μεγάλα κόμματα είναι δυσδιάκριτες -τονίζει- η πόλωση επιτυγχάνεται μέσω της λεκτικής επιθετικότητας. Χρησιμοποιείται η λεκτική επιθετικότητα για την ανάδειξη μιας άλλης ταυτότητας, η οποία είναι α-πολίτικη. Δεν εκφράζει δηλαδή κάποιο πολιτικό όραμα, για αλλαγή της καθεστηκυίας τάξης ή επαναφοράς της σε προγενέστερα στάδια. Οι λεκτικές α-πολίτικες επιθέσεις ανάμεσα σε πολιτικούς αντιπάλους είναι το νέο στοιχείο στην πολιτική μας κουλτούρα, επειδή δεν υπάρχει σύγκριση των πολιτικών.<p>
 Επομένως, το πρόβλημα μετατίθεται με την αναπαραγωγή χαρακτηρισμών, που έχουν τάχα πολιτικό περιεχόμενο».<p>
 Τα παρακμιακά φαινόμενα, που υποβαθμίζουν τον πολιτικό λόγο, εξηγεί ο κ. Σπουρδαλάκης, συνδέονται με την πολιτική μας κοινωνικοποίηση, η οποία διαμορφώθηκε μέσα από δυσμενείς κοινωνικο-πολιτικές συνθήκες: Δικτατορίες, εμφυλίους, εξορίες.<p>
 Κι αυτό, διότι στόχος σε μια πολιτική συζήτηση δεν είναι ο διάλογος, αλλά η εξουδετέρωση του συνομιλητή, το νοκάουτ.<p>
 Η επιθετικότητα, όπως εκφράζεται μέσα στην πολιτική σήμερα, συνδέεται με την ανασφάλεια και τη νευρικότητα των πολιτών απέναντι σ' ένα διεθνές περιβάλλον, που διαμορφώνεται και επισείει θεσμικές αλλαγές. Τα κόμματα αδυνατούν να εκφράσουν τις αντιθέσεις τους, όταν αφορούν λογιστικά νούμερα -π.χ. δείκτες ανεργίας, αύξηση ΑΕΠ, διότι είναι δύσκολα κατανοητά στο ευρύ κοινό. Καταφεύγουν σε λεκτικές επιθέσεις, λόγω του άγχους ανάδειξης μιας άλλης πολιτικής ταυτότητας εξαιτίας της κατάλυσης των ιδεολογικών γραμμών.<p>
 Σ' αυτό το πλαίσιο, υποστηρίζει ο κ. Σπουρδαλάκης, μπορούμε να δούμε και τα φαινόμενα κοινωνικού ρατσισμού που εκδηλώνονται: <p>
 Η έλλειψη συνείδησης στο ευρύ κοινό για φαινόμενα, όπως π.χ. η ανεργία, που συνδέονται με τη θέση της Ελλάδας σ' ένα διεθνές περιβάλλον και τις αλλαγές στις γειτονικές μας χώρες, δημιουργεί ανασφάλεια και νευρικότητα. Ετσι, μεταφράζεται με διάχυση της επιθετικότητας, οπότε το πρόβλημα μετατίθεται και προσωποποιείται.<p>
 Ο αντίπαλος γίνεται εχθρός, γίνεται ο κακός λαθρομετανάστης, ο κακός Ευρωπαίος, ο κακός Αμερικανός.<p>
 Σε διακρατικό επίπεδο, η επιθετικότητα προέρχεται από μία και μόνη υπερδύναμη,
τις ΗΠΑ, τονίζει ο κ. Σπουρδαλάκης. Οι ΗΠΑ επιχειρούν να επιβεβαιώσουν το ρόλο
τους ως υπερδύναμης επιβάλλοντας τις δικές τους θέσεις. Δίνουν τη δική τους ερμηνεία για τα ανθρώπινα δικαιώματα, εφαρμόζοντας επιλεκτικά κανόνες δικαίου.
Επεμβαίνουν στη Γιουγκοσλαβία, αλλά αφήνουν ανενόχλητη την Κίνα.<p>
 «Η διαφαινόμενη πολιτισμική ομογενοποίηση», καταλήγει, «που επιβάλλει η δυναμική που αναπτύσσεται διεθνώς, δημιουργεί σύγχυση στις κοινωνικές ομάδες που αντιδρούν στις "δυτικές αρχές και αξίες".<p>
 Αντιδρούν επιθετικά, ενδεχομένως επειδή φοβούνται ότι δεν θ' ανταποκριθούν στις διεθνείς συνθήκες. Μεταθέτουν το πρόβλημα, επιμένοντας σε πολιτισμικά στοιχεία της ταυτότητάς τους, δίχως να αντιλαμβάνονται την ουσία, που είναι οι
συλλογικές φοβίες απέναντι στις επερχόμενες αλλαγές. Στην Ελλάδα η Εκκλησία εκμεταλλεύεται προς ίδιον όφελος αυτά τα συναισθήματα, ανάγοντας δευτερεύοντα ζητήματα σε πρωτεύοντα, όπως είναι το θέμα των ταυτοτήτων, το μάθημα των Θρησκευτικών κ.ά.».<p>
<b> ΑΝΝΑ ΣΤΕΡΓΙΟΥ<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
