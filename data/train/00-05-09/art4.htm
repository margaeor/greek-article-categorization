<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 09/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ενα μηχάνημα μπορεί να αποκτήσει ψυχή και ένα επάγγελμα μπορεί να γίνει χόμπι. Στην περίπτωση μάλιστα του Σταύρου Νάστα, πολύ εύκολα. Οι κλασικές BMW, που πιάνει στα χέρια του, αποκτούν την απόλυτη συναισθηματική αξία, τόσο για το μάστορα όσο και για τους πελάτες που περνάνε το κατώφλι του συνεργείου, με αγωνία που θυμίζει αυτήν των συγγενών των αρρώστων στο νοσοκομείο.<p>
Εκεί που κανονικά θα έπρεπε να βρίσκεται κάποιο ημερολόγιο του Playboy, η φωτογραφία δύο πιτσιρικάδων που μαστορεύουν το μοτέρ από ένα μηχανάκι το 1955, εξηγεί πώς ξεκίνησαν όλα. Αν και το συνεργείο στην Αλάστορος 22 και Κάλβου δεν ήταν ο πρώτος σταθμός, βρίσκεται εκεί από το 1981.<p>
Αρκετοί από τους πελάτες του είναι επώνυμοι από τον καλλιτεχνικό χώρο, με κοινό πάθος τις παλιές μηχανές. Ο Ρος Ντέιλι, ο σκηνοθέτης Γιάννης Κακλέας, ο Κλαπάκης από τις «Δυνάμεις του Αιγαίου», ο Μπενίτο, ηθοποιός και μοντέλο, ο Σάκης Μπουλάς, ο Γιάννης Ζουγανέλης και παλαιότερα ο Νίκος Κούρκουλος, ο Θανάσης Βέγγος και ο Χάρρυ Κλυνν έκαναν στο περιβάλλον αρκετές καλλιτεχνικές ενέσεις.<p>
Μέχρι και το κόμικς έχει την τιμητική του μεταξύ πιστονιών και βαλβίδων. Ενας εκ των πελατών -για να διασκεδάσει ίσως την αγωνία για την κατάσταση του δίκυκλου αγαπημένου του ασθενούς- παρακολουθούσε το μάστορα εν ώρα εργασίας και τον μετέτρεψε στο βασικό ήρωα μιας σειράς κόμικς που είναι αναρτημένα στους τοίχους. Ο μάστορας σε διάφορα καρέ συζητά με τους πελάτες του και τα αποφθέγματα στα συννεφάκια βγάζουν γέλιο. Οπως αυτό που υποστηρίζει ότι «οι βίδες και οι γυναίκες δεν αντιστέκονται στον Σταύρο», αλλά και η στιχομυθία, όπου πελάτης ρωτά έντρομος το μάστορα τι συμβαίνει στη μηχανή του. «Γιατρέ, τι έχει η μηχανή; Μπα, τίποτα. Βάψ' τη μπλε και ρίξ' τη στη θάλασσα να μη φαίνεται».<p>
Ο Σταύρος Νάστας είδε για πρώτη φορά BMW γύρω στο 1960. Ηταν τα προπολεμικά μοντέλα που είχαν αφήσει οι Γερμανοί μετά το Β' Παγκόσμιο Πόλεμο. Οι πρώτες μηχανές που μαστόρεψε ήταν Norton, BSA, Zundapp BMW, R12 και R75, αλλά και τα προπολεμικά μοντέλα.<p>
Οταν άρχισε να διαδίδεται το αυτοκίνητο, πολλές παλιές μηχανές άρχισαν να εγκαταλείπονται και να σκουριάζουν. Θυμάται νοσταλγικά την εποχή μεταξύ 1985 και 1990, όπου όλοι ήθελαν απελπισμένα να ξεθάψουν παλιές μηχανές και να τις ανασκευάσουν. Αποδίδει τη μανία σε κάποια δημόσια πρόσωπα που είχαν τέτοιες μηχανές και λάνσαραν τη μόδα.<p>
Οσο για την ιστορία Easy Rider; «Οι BMW, όταν πρωτοήρθαν, χρησιμοποιούνταν και από ανθρώπους που απλώς ήθελαν να κάνουν τη δουλειά τους. Ηταν επαγγελματίες που έβαζαν δίπλα ένα ξύλινο καλάθι και μετέφεραν ψάρια στην αγορά ή έκαναν μεταφορές. Ηταν ένα αγροτικό και μεταφορικό όχημα, με το οποίο έκαναν τη δουλειά τους».<p>
Οι πελάτες του; «Παλιοί, που δεν αλλάζουν τις παλιές BMW με τίποτα, μερικοί σαραντάρηδες που θέλουν να αποκτήσουν μία, αλλά και πιτσιρικάδες». Κοινό χαρακτηριστικό τους; Παθολογική αγάπη για τη μηχανή τους. «Οι πελάτες μου πραγματικά αγαπάνε τη μηχανή τους. Αυτό δεν το συναντάς στους ιδιοκτήτες γιαπωνέζικων μηχανών».<p>
Σήμερα ανακατασκευάζει όλα τα μοντέλα της BMW, εκτός από αυτά που έχουν κατασκευαστεί μετά το '95. Στην ερώτηση γιατί BMW και όχι ιαπωνικά μηχανάκια, γι' αυτόν η απάντηση είναι πολύ απλή. «Αν δεν σου αρέσει ένας άντρας, δεν πας μαζί του. Ετσι και εγώ. Τις προτιμώ γιατί τις λατρεύω και τις ξέρω με κλειστά τα μάτια. Είμαι πεπεισμένος ότι αν μου κλείσεις τα μάτια, θα μπορέσω να τις λύσω και να τις δέσω χωρίς καμιά δυσκολία».<p>
Κρίση μεγαλείου του μάστορα; Μπορεί. Πάντως μας πληροφόρησε πως κάθε μάστορας έχει το παρατσούκλι του. «Απάτη», «φαρμακείο», «χειρούργος». Μας εκμυστηρεύθηκε και το δικό του. Σταύρος ο Τίμιος.<p>
Ο ίδιος οδηγεί μια λευκή R50 και παλιότερα συχνά έψαχνε σε χωράφια και γειτονιές για εγκαταλελειμμένες μηχανές που τις αγόραζε σε πολύ χαμηλές τιμές και τις ανακατασκεύαζε. Σήμερα ανακατασκευάζει μόνο μηχανές που του φέρνουν, αλλά κάνει και την καρδιά του πέτρα για να επισκευάσει κάποιο παπί που του συμπληρώνει το εισόδημα. Μια ανακατασκευή μπορεί να φτάσει και το ένα εκατομμύριο. <p>
Τέλος, συμβουλή του μάστορα: Aν δεις τον μηχανικό να ιδρώνει, να κοιτάει περίεργα, να τη λύνει σιγά σιγά και να ψάχνει, πάει να πει πως δεν ξέρει. Πάρ' το και φύγε, πριν στο κάνει βίδες». <p>
ΛΟΥΚΙΑ ΛΥΚΙΔΗ


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
