Ετοιμα να υποδεχθούν ελικόπτερα όλων των τύπων θα είναι σε λίγο τα 27 συνολικά ελικοδρόμια που εδώ και δύο περίπου χρόνια άρχισαν να κατασκευάζονται από το υπουργείο Αιγαίου σε ισάριθμα ελληνικά νησιά του Αρχιπελάγους, των οποίων οι κάτοικοι δεν ήταν λίγες οι φορές που ελείψει μεταφορικού μέσου κινδύνευσαν να χάσουν ακόμα και τη ζωή τους.*
Τα ελικοδρόμια των νησιών Αγιος Ευστράτιος, Ψαρά, Οινούσες, Ανδρος, Κέα, Κύθνος, Τήνος, Σέριφος, Σίφνος, Κίμωλος, Φολέγανδρος, Σίκινος, Θηρασιά, Ανάφη, 
Ιος, Κουφονήσι, Αμοργός, Φούρνοι, Πάτμος, Αγαθονήσι, Λειψοί, Νίσυρος, Τήλος, Σύμη, Χάλκη, Κάρπαθος και στην Ερεσό της δυτικής Λέσβου, που πληρούν κατασκευαστικά όλους τους διεθνείς κανόνες ασφάλειας εδάφους αλλά και πτήσεων των ελικοπτέρων, άρχισαν από χθες να επιθεωρούνται από τεχνικούς της Πολιτικής 
Αεροπορίας, οι οποίοι και θα εισηγηθούν για τη χορήγηση της απαραίτητης άδειας 
 Ιδιαίτερη βαρύτητα οι τεχνικοί δίνουν τόσο στην τοποθεσία κατασκευής όσο και στο φωτισμό των ελικοδρομίων, ο οποίος αν δεν είναι επαρκής δεν θα μπορούν να πραγματοποιούνται οι έκτακτες νυχτερινές πτήσεις των ελικοπτέρων.
 Στο μεταξύ ολοκληρώνονται οι μελέτες για την κατασκευή επτά ακόμα ελικοδρομίων, των τελευταίων που απαιτούνται για την πλήρη κάλυψη των αναγκών αερομεταφοράς στο χώρο του Αιγαίου. Πρόκειται για τα ελικοδρόμια στα μικρά νησιά Αρκιοί, Ηρακλειά, Αντίπαρος, Δονούσα και Σχοινούσα, στην περιοχή Ράχες Ικαρίας, ενώ ολοκληρώνονται οι εργασίες κατασκευής του αεροδρομίου της Καλύμνου.
 Αναφερόμενος στα νέα ελικοδρόμια ο υπουργός Αιγαίου Νίκος Σηφουνάκης υποστήριξε ότι «με τη λειτουργία των ελικοδρομίων γίνεται πράξη η δέσμευση της 
Κυβέρνησης για την πλήρη κάλυψη των αναγκών αερομεταφοράς των νησιωτών. Σύντομα αυτά τα ελικοδρόμια, μαζί με αυτά που θα κατασκευαστούν θα αποτελέσουν 
