 Θέσεις αυτονόητες, που απορρέουν από το Σύνταγμα και το νόμο, χαρακτήρισε ο υπουργός Δικαιοσύνης Μ. Σταθόπουλος τις απόψεις που εξέφρασε για το θρησκευτικό όρκο, την αναγραφή του θρησκεύματος στις αστυνομικές ταυτότητες καθώς και για το θέμα της θρησκευτικής κηδείας.
 Αυτό δεν εμπόδισε τον αρχιεπίσκοπο Χριστόδουλο να αδράξει την ευκαιρία για να παρέμβει και μάλιστα εξ ονόματος του λαού και αυτόκλητα να απευθύνει συστάσεις 
 Ο κ. Σταθοπουλος σε συνέντευξή του στην εφημερίδα «Εθνος» τάχθηκε υπέρ της κοσμικής κηδείας και της δυνατότητας να επιλέγουν οι πολίτες μεταξύ πολιτικού και θρησκευτικού όρκου, ενώ εξέφρασε την αντίθεσή του στην υποχρεωτική αναγραφή του θρησκεύματος στις αστυνομικές ταυτότητες.* Ο Συνασπισμός και οι Φιλελεύθεροι του Σ. Μάνου υποδέχτηκαν θετικά τις θέσεις του υπουργού Δικαιοσύνης και σε ανακοινώσεις τους τονίζουν ότι κινούνται προς τη σωστή κατεύθυνση και ανταποκρίνονται στις απαιτήσεις ενός σύγχρονου ευρωπαϊκού κράτους δικαίου. Ο ΣΥΝ καλεί την κυβέρνηση να σταματήσει «την πολιτική της ατολμίας και της διαιώνισης αναχρονιστικών ρυθμίσεων και να ξεκαθαρίσει, όπως και όλες οι πολιτικές δυνάμεις, τις θέσεις τους με σαφήνεια, 
 Ο κ. Μάνος εύχεται ότι οι δηλώσεις του κ. Σταθόπουλου θα αποτελέσουν «το έναυσμα για την έναρξη ενός ουσιαστικού διαλόγου για το ζήτημα των σχέσεων κράτους και Εκκλησίας, ο οποίος όχι μόνο είναι απαραίτητος για τον εκσυγχρονισμό της κοινωνίας μας, την προστασία των ανθρωπίνων δικαιωμάτων και τη βελτίωση της δημοκρατίας μας, αλλα επιβάλλεται και από τον ίδιο τον οικουμενικό και πνευματικό χαρακτήρα της Ορθοδοξίας».
 Στο θέμα παρενέβη και ο αρχιεπίσκοπος Χριστοδουλος ο οποίος, προσπερνώντας το γεγονός ότι οι συνταγματικές και νομοθετικές διατάξεις προστατεύουν τη θρησκευτική ελευθερία και θρησκευτική συνείδηση, έσπευσε να δηλώσει ότι «σε αυτό τον τόπο μονον ένας παράγων υπάρχει και αυτός είναι ο λαός που δεν μπορεί 
και δεν πρέπει να αγνοείται». Κύκλοι, πάντως, της Αρχιεπισκοπής θέλησαν να υποβαθμίσουν τις υπουργικές δηλώσεις, εκτιμώντας ότι ο κ. Σταθόπουλος μίλησε κυρίως με την ιδιότητα του καθηγητή και όχι του υπουργού, αφού ως εξωκοινοβουλευτικός δεν έχει δικαίωμα ψήφου. 
 Σε χθεσινές διευκρινιστικές δηλώσεις ο υπουργός δήλωσε απολύτως σύμφωνος με τα 
όσα είπε ο κ. Χριστοδουλος: «Οχι μόνο συμφωνώ, αλλα υπερθεματίζω. Ολοι, λαϊκοί 
και κληρικοί, πολιτικοί και μη πολιτικοί πρέπει να σεβόμαστε το λαό και τα ανθρώπινα δικαιώματα των πολιτών. Οι δηλώσεις μου αποπνέουν πλήρη σεβασμό προς 
το λαό αλλα και την Εκκλησία». Για να προσθέσει ότι «δεν συνηθίζει να μιλά με συνθήματα, αλλα με επιχειρήματα».
 Ανέφερε ότι οι απόψεις του δεν σηματοδοτούν ανάληψη νομοθετικών πρωτοβουλιών, καθώς είναι θέματα της κυβέρνησης και του πρωθυπουργού τα οποία προϋποθέτουν διάλογο με την Εκκλησία.
 Από την πλευρά του ο κυβερνητικός εκπρόσωπος Δ. Ρέππας τόνισε ότι η κυβέρνηση δεν προτίθεται να αλλάξει το ισχύον πλαίσιο και ότι οι τοποθετήσεις του κ. Σταθόπουλου διαπνέονται από σεβασμό προς τον πολίτη.
 Ειδικότερα για το θέμα του όρκου και της κηδείας ο υπουργός Δικαιοσύνης είπε ότι είναι ζήτημα που άπτεται της συνταγματικά κατοχυρωμένης θρησκευτικής ελευθερίας. «Οι κώδικες πολιτικής και ποινικής δικαιοσύνης δίνουν τη δυνατότητα πολιτικού όρκου. Δεν μπορούμε να επιβάλλουμε το θρησκευτικό όρκο και δεν νομίζω ότι σε αυτό διαφωνεί η Ιερά Συνοδος. Το ίδιο ισχύει, έστω κι αν 
δεν υπάρχει καθιερωμένος κοσμικός τρόπος αποχαιρετισμού του νεκρού, για κάποιον που δεν θα ήθελε θρησκευτική κηδεία».
 Οσον αφορά την υποχρεωτική αναγραφή του θρησκεύματος στις ταυτότητες επισήμανε 
ότι υπάρχει πρόβλημα διότι ο νόμος για την προστασία του ατόμου από την επεξεργασία προσωπικών δεδομένων, που ψηφίστηκε το 1997, συγκαταλέγει τις θρησκευτικές αντιλήψεις στα ευαίσθητα δεδομένα που καταχωρίζονται μόνο μετά τη 
συγκατάθεση του υποκειμένου ή με την άδεια της Αρχής Προσωπικών Δεδομένων.
  «Tον ελληνικό λαό δεν τον απασχολούν τα θέματα που έθεσε ο υπουργός και καλό 
είναι οι υπουργοί να ασχοληθούν με την επίλυση εκείνων που καίνε το λαό», ήταν 
