<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>ΝΕΕΣ ΤΑΙΝΙΕΣ <p>
 ΚΡΙΤΙΚΗ: ΝΙΝΟΣ ΦΕΝΕΚ-ΜΙΚΕΛΙΔΗΣ<p>
 Δ</b>ύο αμερικανικές παραγωγές, γυρισμένες από μη Αμερικανούς, το εξαιρετικό γουέστερν με θέμα τον αμερικανικό εμφύλιο, το «Καλπάζοντας με το Διάβολο» του Tαϊβανέζου Ανγκ Λι και η επανέκδοση της απολαυστικής κωμωδίας «Ενα ψάρι που το

έλεγαν Γουάντα», του Αγγλου Τσαρλς Κράιτον, αποτελούν το πρόγραμμα της νέας αυτής κινηματογραφικής εβδομάδας, και θα κρατήσουν συντροφιά σε όσους αποφάσισαν να παραμείνουν στην Αθήνα τις γιορτινές αυτές ημέρες.<p>
 <b>Καλπάζοντας με το Διάβολο<p></b>
 Ride with the Devil. ΗΠΑ, 1999. Σκηνοθεσία: Ανγκ Λι. Σενάριο: Τζέιμς Σάμους. Bασισμένο στο μυθιστόρημα «Woe to Live Οn» του Ντάνιελ Γούντρελ. Ηθοποιοί: Τόμπι Μαγκουάιαρ, Σκιτ Ούλριχ, Σάιμον Μπέικερ-Ντένι, Τζέφρι Ράιτ, Τζιούελ, Τζέιμς Καβιέζελ. Διάρκεια: 138 λεπτά.<p>
 **** Ο αμερικανικός εμφύλιος πόλεμος ωριμάζει έναν νέο, σε ένα γυρισμένο με έμπνευση γουέστερν, ιδωμένο μέσα από την οξυδερκή ματιά ενός Kινέζου σκηνοθέτη.<p>
 Ποτέ, τουλάχιστον στη διάρκεια των τελευταίων δεκαετιών, ο αμερικανικός εμφύλιος πόλεμος δεν έχει δοθεί με την οξυδερκή, κριτική (μαζί και ανθρώπινη) ματιά που την παρουσιάζει ο Tαϊβανέζος (που όμως ζει και εργάζεται στις ΗΠΑ) σκηνοθέτης Ανγκ Λι («Λογική και ευαισθησία», «Η παγοθύελλα»), στην ταινία του,

«Καλπάζοντας με το Διάβολο». Στο νου έρχεται μόνο η αριστουργηματική, πετσοκομμένη από την τότε εταιρεία παραγωγής, ταινία του Τζον Χιούστον «Το κόκκινο σήμα της παλικαριάς», που βασικά εξέταζε τη λεπτή γραμμή ανάμεσα στη δειλία και στο θάρρος, δίνοντας τον πόλεμο μέσα από εντελώς αντι-ηρωικές σκηνές (σκηνές που με το νέο μοντάζ της εταιρείας είχαν μετατραπεί σε... ηρωικές!).<p>
 Η ιστορία της ταινίας του Λι εκτυλίσσεται στο νοτιοδυτικό Μιζούρι, κοντά στα σύνορα του Κάνσας, και αφηγείται την ιστορία μιας ομάδας νεαρών της περιοχής, που γίνονται μέλη των «Μπουσγουόκερς», του άτακτου στρατού των Νοτίων, ανταρτών που λίγο αργότερα θα ταχθούν υπό την αρχηγία του περιβόητου Κουάντριλ. Η ταινία παρακολουθεί βασικά τις περιπέτειες τεσσάρων νέων: του Τζέικ Ροντέλ (Μαγκουάιαρ), του Τζακ Μπόυλ Τσάιλς (Ούλριχ), του Τζορτζ Κλάιντ (Μπέικερ-Ντένι) και του ελεύθερου μαύρου Ντάνιελ Χολτ (Ράιτ). Ο Ροντέλ και ο Τσάιλς αποφασίζουν να πάρουν εκδίκηση για τη δολοφονία του πατέρα του δεύτερου

και για το κάψιμο του κτήματός τους από τους «Τζεϊχόκερς» (ο στρατός των Βορείων).<p>
 Ετσι, σταδιακά, με άλλους γείτονες και φίλους, μαζί και με τον μαύρο Χολτ, πρώην σκλάβο του Κλάιντ, στον οποίο ο τελευταίος έδωσε την ελευθερία του, μετατρέπονται σε Μπουσγουόκερς και αρχίζουν να επιτίθενται και να σκοτώνουν Βόρειους στρατιώτες, αλλά και συμπαθούντες αυτούς (τους Bόρειους). Στην ιστορία μπλέκεται και μια χήρα του πολέμου, η Σου Λι (Τζιούελ), την οποία ερωτεύεται ο Τσάιλς, αν και τελικά η πορεία των γεγονότων την οδηγεί σε άλλες,

δραματικές περιπέτειες.<p>
 Εκείνο που ενδιαφέρει τον Λι στην ταινία του, βασισμένη στο εξαιρετικό, με ψυχολογημένους χαρακτήρες, σενάριο του Τζέιμς Σάμους (από ένα ιστορικό μυθιστόρημα του Ντάνιελ Γούντρελ), είναι το μέχρι πού μπορεί να φτάσει ένας πόλεμος, ιδιαίτερα εμφύλιος, με το μίσος να οδηγεί σε φρικιαστικά, απάνθρωπα εγκλήματα (παράδειγμα, το παράλογο μακελειό των κατοίκων της πόλης Λόρενς από τον άτακτο στρατό των Νοτίων). Ο Λι εστιάζεται στο χαρακτήρα του Ροντέλ, νεαρού με αρχές, που σιγά-σιγά παρασύρεται στο μακελειό και που τελικά, μέσα από τις εμπειρίες του, αρχίζει να αντιμετωπίζει τα γεγονότα πιο ξεκάθαρα και να αντιλαμβάνεται τον παραλογισμό των αγριοτήτων του στρατού του.<p>
 Σε μια εποχή, μάλιστα, που άλλοι, πιο πρόσφατοι εμφύλιοι πόλεμοι, μας έδειξαν,

συχνά με τον πιο γλαφυρό τρόπο, το ανατριχιαστικό πρόσωπο των φρικαλεοτήτων αυτών (Βιετνάμ, Σεράγιεβο, Μπέλφαστ, Κόσοβο, κ.λπ.), το γουέστερν του Λι γίνεται ιδιαίτερα επίκαιρο και αναγκαίο - ίσως γι' αυτό το λόγο η ταινία στην Αμερική να μην είχε την επιτυχία που της άξιζε, μια και οι Αμερικανοί συχνά δεν αρέσκονται στο να ακούνε την πικρή αλήθεια. Πλάι, βέβαια, στην ιστορία του

Τσάιλς, ο Λι αναπτύσσει και άλλα θέματα, ορισμένα παρμένα από τους χαρακτήρες και τους κανόνες του γουέστερν (ο «κακός» Πιτ, που δεν χωνεύει τον Ροντέλ, ο μαύρος Χολτ, που μάχεται στο πλευρό ενός καλού και ευγενικού πρώην αφέντη), συχνά όμως -ευτυχώς για την ταινία- ανατρέποντάς τα. Στα θετικά της ταινίας, οι εξαιρετικές ερμηνείες των νέων πρωταγωνιστών της, ιδιαίτερα του Τόμπι Μαγκουάιαρ, που απολαύσαμε πρόσφατα στην ταινία «Θέα στον ωκεανό».<p>
 <b>Ενα ψάρι που το έλεγαν Γουάντα<p></b>
 A Fish Called Wanda. ΗΠΑ, 1988. Σκηνοθεσία: Τσαρλς Κράιτον. Σενάριο: Τζον Κλιζ, από ιστορία των Κλιζ και Κράιτον. Ηθοποιοί: Τζον Κλιζ, Τζέιμι Λι Κέρτις,

Κέβιν Κλάιν, Μάικλ Πάλιν. Διάρκεια: 108 λεπτά.<p>
 *** Επανέκδοση της επιτυχημένης απολαυστικής κωμωδίας, εμπνευσμένης από το παράλογο χιούμορ των Μόντι Πάιθον (σεναριογράφος και πρωταγωνιστής είναι ο Τζον Κλιζ). <p>
 Κάτι ανάμεσα στο χιούμορ της γνωστής αγγλικής ομάδας των κωμικών Μόντι Πάιθον και της κλασικής, τρελής κωμωδίας των στούντιο των Ιλινγκ είναι η κωμωδία αυτή, που προβάλλεται σε επανέκδοση, σε καινούργιες κόπιες. Και αυτό, γιατί τόσο δύο από τα μέλη της ομάδας των Μόντι Πάιθον (ο Τζον Κλιζ και ο Μάικλ Πάλιν) πρωταγωνιστούν σε αυτήν, όσο και επειδή την ταινία σκηνοθέτησε ο βετεράνος Τσαρλς Κράιτον, γνωστός από μερικές κλασικές κωμωδίες της Ιλινγκ («Η

συμμορία του Λάβεντερ Χιλ» κ.ά.). <p>
 Ο Κλιζ ερμηνεύει τον Αρτσι, έναν σεξουαλικά καταπιεσμένο παντρεμένο δικηγόρο, που μπλέκει άθελά του σε μια ιστορία κλεμμένων διαμαντιών, όταν η σέξι Aμερικανίδα Γουάντα (Λι Κέρτις) και όχι κάποιο ψάρι, όπως ίσως πιστέψει κανείς

από τον τίτλο, και ο φίλος και εραστής της Οτο (Κλάιν), υπεύθυνοι για τη ληστεία μαζί με δύο άλλους συνεργάτες τους, τον Τζορτζ (τον οποίο προδίδουν και στέλνουν στη... φυλακή, αν και αυτός τελικά καταφέρνει να κρύψει τα διαμάντια) και τον Κεν (Πάλιν), αποφασίζουν να τον προσεγγίσουν, γνωρίζοντας πως ο Αρτσι είναι ο δικηγόρος του Τζορτζ και ίσως ξέρει πού βρίσκονται τα διαμάντια. <p>
 Εκείνο που ξεχωρίζει στην ταινία είναι τόσο η έξυπνη ιστορία της, όσο και ο γρήγορος ρυθμός που της έδωσε ο Κράιτον, μαζί με συνεχή, ξεκαρδιστικά γκαγκ (από τα καλύτερα, εκείνο στο οποίο η Γουάντα προσπαθεί να αποπλανήσει τον Αρτσι στο εξοχικό του, με τον Αρτσι να κρέμεται από το παράθυρο, όταν καταφτάνει ο ζηλιάρης Οτο) και, βέβαια, οι απολαυστικές ερμηνείες όλων των πρωταγωνιστών: ιδιαίτερα του Κλιζ (έξοχου στο ρόλο του καθωσπρέπει Αρτσι, που ξετρελαίνεται με τη Γουάντα), του Κλάιν (στο ρόλο του ζηλιάρη Οτο, που... τρώει το ψάρι του Κεν), ρόλο για τον οποίο κέρδισε το Οσκαρ δεύτερου ρόλου) και του Πάλιν (ο ζωόφιλος με το ψάρι, που γίνεται έξαλλος και εκδικητικός όταν

το χάνει). Μια κωμωδία που βλέπεται και ξαναβλέπεται με την ίδια πάντα ευχαρίστηση.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
