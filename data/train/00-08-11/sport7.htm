<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Ο Νταϊνέκο είναι εδώ. Ηρθε στη Θεσσαλονίκη με τη γυναίκα του και το παιδί του για να παίξει για τα δύο επόμενα, τουλάχιστον, χρόνια στον ΠΑΟΚ. Απορρίπτει κατηγορηματικά ότι έχει συμβόλαιο με την ΤΣΣΚΑ κι ότι τίθεται εν...αμφιβόλω το συμβόλαιό του με τον ΠΑΟΚ. Θεωρεί μεγάλη ευκαιρία για τον ίδιο ότι βγαίνει εκτός Ρωσίας και ότι θα παίξει στο ελληνικό πρωτάθλημα.<p>
 «Την έχει αυτή τη συνήθεια η ΤΣΣΚΑ: όσοι παίκτες φεύγουν απ' αυτήν βρίσκονται δεσμευμένοι με ένα συμβόλαιο που ποτέ δεν υπογράφηκε! Δεν είμαι ο μόνος. Κατηγορηματικά σας λέω ότι δεν υπάρχει κανένα συμβόλαιο με την ΤΣΣΚΑ. Το μόνο συμβόλαιο είναι αυτό που υπέγραψα με τον ΠΑΟΚ. Στον ΠΑΟΚ θα παίξω κι αυτά που λέει η ΤΣΣΚΑ, αν τα λέει, είναι ένα θέμα προσωπικό δικό μου και δικό τους. Δεν έχει να κάνει με τον ΠΑΟΚ» ξεκαθάρισε ο Λευκορώσος διεθνής παίκτης, για να δηλώσει αμέσως ευτυχής που βρίσκεται στην Ελλάδα και τον ΠΑΟΚ δηλώνοντας: <p>
 *Eίναι η καλύτερη συνέχεια για μένα. Να παίξω μπάσκετ στην Ελλάδα και τον ΠΑΟΚ με τα τόσα μεγάλα ονόματα. Μέσα σ' αυτά τα ονόματα πιστεύω ότι θα έχω και 'γώ μια θέση ενεργή. Ηρθα για να παίξω καλό μπάσκετ. Ηρθα γνωρίζοντας τις δυσκολίες που έχει το ελληνικό πρωτάθλημα αλλά και τις αυξημένες ευθύνες στη φετινή διοργάνωση της Ευρωλίγκας».<p>
 Ο Βαλερί Νταϊνέκο αποτέλεσε επιλογή για τον ΠΑΟΚ από την αρχή της περσινής σεζόν. Ηταν στο στόχαστρο μαζί με τον Κιριλένκο. Εμεινε μόνος στόχος ο ίδιος γιατί ο Κιριλένκο είχε ακόμη ένα χρόνο συμβόλαιο με την ΤΣΣΚΑ. Δεν έφτασε ο ΠΑΟΚ σε διαπραγμάτευση μαζί της, γιατί είναι γνωστός ο τρόπος που κινείται η μοσχοβίτικη ομάδα. Αποτελεί για τον ΠΑΟΚ παίκτη-κλειδί, αφού μπορεί να παίξει με την ίδια επιτυχία στις θέσεις 3 και 4. Απ' αυτές τις θέσεις σε 17 αγώνες πέρυσι στην Ευρωλίγκα είχε 13, 1 πόντους και 3, 7 ριμπάουντ μέσο όρο, με 49% στα δίποντα, 55, 7% στα τρίποντα και 82, 5 % στις βολές. Είναι παντρεμένος μ' ένα παιδί, γεννημένος το 1970, έχει 2, 08 ύψος και ζυγίζει 92 κιλά.<p>
 «Είμαι υπεύθυνο άτομο, είπε, και θα προσπαθήσω να δικαιώσω τους ανθρώπους που μου εμπιστεύθηκαν τη θέση αυτή στην ομάδα. Είναι καλύτερα να μιλήσω στο γήπεδο. Για την ώρα, θέλω να δω τις συνθήκες στη Θεσσαλονίκη, να χαρώ λίγο θάλασσα, να βρω σπίτι και να κουβεντιάσω με τους ανθρώπους της ομάδας μου».<p>
 *Τον Ναούμ Θυμνιό, 16 πόντων, 1, 95 ύψος, πήρε ο Hρακλής από τη Bελβενδό για ενίσχυση των τμημάτων υποδομής.<p>
 * Από τους τρεις διεθνείς που, για προσωπικούς λόγους, ζήτησαν απαλλακτικό από τον Κώστα Πετρόπουλο, μόνο ο ένας (Αλβέρτης) δεν θα μπει τελικά στο αεροπλάνο για τη Βραζιλία. Οι Οικονόμου και Μπουντούρης συμφώνησαν να συμμετέχουν σε όλα τα φιλικά παιχνίδια που έχουν προγραμματιστεί μέχρι τις 3 Σεπτεμβρίου, έτσι ανέβηκε σε 13 ο αριθμός των παικτών που παραμένουν στη διάθεση της εθνικής ομάδας για την καλοκαιρινή τουρνέ της. Απ' αυτούς, θα κοπεί ένας παίκτης αύριο το απόγευμα, κι όλα δείχνουν πως θα είναι κάποιος γκαρντ (Παπαλουκάς;) εκείνος που δεν θα ταξιδέψει αύριο με προορισμό τη Βραζιλία. <p>
 * Αρκετές είναι οι ελληνικές ομάδες που θέλουν να «δανειστούν» από την Μπαρτσελόνα τον Μίλαν Γκούροβιτς, και η πρόβλεψη που γίνεται από το περιβάλλον του 24χρονου παίκτη είναι πλέον υπέρ του Αρη.<p>
 * Την Κυριακή φτάνει στο Σικάγο ο Ντράγκαν Τάρλατς, και την Τρίτη αναμένεται να παρουσιαστεί επίσημα από τους Μπουλς, που «έτρεξαν» τις διαπραγματεύσεις τους με τον ατζέντη του «Τάκι» ώστε να αποσπάσουν την υπογραφή του στο 3ετές συμβόλαιο που προορίζουν για τον πρώην σέντερ του Ολυμπιακού. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
