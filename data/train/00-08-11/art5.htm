<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της<b> ΧΑΡΑΣ ΤΖΑΝΑΒΑΡΑ<p></b>
 Ενας από τους νεότερους αρχιτέκτονες, ο δημιουργός της μυθοπλασίας και της «ιδέας», ο Καταλανός Ενρίκ Μιράγες έφυγε τον περασμένο μήνα από τη ζωή, σε ηλικία μόλις 45 ετών. Αφήνει πίσω του σπουδαίο έργο, με αποκορύφωμα τις δημιουργίες του για το ολυμπιακό πάρκο της Βαρκελώνης, της πόλης που θεωρείται
υπόδειγμα για τις επόμενες διοργανώσεις.<p>
 Το έργο του διακρίνεται για το θρυμματισμό της φόρμας και τη χρήση φαινομενικά

αντιφατικών υλικών. Πίστευε ακράδαντα πως «το κτίριο είναι ένας ζωντανός οργανισμός, την τελική μορφή του οποίου συνθέτουν οι χρήστες και ο χρόνος». Οι

Ελληνες αρχιτέκτονες είχαν την ευτυχία να τον γνωρίσουν από κοντά, τόσο με τη συμμετοχή του στη μελέτη για τη διαμόρφωση της προβλήτας στο Καραμπουρνάκι της

Θεσσαλονίκης όσο και με τη διάλεξη που είχε δώσει μόλις τον περασμένο Δεκέμβριο στην Αθήνα, προσκαλεσμένος του τμήματος Αρχιτεκτόνων του Πολυτεχνείου. Ηταν μάλιστα από τις τελευταίες του δημόσιες παρουσίες, αφού λίγο μετά εκδηλώθηκαν τα σοβαρά προβλήματα στην υγεία του.<p>
 Σε εκείνην τη διάλεξη είχε καταφέρει να παρασύρει το ακροατήριο σε ένα «παιχνίδι στον τρισδιάστατο χώρο», που σφραγίζει τα έργα αλλά και τις αρχιτεκτονικές του συλλήψεις. Μετά τη διάλεξη του είχαμε ζητήσει να μας πει δυο λόγια, και επέλεξε, κάθε άλλο παρά τυχαία, να μας μιλήσει για τις παρεμβάσεις στην πόλη της Αθήνας που συνεπάγεται η διοργάνωση των Ολυμπιακών Αγώνων. «Η Αθήνα -είχε παρατηρήσει εύστοχα- χρειάζεται ένα όραμα. Μια κεντρική

ιδέα που θα διαπερνά όλα τα έργα. Αυτά που γίνονται για τους Αγώνες, αλλά κυρίως αυτά που θα μείνουν "προίκα" στην πόλη».<p>
 Γεννημένος στη Βαρκελώνη το 1955, φοίτησε και εκπόνησε τη διατριβή του στην αρχιτεκτονική σχολή της πρωτεύουσας της Καταλωνίας, την περίφημη ETSAB, στην οποία είχε αργότερα την τιμή να διδάξει. Διετέλεσε, επίσης, καθηγητής στην αρχιτεκτονική σχολή της Φρανκφούρτης, καθώς και επισκέπτης καθηγητής στο Χάρβαρντ, ενώ έδωσε διαλέξεις σε πολλές σχολές σε όλα τα γεωγραφικά μήκη του πλανήτη μας.<p>
 Ξεκίνησε την καριέρα του συνεργαζόμενος από το 1973 έως το 1984 με τους γνωστούς αρχιτέκτονες Χ. Πινόν και Α. Βιαπλάνα. Στη συνέχεια, μαζί με την πρώτη σύζυγό του Κάρμεν Πινός, πήραν μέρος σε διεθνείς διαγωνισμούς, αποσπώντας πολλά βραβεία. Σε αυτήν την περίοδο αποκορύφωμα ήταν το βραβείο της

πόλης της Βαρκελώνης για το κλειστό γυμναστήριο στο ολυμπιακό πάρκο, το 1992.<p>
 Μια χρονιά νωρίτερα το έργο του είχε ξεπεράσει τα όρια της Ισπανίας. Με τη δεύτερη σύζυγό του, την επίσης αρχιτέκτονα Μπενεντέτα Ταλιαμπούε, κάνουν μελέτες για κτίρια στην Ιαπωνία. Το 1996, ύστερα από πρόσκληση του Οργανισμού Πολιτιστικής Πρωτεύουσας της Ευρώπης «Θεσσαλονίκη '97», εκπόνησαν τη μελέτη για τη διαμόρφωση της προβλήτας στο Καραμπουρνάκι. Πολύ πρόσφατα είχε αποσπάσει το πρώτο βραβείο στο διεθνή διαγωνισμό για το νέο κτίριο του Kοινοβουλίου της Σκωτίας στο Εδιμβούργο, καθώς και την ανώτατη διάκριση στο διεθνή διαγωνισμό για την επέκταση της αρχιτεκτονικής σχολής της Βενετίας -έργο το οποίο δεν πρόλαβε να δει τελειωμένο.<p>
 «Το έργο του Μιράγες δεν μπορεί να γίνει κατανοητό σε ένα αυστηρά διανοητικό πλαίσιο», επισημαίνει η αρχιτέκτων Λίνα Στεργίου, που είχε την τύχη δουλέψει μαζί με το διάσημο Ισπανό αρχιτέκτονα το 1996, ως επισκέπτρια καθηγήτρια στην αρχιτεκτονική σχολή της Βαρκελώνης. Και εξηγεί: «Αφ' ενός ο τρόπος δράσης του συνιστά μια πολύ προσωπική πορεία, κατά συνέπεια ένα δύσβατο μονοπάτι για ανίχνευση και αποκωδικοποίηση. Αφ' ετέρου ο ίδιος δεν ανήκε σε ένα μοντέλο αρχιτέκτονα-θεωρητικού, όπου το δεδομένο πεδίο έρευνας θα προκαθόριζε και τον τρόπο πρόσληψης του έργου του, που δεν επιδέχεται κατηγοριοποίηση και εύκολη ερμηνεία».<p>
 Υπογραμμίζει πως οι δημιουργίες του εμπλέκονται σε ένα αδιάκοπο παιχνίδι πειραματισμών, μακριά από προκαθορισμένες ιδέες. Η Λίνα Στεργίου σημειώνει: «Το πρόγραμμα, η κατηγορία των χρηστών, η θέση, η φυσιογνωμία του αστικού ή του φυσικού περιβάλλοντος, τα υλικά, αλλά κυρίως οι μύθοι, οι μνήμες και οι εμπειρίες από άλλα έργα, δημιουργούν τα ερεθίσματα που μεταφράζονται κάθε φορά

σε νέα χωρικά δεδομένα. Ενα παιχνίδι χωρικού πειραματισμού που ενισχύεται από την απουσία μιας προκαθορισμένης τρισδιάστατης αντίληψης του χώρου. Ενισχύεται, δηλαδή, από τον τρόπο δράσης του. Ξεκινά πάντα από την κάτοψη, ποτέ από την τομή ή μια τρισδιάστατη απεικόνιση και παράγει τον τρισδιάστατο χώρο μόνο στο τέλος, από τον κατάλληλο συνδυασμό τους». <p>
 Επισημαίνει ακόμη πως η «ιδέα» για τον Μιράγες δεν βρίσκεται ποτέ στο προσκήνιο, αλλά στο φόντο. Δεν επιβάλλεται αλλά αναδύεται, αντιδρώντας στη σχηματοποίηση της αρχιτεκτονικής. «Το έργο του, πάνω από όλα, μας μεταφέρει την υποχώρηση της ιδεολογίας και τη δύναμη μιας παραλλαγμένης ιδέας», μας εξηγεί και συνεχίζει: «Διακρίνεται μια τάση για θρυμματισμό της φόρμας, παραμόρφωση της κλίμακας, διεργασίες με αντιφατικά υλικά και ρυθμούς. Διαφαίνεται και ένα έντονο ενδιαφέρον στην κίνηση του χρήστη και τη δαιδαλώδη ποιότητα του χώρου που αυτή δημιουργεί. Αποσπασματικοί όγκοι, ανήσυχες επιφάνειες, αδρά υλικά και ποικιλίες χρωμάτων, αποτελούν βασικές ποιότητες που

συνιστούν μια λιγότερο δογματική και περισσότερο δημοκρατική αίσθηση του χώρου. Τον υπαινιγμό ότι τα πράγματα μεταβάλλονται. Το κτίριο, για τον Ενρίκ Μιράγες, είναι ένας ζωντανός οργανισμός, του οποίου την τελική μορφή συνθέτουν

ο χρόνος και οι χρήστες».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
