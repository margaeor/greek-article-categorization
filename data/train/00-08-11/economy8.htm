<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tα στρατόπεδα μέσα στις πόλεις, ιδιαίτερα εκείνα που βρίσκονται στην Αθήνα και
στα μεγάλα αστικά κέντρα, θα γίνουν «οικόπεδα με θέα».<p>
 Η διαδικασία για την αξιοποίηση της περιουσίας του Δημοσίου από τον τρέχοντα χρόνο και για ολόκληρη την δεκαετία περιλαμβάνει την άμεση προοπτική αξιολόγησης και εκμετάλλευσης των χώρων που σήμερα καταλαμβάνουν οι στρατιωτικές εγκαταστάσεις -κυρίως στρατόπεδα- μέσα στο Λεκανοπέδιο Αττικής.<p>
 Η «ιδέα» δεν είναι καινούργια, αλλά τώρα εντάσσεται άμεσα πλέον στο συνολικό σχεδιασμό αξιοποίησης των πόρων του Eλληνικού Δημοσίου, που μπορούν να προέλθουν τόσο από κινητές όσο και από ακίνητες αξίες. Αρμόδιο στέλεχος του οικονομικού επιτελείου διευκρίνισε ότι οι χώροι που καταλαμβάνουν σήμερα τα στρατόπεδα μέσα στις πόλεις, ιδιαίτερα στην Αττική, θα αξιοποιηθούν με τη μεταφορά των στρατοπέδων και την ανάθεση των μελετών αξιοποίησης των χώρων αυτών για λογαριασμό του Δημοσίου σε εξειδικευμένο σύμβουλο.<p>
 Τα προσδοκώμενα έσοδα είναι εξαιρετικά υψηλά, όπως επιμένουν αρμόδια στελέχη του οικονομικού επιτελείου, αλλά παράλληλα με την διαδικασία αυτή, θα επιχειρηθεί, ο συνολικός ανασχεδιασμός της χρήσης των χώρων αυτών να επιτρέψει

την αναβάθμιση των περιοχών που βρίσκονται σήμερα τα στρατόπεδα.<p>
 Στο μεταξύ, ο υφυπουργός Eθνικής Οικονομίας, κ. Χ. Πάχτας, υπέγραψε τη σύμβαση

για την ανάθεση στη CCF Charterhouse -ΛΑΜΔΑ της ευθύνης σύνταξης της μελέτης για την επιλογή των υπηρεσιών εκείνων που θα μπορούσε να «αγοράσει» στο μέλλον

το Eλληνικό Δημόσιο από τους ιδιώτες, υπηρεσίες οι οποίες μέχρι σήμερα παρέχονται από το ίδιο το Δημόσιο.<p>
 Ουσιαστικά, πρόκειται για την πρώτη εφαρμογή του συστήματος Πρωτοβουλίας Ιδιωτικής Χρηματοδότησης (PFI/PPP) στην Ελλάδα. Οι πρώτες σχετικές προτάσεις είχαν γίνει από ελληνικές και ξένες τράπεζες στο ΥΠΕΘΟ πριν από δύο χρόνια, στο πλαίσιο του Β  ΚΠΣ, αλλά δεν είχαν προχωρήσει λόγω της απουσίας, τότε, των

θεσμικών προϋποθέσεων.<p>
 Με τη μέθοδο αυτή, ο εξειδικευμένος σύμβουλος αναλαμβάνει να «ψάξει» και να εντοπίσει τις υπηρεσίες εκείνες -που σήμερα παρέχει το Δημόσιο- οι οποίες θα μπορούσαν να παρασχεθούν από ιδιωτικούς φορείς, με την προϋπόθεση βέβαια ότι η

παροχή των υπηρεσιών αυτών από τον ιδιώτη θα συμφέρει τον ίδιον, το Δημόσιο, αλλά και τους παραλήπτες των υπηρεσιών αυτών.<p>
 Το κρίσιμο στην περίπτωση αυτή, βέβαια, είναι η ύπαρξη ικανών εποπτικών αρχών που θα μπορούν να ελέγχουν, στο συμφωνημένο πλαίσιο παροχής των υπηρεσιών, την

ποιότητα και τη συχνότητα των παρεχόμενων υπηρεσιών από τον ιδιώτη. Από την πλευρά του ΥΠΕΘΟ υποστηρίζεται ότι τώρα υπάρχουν τα θεσμικά εχέγγυα για την προώθηση τέτοιων πρωτοβουλιών που θα αλλάξουν συνολικά τον τρόπο και την ποιότητα της παροχής υπηρεσιών, βελτιώνοντάς την σε ευρωπαϊκά επίπεδα. Τομείς που θα προχωρήσει η πρωτοβουλία αυτή, μετά την παράδοση της μελέτης από τον σύμβουλο μέσα στον Οκτώβριο, είναι κατ' αρχήν ο καθαρισμός και η συντήρηση των

δημόσιων κτιρίων κ.λπ.<p>
 Σε άλλες ευρωπαϊκές χώρες, όπως η Βρετανία, η Ολλανδία και η Πορτογαλία, όπου έχει εφαρμοσθεί ήδη ο θεσμός αυτός ως «εργαλείο» χρηματοδότησης της παροχής υπηρεσιών, έχουν παραχωρηθεί στον ιδιωτικό τομέα διαχείρισης αποβλήτων, αλλά και στέγασης και φροντίδας ηλικιωμένων ή ακόμη και η συντήρηση και φύλαξη σωφρονιστικών ιδρυμάτων... <p>
 Αρμόδιο στέλεχος του ΥΠΕΘΟ παρατήρησε, πάντως, ότι η εφαρμογή του θεσμού στην πραγματικότητα θα αρχίσει το 2001 και θα περιορισθεί κατ' αρχήν σε τομείς όπου

έχει μέχρι σήμερα αποδειχθεί η αδυναμία του Δημοσίου να παράσχει ποιοτικά ικανοποιητικές υπηρεσίες.<p>
<b> Γ. AΓΓEΛHΣ <p></b>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
