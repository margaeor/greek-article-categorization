<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΑΛΕΣΣΑΝΤΡΟ ΜΕΡΚΙΟΡΙ<p></b>
 Η αυλαία της Μπουντεσλίγκα 2000-2001, ίσως της φτωχότερης στην ιστορία του γερμανικού πρωταθλήματος, ανοίγει απόψε στο Ντόρτμουντ, με το Μπορούσια - Χάνσα Ρόστοκ, συνεχίζεται αύριο σε οκτώ διαφορετικές πόλεις κι ολοκληρώνεται την Κυριακή με δύο ακόμη εναπομείνασες συναντήσεις.<p>
 Μία Μπουντεσλίγκα που, όπως κάθε χρόνο, έτσι και φέτος ξεκινάει πάντοτε με το ίδιο, αιώνιο ερώτημα «ποιος θα σταματήσει την Μπάγερν Μονάχου από την κατάκτηση ενός ακόμη τίτλου; »<p>
 Ενα ερώτημα που βρίσκει άμεση απάντηση από τον Κριστόφ Ντάουμ, τον τεχνικό μιας Μπάγερ Λεβερκούζεν, που περισσότερο απ' όλες προσπάθησε να κάνει δύσκολη τη ζωή των Βαυαρών τις δύο τελευταίες περιόδους. Τον τεχνικό, ωστόσο που θα προπονήσει για τελευταία φορά την ομάδα από την πόλη της Ασπιρίνης, πριν μετακομίσει για 4 χρόνια στον πάγκο της «Νασιονάλμανσαφτ», στη θέση του προσωρινού ομοσπονδιακού της Ρούντι Φέλερ. <p>
 «Το να σταματήσεις την Μπάγερν από το να είναι πρωταθλήτρια είναι σαν να προσπαθείς να φυτέψεις σαλάτες στη Σαχάρα», ξεκαθάρισε ο Ντάουμ, εν ολίγοις προβλέποντας ότι η ομάδα του Μονάχου θα είναι για μία ακόμη φορά το μεγάλο φαβορί για την κατάκτηση του «αργυρού πιάτου» της Μπουντεσλίγκα, εν προκειμένω του 17ου μιας πλούσιας ιστορίας.<p>
 <b>ΣΟK<p></b>
 «Είναι αλήθεια -συμφωνεί κι ο τεχνικός των Βαυαρών Οτμαρ Χίτσφελντ- όσο κερδίζεις, τόσο σου ανοίγεται η όρεξη για να ξανακερδίσεις». Μία σκέψη απόλυτα φυσιολογική και δικαιολογημένη, λόγια ωστόσο που ειπώθηκαν μία ημέρα πριν αυτός αλλά κι η Μπάγερν παγώσουν από την είδηση- σοκ του τραυματισμού του Στέφαν Εφενμπεργκ. Του 32χρονου αρχηγού και ηγέτη της μεσαίας γραμμής των Βαυαρών, που υπέστη μερική ρήξη του αχίλλειου τένοντα, πράγμα που σημαίνει ότι θα μπορεί να επιστρέψει στους αγωνιστικούς χώρους μόνο σε 3 με 3, 5 μήνες.<p>
 «Το κενό που μας αφήνει ο Στέφαν δεν αναπληρώνεται εύκολα. Κυρίως εν όψει των υποχρεώσεών μας στο Champions League», ψυθύρισε ο Χίτσφελντ μόλις επιβεβαιώθηκε η αρνητική διάγνωση για το δεξί πόδι του Εφενμπεργκ. Και που ανακαλύφθηκε εντελώς τυχαία ύστερα από εξετάσεις, στις οποίες υποβλήθηκε το βράδυ της Τρίτης, αμέσως μετά το φιλικό με μία ομάδα τρίτης κατηγορίας, και μόνο όταν ο Εφενμπεργκ παραπονέθηκε για μία μικρή ενόχληση στο πόδι.<p>
 «Η καριέρα του Εφενμπεργκ τέθηκε σε πολύ μεγάλο κίνδυνο», σχολίασε ο γιατρός της ομάδας, Μάρκους Χόρβικ. «Ο τένοντάς του ήταν έτοιμος να ξεκολλήσει εντελώς, πράγμα που σημαίνει ότι θα πρέπει να αισθανόμαστε τυχεροί που προλάβαμε τα χειρότερα», πρόσθεσε ο Χόρβικ, στο ιατρείο του οποίου βρίσκονται επίσης και οι Βραζιλιάνοι Ελμπερ (κάταγμα στο μετατάρσιο), Πάουλο Σέρτζο, ο Στρουντς, ο Λιζαραζού, από χθες κι ο Γέρεμις (2 μήνες έξω, με ρήξη συνδέσμων!), όλοι τους απόντες από την αυριανή πρεμιέρα του «Ολύμπια Στάντιον» με τη Χέρτα Βερολίνου. <p>
 <b>ΦTΩXEIA<p></b>
 Εάν όμως η Μπουντεσλίγκα 2000-2001 ξεκινάει με τις χειρότερες προϋποθέσεις για την πρωταθλήτρια, ξεκινάει με ακόμη χειρότερες για τον οποιονδήποτε περιστρέφεται γύρω από τον κόσμο της. Τους φιλάθλους, τους σπόνσορες, τις τηλεοράσεις, απογοητευμένες από τα ελάχιστα μάρκα, σε σχέση με προηγούμενα χρόνια, που δαπανήθηκαν φέτος για μετεγγραφές: μόλις 18 δισ. δραχμές, τα μισά απ' ό,τι δαπανήθηκαν στην Ελλάδα.<p>
 Τα περισσότερα τα ξόδεψε η Μπάγερν Μονάχου, δίνοντας 2, 7 δισ. δραχμές στη Μονακό για τον Σανιόλ και 2, 2 στην Καϊζερσλάουτερν για τον Ελβετό Τσιρίακο Σφόρτσα, που κάποτε είχε αγωνιστεί ξανά στο Μόναχο. Η Λεβερκούζεν πήρε τους Μπερμπάτοφ, Μαρκουΐνιος, Οζγκουε, αλλά αποδυναμώθηκε στο κέντρο γιατί παραχώρησε τον Εμερσον στη Ρόμα, η Ντόρτμουντ πήρε τον Χάινριχ από τη Φιορεντίνα και τον Ολισεχ από τη Γιουβέντους, ενώ από τις υπόλοιπες μετεγγραφές ξεχωρίζουν του Δημήτρη Γραμμόζη, από το Αμβούργο στην Καϊζερσλάουτερν με 380 εκατ. δραχμές και του Ερικ Μίκλαντ, από τον Παναθηναϊκό στη Μόναχο 1860 δωρεάν, γιατί είχε μείνει ελεύθερος.<p>
 Μία πολιτική που ακολουθήθηκε και για τις μετεγγραφές 75 ακόμη ποδοσφαιριστών, δείγμα μιας Μπουντεσλίγκα που αδυνατεί ή δεν θέλει ν' ακολουθήσει τον ξέφρενο ρυθμό του Campionato, της ισπανικής Liga ή της Premiership... <p>
 Το πρόγραμμα της πρεμιέρας: <p>
 Σήμερα: Mπορούσια Ντόρτμουντ-Χάνσα Ρόστοκ.<p>
 Αύριο: Καϊζερσλάουτερν-Μπόχουμ, Λεβερκούζεν-Βόλφσμπουργκ, Φράιμπουργκ-Στουτγκάρδη, Βέρντερ Βρέμης-Κότμπους, Αμβούργο-Μόναχο 1860, Μπάγερν Μονάχου-Χέρτα Βερολίνου.<p>
 Κυριακή: Αϊντραχτ Φρανκφούρτης-Ουντερχάχινγκ, Σάλκε-Κολονία.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
