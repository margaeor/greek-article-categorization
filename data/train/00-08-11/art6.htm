<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



«Aυτό το καλοκαίρι, ο Κάι από την Ιαπωνία θα επισκευάσει ένα βυζαντινό μοναστήρι στην Κρήτη... H Υβέτ από τη Γαλλία θα βοηθήσει στην προστασία μιας λίμνης στη βόρεια Ελλάδα... Ο Νίκος από το Ηράκλειο θα χαράξει διαδρομές ιππασίας σε ένα πάρκο στη Γαλλία... H Μαρίνα από τη Θεσσαλονίκη θα προστατεύσει τις χελώνες στο Μεξικό... Eσύ πού θα είσαι; » (Από ενημερωτικό έντυπο των ΠΕΕΠ, δηλαδή των Προγραμμάτων Eθελοντικής Eργασίας για το Περιβάλλον).<p>
 Μέσα στις φλόγες του φετινού καλοκαιριού, ανάμεσα στα πολλά και θλιβερά γεγονότα που στοίχειωσαν την επικαιρότητα, μία λέξη επανερχόταν σταθερά στα στόματα όλων: «Εθελοντές». Εθελοντές δασοπυροσβέστες, ομάδες περιφρούρησης από εθελοντές κατοίκους, προγράμματα πυροπροστασίας που στελεχώνονται από παγκόσμιους εθελοντές (π.χ. το πρόγραμμα ΕΕΠ στη Νέα Μάκρη), εθελοντές δασοφύλακες. Αντίστοιχα, οι νεαροί εθελοντές αναμένεται να έχουν την τιμητική τους στους επερχόμενους Ολυμπιακούς Aγώνες, όπου η «οικειοθελής παροχή υπηρεσιών» θα κληθεί να επωμιστεί αρκετά από τα βάρη της διοργάνωσης. Ο εθελοντισμός δεν είναι πρόσφατο φαινόμενο. Αντίθετα, έχει μακρά ιστορία και παράδοση στην Ευρώπη και στην Αμερική. Ομως, την τελευταία δεκαετία επανήλθε με νέα μορφή στο προσκήνιο, παράλληλα με τη συρρίκνωση του κράτους πρόνοιας και τις αλλαγές στην εργασία (ευέλικτο ωράριο, περισσότερος «ελεύθερος» χρόνος κ.λπ.). Ιδιαίτερα στις ΗΠΑ, η προσφορά κοινωνικών υπηρεσιών από τους πολίτες είναι ευρύτατα διαδεδομένη και, σύμφωνα μάλιστα με παλαιότερες έρευνες, οι δαπάνες των εθελοντικών οργανώσεων της Αμερικής υπερβαίνουν το ΑΕΠ όλων των χωρών, εκτός από τις περίφημες G7. Η ραγδαία ανάπτυξη του εθελοντικού/ανεξάρτητου τομέα (στις ΗΠΑ υπολογίζεται ότι είναι δύο φορές ταχύτερη του δημοσίου, αλλά και του ιδιωτικού) έχει κάνει πολλούς δημοσιολόγους να μιλούν για επαναστατική εναλλακτική λύση απέναντι στις παραδοσιακές μορφές εργασίας. Φιλελεύθεροι, αλλά και σοσιαλιστές ηγέτες, Ρεπουμπλικανοί και Δημοκρατικοί έχουν αγκαλιάσει (τουλάχιστον στα λόγια) το θεσμό της εθελοντικής εργασίας, μιλώντας για επιστροφή στα ιδανικά της ανιδιοτέλειας και του αλτρουισμού, ενώ δεν λείπουν και οι αντίθετες φωνές, που οσφραίνονται μετακύλιση των ευθυνών του κράτους στους ιδιώτες, συγκεκαλυμμένη μορφή φιλανθρωπίας, αλλά και χειραγώγηση των ανθρωπιστικών/μη κυβερνητικών οργανώσεων.<p>
 Στη χώρα μας, η φράση «εθελοντική εργασία» παραπέμπει σε ένα κίνημα νεανικό, με κύριους άξονες την οικολογία, τον εναλλακτικό τουρισμό και τη συμμετοχή στα workcamps, δηλαδή στις κατασκηνώσεις, όπου νέοι εθελοντές εργάζονται για κοινωφελείς σκοπούς. Από την Πορτογαλία μέχρι την Τανζανία και από την Κύπρο μέχρι την Ιρλανδία και τον Ισημερινό, αλλά και σε πολλά ξεχασμένα και όμορφα μέρη της Ελλάδας, ο εθελοντισμός όχι μόνο δίνει διαφορετικό νόημα στις διακοπές, αλλά αποτελεί για πολλούς συνειδητή επιλογή ζωής. n SCI Hellas: από το Δεκέμβρη του '44 στον 21ο αιώνα Η SCI Hellas είναι, αν όχι η παλαιότερη, σίγουρα από τις πιο ανθεκτικές στο χρόνο κινήσεις εθελοντών στην Ελλάδα. Αποτελεί το ελληνικό τμήμα της Service Civil Ιnternational, ενός παγκοσμίου κινήματος, που εργάζεται από το 1920 «για την ειρήνη και τη διεθνή αλληλεγγύη μέσω της εθελοντικής εργασίας, των διεθνών ανταλλαγών και των εκπαιδευτικών και ενημερωτικών προγραμμάτων», ενώ σήμερα συνεργάζεται, μεταξύ άλλων, καιμετηνUNESCΟ. Οπως μας είπαν, η πρώτη εμφάνιση της ελληνικής οργάνωσης έγινε το Δεκέμβριο του '44, όταν βοήθησε στην επιστροφή πρώην ομήρων των γερμανοϊταλικών στρατευμάτων στα σπίτια τους. Μία από τις σημερινές δραστηριότητές της είναι η αποστολή νέων εθελοντών σε διεθνή workcamps, ενώ τα ταξίδια χωρίζονται σε μέσης και μακράς διάρκειας (από 15ήμερα μέχρι ετήσια). Οι εθελοντές εργάζονται 4-6 ώρες την ημέρα σε κατηγορίες που καλύπτουν ένα ευρύ φάσμα δραστηριοτήτων: οικολογία και περιβάλλον, αντιρατσιστικές και ειρηνιστικές εκδηλώσεις, προσφορά σε ανθρώπους με ειδικές ανάγκες (η SCI στην Ελλάδα συνεργάζεται, μεταξύ άλλων, με το Φάρο Τυφλών και το ΠΙΚΠΑ Βούλας), γυναικεία θέματα, καλλιτεχνικά και πολιτιστικά δρώμενα και φεστιβάλ.<p>
 Ο Νίκος Δαλαβάγκας, ένα από τα πιο ενεργά μέλη της οργάνωσης, μας είπε μεταξύ άλλων: « Πριν από δέκα χρόνια, στέλναμε έξω μέχρι και 120 άτομα. Τώρα πλέον φεύγουν γύρω στα 50-60. Ισως αυτό έχει να κάνει με το ότι έχουν αυξηθεί οι ευκαιρίες για εθελοντισμό στην Ελλάδα. Υπάρχουν πλέον πολλές ομάδες, άλλοι φεύγουν με τις χελώνες, με άλλα προγράμματα. Παλαιότερα, υπήρχαμε μόνο εμείς και άλλος ένας... Είμαστε η μόνη ομάδα που λειτουργεί αποκλειστικά σε εθελοντική βάση. Δεν υπάρχει ούτε ένας από εμάς που να παίρνει κάποιο μισθό, που να έχει προσληφθεί. Δεν επιδοτούμαστε άμεσα από κανέναν. Η διεθνής οργάνωση της SCI επιδοτείται από το Ευρωκοινοβούλιο, αλλά δεν μπορούμε να πούμε ότι φτάνει κάθε χρόνο κάποια επιχορήγηση σε εμάς. Βέβαια, θα μας βοηθήσει, αν οργανώσουμε κάποια διεθνή ημερίδα με συμμετοχή μελών και από άλλες χώρες, αλλά μέχρις εκεί».<p>
 Σε ερώτηση για το τι σημαίνει πραγματικά να είσαι εθελοντής και αν υπάρχει μια ανάλογη φιλοσοφία, η απάντηση που δόθηκε ήταν αρκούντως προβληματισμένη: «Είναι ένα πολύ μεγάλο θέμα. Σε ένα παλαιότερο τεύχος του δελτίου που εκδίδουμε, είχαμε ασχοληθεί με αυτό το ερώτημα. Σίγουρα υπάρχει μια ευαισθητοποίηση, όχι όμως αυτή που θα θέλαμε. Οταν από τα 60 άτομα που συμμετέχουν στις αποστολές στο εξωτερικό, κάνουμε μία συνάντηση αποτίμησης και εμφανίζονται ελάχιστοι, οφείλουμε να παραδεχτούμε ότι υπάρχει αδιαφορία. Παλαιότερα, οι δεσμοί μεταξύ των μελών ήταν ασφαλώς πιο στενοί». Στα γραφεία της SCI συναντήσαμε τον Αποστόλη, έναν άλλο εθελοντή, επί τω έργω: μια κοπέλα είχε μόλις συμπληρώσει την αίτησή της για 15ήμερη εθελοντική εργασία στην Πορτογαλία και ο ίδιος ανέλαβε να την κατατοπίσει για τα περαιτέρω. Η ενημέρωση για το ποιος γίνεται δεκτός πραγματοποιείται μέσω e-mail. Η εισφορά που συνοδεύει την αίτηση (γύρω στις 25.000 δρχ.) επιστρέφεται σε περίπτωση που κάποιος δεν καταφέρει να πάει πουθενά, αλλά τελικά όλο και κάποια θέση βρίσκεται, όταν συμπληρωθούν δύο και τρεις επιλογές. Το κόστος της μετάβασης βαραίνει τον ενδιαφερόμενο, ενώ η στέγη και η διατροφή καλύπτονται πλήρως. Για τους μακροχρόνιους εθελοντές, εξασφαλίζονται η ασφάλιση και η ιατροφαρμακευτική περίθαλψη. «Δεν είμαστε από τις οργανώσεις που μας ενδιαφέρει να διαφημιστούμε», τόνισε ο Αποστόλης. «Δεν είναι δύσκολο να καταλάβεις πότε κάποιος ενδιαφέρεται πραγματικά για τον εθελοντισμό και ποιος το κάνει με κυρίως τουριστικά κίνητρα, γιατί σίγουρα υπάρχουν και πολλοί που το βλέπουν έτσι. Ομως, ιδιαίτερα στα μακροχρόνια προγράμματα, ο άλλος είναι πιο συνειδητοποιημένος». Η SCI στεγάζεται σε ένα παλιό σπίτι, στη Διπύλου 10, στο Θησείο. Οι συναντήσεις των μελών γίνονται κάθε Τετάρτη στις 8 το απόγευμα, ενώ τα τηλέφωνα επικοινωνίας είναι: 3311379, 3250491 - fax 3311378. Πολύ ενδιαφέρουσες και καλοστημένες είναι οι ιστοσελίδες της οργάνωσης, στη διεύθυνση: http: //students.cso.auth.gr/associations/sci/index.html n ΠEEΠ: Εθελοντική Εργασία για το Περιβάλλον<p>
 Μόλις μπαίνεις στα γραφεία της ΠΕΕΠ στην Κηφισιά, σε ένα μικρό συμπαθητικό σπιτάκι που σφύζει από κινητικότητα, αμέσως παρατηρείς τα οργανωμένα αρχεία τους, αλλά και την προσωπική σφραγίδα των ανθρώπων που αποτελούν τη ραχοκοκαλιά της ομάδας. Πάνω στην πόρτα είναι τοιχοκολλημένο ένα μικρό χαρτάκι, που δίνει με κεφαλαία γράμματα τον ορισμό της οικολογίας: «Η οικολογία αφορά την κατανόηση της λογικής της φύσης και των σχέσεων κοινωνίας και φύσης στο πέρασμα του χρόνου, καθώς και τη δέσμευσή μας να ζήσουμε με αλληλεγγύη, να πάψουμε να καταστρέφουμε τη φύση και να κατοικήσουμε ποιητικά τη γη».<p>
 Mιλήσαμε με τον Αλέξανδρο Δεληγιάννη, που μας παρουσίασε τη φυσιογνωμία και τη δραστηριότητα της οργάνωσης.<p>
 Η ΠΕΕΠ λειτουργεί από το 1987 και οι συμμετοχές στα προγράμματά της παρουσιάζουν σαφή ανοδική πορεία. Φέτος οργανώνει 25 προγράμματα εθελοντικής εργασίας σε όλη την Ελλάδα, στα οποία συμμετέχουν πάνω από 350 άτομα. Τα προγράμματα που πραγματοποιούνται σε απομακρυσμένες γωνιές της Ελλάδας έχουν διάρκεια 2-3 εβδομάδων, ενώ υπάρχουν παράλληλα προγράμματα ανταλλαγών με το εξωτερικό, με μεγαλύτερη διάρκεια από 6-12 μήνες. Η οργάνωση συνεργάζεται με τη Γενική Γραμματεία Νέας Γενιάς, στο πλαίσιο της EVS (Ευρωπαϊκή Εθελοντική Υπηρεσία). Οι ηλικίες των συμμετεχόντων είναι 18-30 χρόνων, χωρίς να αποκλείεται και η συμμετοχή μεγαλύτερων ηλικιών (συνήθως πρόκειται για πρώην μέλη, που θυμούνται «τα παλιά»).<p>
 Οι ομάδες αποτελούνται από 15-20 άτομα, «ένας χρυσός αριθμός, για να μπορέσει να δέσει το γκρουπ και να υπάρχει ένα συνεχές ενδιαφέρον». Εκτός από την καθεαυτή χειρωνακτική, κυρίως, εργασία (συντήρηση παραδοσιακών κτισμάτων, συμμετοχή σε αρχαιολογικές ανασκαφές, σηματοδότηση μονοπατιών, ξυλοκατασκευές, δενδροφυτεύσεις...), σημαντικό ρόλο παίζει και η επαφή των νέων με την τοπική κοινότητα, αλλά και η ίδια η ομαδική ζωή των μελών (αυτοοργάνωση, συντροφικότητα, μοίρασμα των ευθυνών). Τα προγράμματα διάρκειας 2-3 εβδομάδων είναι ίσως τα ιδανικά για να αποκτήσει κάποιος μια πρώτη εμπειρία πάνω στον εθελοντισμό, ενώ τα πιο μακροπρόθεσμα προγράμματα προϋποθέτουν μεγαλύτερη εξοικείωση.<p>
 Οπως μας εξήγησε ο Αλέξανδρος, ο τομέας της εθελοντικής εργασίας είναι ραγδαία αναπτυσσόμενος. Μόνο στο χώρο του «περιβαλλοντικού» (με την ευρύτερη έννοια) εθελοντισμού, δρουν τουλάχιστον άλλες τρεις οργανώσεις με σχετικά μαζική συμμετοχή: η ΜΟΜ (για τη σωτηρία της Μεσογειακής Φώκιας), η Αρχέλων (για τη χελώνα) και η Ελληνική Ορνιθολογική Εταιρεία. Στο θέμα του περιβάλλοντος, τα πιστεύω της ΠΕΕΠ συνοψίζονται στο δίπτυχο «πρόληψη/διατήρηση της ισορροπίας» (εξάλλου, η αγγλική ονομασία της ομάδας είναι Conservation Volunteers, και παραπέμπει άμεσα στην προστασία του φυσικού περιβάλλοντος). Καθώς εκείνες τις ημέρες μαίνονταν πανελλαδικά οι πυρκαγιές και η δασοπροστασία ήταν στην ημερήσια διάταξη, ο Αλέξανδρος τόνισε ότι αυτό το ζήτημα θα έπρεπε να μας απασχολεί καθ' όλη τη διάρκεια της χρονιάς και όχι μόνο στους επικίνδυνους καυτούς μήνες, ενώ το δυναμικό των νέων εθελοντών μπορεί να αξιοποιηθεί σε πολλά ακόμη ζητήματα, όπως στην ενημέρωση και στην ευαισθητοποίηση των κατοίκων.<p>
 Η γεύση που αποκομίσαμε από την επίσκεψη στο γραφείο της ΠΕΕΠ ήταν αυτή ενός χαρούμενου εργασιακού οργασμού: τέσσερα άτομα δεν σταματούσαν ούτε λεπτό να στέλνουν φαξ, να μιλούν στο τηλέφωνο και να ενημερώνουν τους συμμετέχοντες (όλα τα προγράμματα είναι ήδη κλεισμένα από τον Ιούνιο, ενώ οι αιτήσεις συμμετοχής είναι αρκετά περισσότερες και κάθε χρόνο αυξάνονται). Πάνω από το γραφείο του Αλέξανδρου, φιγουράρει μια παροιμιώδης φράση του Οσκαρ Ουάιλντ: «Η πρόοδος είναι η πραγματοποίηση των ουτοπιών», κάτι που δίνει μια γεύση της κοσμοθεωρίας των ανθρώπων της οργάνωσης.<p>
 Το τηλέφωνο επικοινωνίας με την ΠΕΕΠ είναι 6231120 και το fax 8011489, στα γραφεία της Κηφισιάς (Ομήρου 15), ενώ φιλοξενούνται και στο ημιυπόγειο του Κέντρου Πληροφόρησης Νεότητας, Ακαδημίας 6. Για τη Θεσσαλονίκη, το τηλέφωνο είναι (031) 283533, ενώ μπορείτε να επικοινωνήσετε ηλεκτρονικά στη διεύθυνση: cvgpeep@otenet.gr (η ιστοσελίδα τους είναι: http: //users. otenet. gr/~cvgpeep) <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
