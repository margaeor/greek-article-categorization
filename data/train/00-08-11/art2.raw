 Τη γέννηση του νεότερου, αλλά και δημοφιλέστερου θεού του Ολύμπου, του Διόνυσου, θα «ανεβάσει» το κουκλοθέατρο της Αριάδνης Νόβακ στα Χανιά.
 Το έργο ήδη ετοιμάζεται και οι παραστάσεις θα δοθούν το Σεπτέμβριο. Ο θίασος του θεάτρου κούκλας αναμένεται μάλιστα να περιοδεύσει και σε σχολεία της Κρήτης για να δώσει και σε αυτά παραστάσεις.
 Η πρωτοβουλία για το ανέβασμα του έργου ανήκει στην Αριάδνη Νόβακ, η οποία είναι η ψυχή του Σπιτιού της Θεατρικής Κούκλας, ενός πραγματικού σπιτιού κουκλοθέατρου, το οποίο στεγάζεται σε χώρο της Καθολικής Εκκλησίας Χανίων.
 Στις ετοιμασίες, αλλά και στο ανέβασμα του έργου της γέννησης του Διόνυσου συμμετέχουν και νέοι άνθρωποι που τους αρέσει το κουκλοθέατρο.
 Η δημιουργός του Σπιτιού Θεατρικής Κούκλας, η Αριάδνη Νόβακ, μας είπε: «Ο Διόνυσος για μένα είναι ο κοντινότερος στην ανθρώπινη φύση θεός. Ο θεός που είναι η προσωποποίηση της φράσης «φάε, πιες και γλέντησε είναι η ζωή του ανθρώπου. Είναι ο θεός που δόξασε την καλοζωία, που για τέρψη του ανθρώπου δημιούργησε το θέατρο. Είναι ο θεός της χορωδίας, της μουσικής, του θεάτρου και σαν τέτοιος, μ' ενδιέφερε πάντα. Ομως, δεν ανεβάζουμε τον Διόνυσο σαν σύνολο ζωής. Ανεβάζουμε τη γέννηση του Διόνυσου. Ο Διόνυσος για μένα είναι η προσωποποίηση του ανθρώπου που δεν βρίσκει ένα τόπο να σταθεί, που δεν νιώθει να είναι ιδιαίτερα αποδεκτός από τη γέννησή του και που έχει το χιούμορ και την επιθετική στάση ζωής σαν όπλο του για να περάσει και να αφήσει κάτι στο διάβα του».
 Η Ζέτα Σακελλαρίου, η οποία σπουδάζει σε Σχολή Θεάτρου στο Λονδίνο (όπως και ο
 «Αυτό το διάστημα προετοιμάζουμε την παράσταση με σκοπό να την ανεβάσουμε. Ως θέμα της έχει τη γέννηση του Διόνυσου». Μιλώντας για το κουκλοθέατρο, η ίδια ανέφερε: «Το κουκλοθέατρο, εμπεριέχει το θέατρο. Είναι κάτι παραπάνω από αυτό.
Είναι πιο πέρα από το θέατρο, γιατί ξεπερνάει τους νόμους της Φυσικής, την πραγματικότητα, το ρεαλισμό. Πηγαίνει πιο πέρα. Εχει σχέση με όλα αυτά τα μετά
 Η Φανή Γρυσπολάκη, που έχει σπουδάσει σκηνοθεσία, ασχολείται επίσης με το κουκλοθέατρο, από τότε που γνώρισε την Αριάδνη Νόβακ.
 «Μ' αρέσει, πολύ το θέατρο. Και επειδή ακριβώς συμπλέκεται το θέατρο, συμμετέχω στην παράσταση αυτή. Το κουκλοθέατρο, το γνώρισα από την Αριάδνη Νόβακ. Στο κουκλοθέατρο μ' αρέσει ότι μέσω της κούκλας μπορείς να εκφραστείς, να μην φαίνεσαι, να βγάλεις τον εαυτό σου. Το έργο υπολογίζεται ότι θα τον ανεβάσουμε το Σεπτέμβριο, ενώ σχεδιάζουμε να κάνουμε και περιοδεία στα σχολεία
 Η Ζωή Νόβακ, η οποία είναι φοιτήτρια, αναφέρθηκε επίσης στον ξεχωριστό χαρακτήρα τον οποίο έχει το θέατρο κούκλας. Στο μαγευτικό κόσμο, στον οποίο οδηγεί το θεατή.
