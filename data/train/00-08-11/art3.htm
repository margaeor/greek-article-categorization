<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ευθείες αναφορές στο Χρηματιστήριο ή και στην ΟΝΕ. Χορός 18μελής, «επενδυτών από όλη την Ελλάδα». Ορχήστρα επί της σκηνής, αποτελούμενη όχι από μουσικούς, αλλά από ηθοποιούς που γνωρίζουν καλά μουσικά όργανα. Κινητά που χτυπούν, φορητοί ηλεκτρονικοί υπολογιστές και μία οθόνη όπου προβάλλεται ένα βίντεο «σχολιάζοντας» τα δρώμενα.<p>
 Ο Διαγόρας Χρονόπουλος, με τη διττή ιδιότητά του, του καλλιτεχνικού διευθυντή του Κρατικού Θεάτρου Βορείου Ελλάδας και του σκηνοθέτη του αριστοφανικού «Πλούτου», που θα παρουσιαστεί 18 και 19 του μηνός στην Επίδαυρο, απεχθάνεται τον όρο «νεωτερισμοί». Τέτοιου είδους καινοτομίες -έστω- και κυρίως η χρήση σύγχρονης τεχνολογίας είναι, θεωρεί, απαραίτητη, εφ' όσον εξυπηρετεί την πλοκή

και γίνεται με απόλυτο σεβασμό στο λόγο. «Διαφορετικά», επιχειρηματολογεί, «γιατί να μη θεωρούμε νεωτερισμό και το φωτισμό με προβολείς; »<p>
 Ολα αυτά τα στοιχεία που δίνουν το στίγμα της, σε μετάφραση Γιάννη Βαρβέρη, εκδοχής του ΚΘΒΕ για τον «Πλούτο», έχουν στόχο, «χωρίς να παραστρατήσουμε σε παραποίηση του Αριστοφάνη ή στη χυδαιότητα», να ισχυροποιήσουν την επικαιρότητα του έργου -που ούτως ή άλλως εξαιρετικά επίκαιρο είναι, αν και γράφτηκε το 388 π.Χ. Αυτός ήταν και ο λόγος που το ΚΘΒΕ επέλεξε να το παρουσιάσει εφέτος.<p>
 Ο «Πλούτος» δίνει, κατά τον Χρονόπουλο, «το έναυσμα για μία σύγχρονη ματιά στο

παλιό αυτό "κυνήγι του θησαυρού" που παραμένει αναλλοίωτο στους αιώνες, παραλλάσσοντας ίσως λίγο τους κανόνες και τα ονόματα των "πρωταγωνιστών" του: το ευρώ αντικαθιστά τη μνα, το Xρηματιστήριο την εμποροπανήγυρη και το τηλεοπτικό στούντιο την Αγορά του Δήμου (...) Ο Αριστοφάνης εξαπολύει τα βέλη ενάντια σ' εκείνους που ονειρεύονται την ουτοπία της εξασφάλισης του πλούτου εύκολα κι ανέξοδα, κατά παράβαση του πολύ σοφότερου "αγαθά κόποις κτώνται"». <p>
 «Επιστολή προς τους επενδυτές της οδού Σοφοκλέους» είναι αυτή η αριστοφανική κωμωδία κατά τον Γιάννη Βαρβέρη, ο οποίος κάνοντας τη μετάφραση προσπάθησε να διατηρήσει «τη μελαγχολία του ποιητή που εδώ εμφανίζεται πολύ πικρός», αλλά και να προβάλει περισσότερο «την κωμική του χολή». Και κάτι ακόμα: ο Βαρβέρης έχει χαρίσει σε κάθε μέλος του Χορού διαφορετική ελληνική ιδιόλεκτο.<p>
 Εκτός από τον Βαρβέρη που έχει κάνει τη μετάφραση και τον Χρονόπουλο που υπογράφει τη σκηνοθεσία, τα σκηνικά και κοστούμια της παράστασης είναι του Γιώργου Πάτσα, η μουσική του Δημήτρη Παπαδημητρίου, η μουσική διδασκαλία του Νίκου Βουδούρη, οι χορογραφίες του Κωνσταντίνου Ρήγου και οι φωτισμοί του Λευτέρη Παυλόπουλου. Ο Αντώνης Κιούκας έχει επιμεληθεί το βίντεο που σχολιάζει

την παράσταση. <p>
<b> Η διανομή; <p></b>
 _ Ο γνωστός εδώ και χρόνια μόνον με τη σκηνοθετική του ιδιότητα, και εκ Κύπρου

ορμώμενος, Εύης Γαβριηλίδης αποδείχτηκε ιδανικός για τον Χρονόπουλο που αναζητούσε έναν «Πλούτο» με «αριστοκρατικό παρελθόν». Απέμενε να πειστεί ο Γαβριηλίδης. Δεν χρειάστηκε μεγάλος κόπος: «το δέλεαρ του να παίξει κανείς στην Επίδαυρο είναι το μεγαλύτερο όνειρο για έναν ηθοποιό», έλεγε χθες ο Γαβριηλίδης. <p>
 _ Από την Κύπρο, μετάκληση από το ΘΟΚ, είναι και η «Πενία», Αννίτα Σαντοριναίου.<p>
 _ «Χρεμύλος» είναι ο Τάσος Πεζιρκιανίδης, που για το ρόλο αυτόν «επέστρεψα στο

ΚΘΒΕ μετά 22 χρόνια».<p>
 _ «Καρίων» ο Μάκης Γεννατάς, αντιμετωπίζει τις ευθύνες του ρόλου του «σαν παλιό τραγούδι που θα προσπαθήσω κι εγώ να το σιγοψιθυρίσω».<p>
 _ «Συκοφάντης», στην πρώτη του αριστοφανική εμφάνιση ο Θέμης Μάνεσης, παίζει ουσιαστικά «έναν νονό της ημέρας που νέμεται το Xρηματιστήριο».<p>
 _ «Βλεψίδυμος», ο Γιώργος Τσιδήμης, πάει για 22η φορά στην Επίδαυρο! <p>
 _ «Ερμής» είναι ο Αντώνης Λουδάρος, «Ιερέας» ο Θόδωρος Συριώτης, «Γριά» ο Κώστας Σαντάς, «Νέος» ο Γιάννης Τσάτσαρης, «γυναίκα του Χρεμύλου» η Κατερίνα Σαγιά.<p>
 _ Ο Χορός αποτελείται από τους Ιορ. Αϊβάζογλου, Μ. Αποστολίδου, Μπ. Γούσιας, Μ. Ιωαννίδου, Β. Καβούκα, Σ. Κακάλας, Ν. Καπέλιος, Σ. Καραγιάννης, Κ. Λούρη, Εύη Μέρμηγκα, Δ. Μποζώνης, Θ. Μπουζικάκος, Φ. Ξυλά, Β. Σπυρόπουλος, Εύη Στοΐδου, Λ. Τεκτονίδης, Σ. Τζαφέρης, Γ. Χαρίσης. <p>
 Εισιτήρια διατίθενται από τα ταμεία του Ελληνικού Φεστιβάλ (Σταδίου 4, 3221459), από το ταμείο του Θεάτρου Ρεξ (3301881, 3817594), από τα ταμεία του Ηρωδείου (3232771, 3235582) και της Επιδαύρου (0753-22026). Τιμές εισιτηρίων: 8.000, 6.000, 4.000 και 2.000 δρχ. (φοιτητικό) <p>
 <b>N. XATZ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
