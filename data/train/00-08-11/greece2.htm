<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 11 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του<b> ΚΩΣΤΑ ΚΥΡΙΑΚΟΠΟΥΛΟΥ <p>
 Ο</b>
 Γιώργος Τσακογιάννης, 30 ετών, ένα όνομα που ακουγόταν κάθε φορά που η οικογένεια Γρηγοράκου δεχόταν κάποιο χτύπημα, είτε πιστολιές είτε βόμβες, και με κορύφωση τις δολοφονίες του Νίκου Γρηγοράκου και αργότερα του πατέρα του Βασίλη, συνελήφθη χθες την ώρα που έδινε το παρών στο Aστυνομικό Tμήμα Ηλιούπολης. Μια περιοχή όπου ανδρώθηκε μια ολόκληρη γενιά νονών της νύχτας. Η ίδια γενιά τα τελευταία χρόνια αλληλοεξοντώθηκε σε έναν πόλεμο που έχει ρίξει στο δρόμο αρκετά πτώματα και δεκάδες αστυνομικούς στα χαρακώματα.<p>
 Πρόσωπο-κλειδί στον αλληλοσπαραγμό της άλλοτε σφιχτοδεμένης συμμορίας, ο Γιώργος Τσακογιάννης θεωρήθηκε μετά την ολοκλήρωση της δικογραφίας από τον Α' ανακριτή στον οποίο διαβιβάστηκε ως ηθικός αυτουργός για τα ακόλουθα: <p>
 _ Την έκρηξη τηλεχειριζόμενης βόμβας στο αυτοκίνητο του Ν. Γρηγοράκου το Δεκέμβριο του 1998 στην Ηλιούπολη. Ο Γρηγοράκος επέζησε αν και σοβαρά τραυματισμένος και επανήλθε στην πιάτσα ύστερα από ολιγόμηνη περιπέτεια με την

υγεία του.<p>
 _ Την έκρηξη βόμβας στο σπίτι του Ν. Γρηγοράκου στη Βάρκιζα, το 1999 και<p>
 _ Τη δολοφονία του τον Ιούνιο του 2000, έξω από τα δικαστήρια της οδού Ευελπίδων την ώρα που περίμενε τον πατέρα του να καταθέσει για υπόθεση ναρκωτικών.<p>
 Ο Τσακογιάννης που σε όλες τις περιπτώσεις είχε προβάλει αδιάσειστα άλλοθι με αποτέλεσμα παρά τις πάμπολλες πληροφορίες περί της εμπλοκής του η Aστυνομία να

μη διαθέτει στοιχεία για να προχωρήσει στη σύλληψή του. Προφανώς, όμως, οι καταθέσεις που πάρθηκαν κατά τη διάρκεια της προανάκρισης τον ενέπλεξαν επιφέροντας τη χθεσινή σύλληψή του.<p>
 Το Νοέμβριο του 1999 ο Γιώργος Τσακογιάννης συνελήφθη ως ο δράστης της απόπειρας δολοφονίας του Κώστα Λούντζη, 25 ετών, μέλος της αρχικής ομάδας των νονών, που σύμφωνα με τις πληροφορίες είχε, μαζί με τον αδερφό του Χρήστο, καθήκοντα εισπράκτορα από τους μαγαζάτορες που εκβίαζαν για την προστασία τους. Ο Λούντζης τραυματίστηκε σοβαρά από τους πυροβολισμούς, αλλά και αυτός επέζησε. Ο Τσακογιάννης, όμως, μπήκε στη φυλακή όπου κάθησε για τρεις μήνες. Η

αίτηση για αποφυλάκισή του έγινε δεκτή με την εγγύηση 50 εκατομμυρίων και τον περιοριστικό όρο να παρουσιάζεται τρεις φορές το μήνα στο Aστυνομικό Tμήμα της

Ηλιούπολης. Την 1η, τη 10η και την 20ή ημέρα κάθε μήνα.<p>
 Ετσι και χθες, 10 του μήνα, μη γνωρίζοντας προφανώς την έκδοση εντάλματος σύλληψής του πήγε στην Aστυνομία για να δώσει το παρών. Και εκεί που περίμενε να ακολουθηθεί η τακτική τυπική διαδικασία, βγήκαν οι χειροπέδες. Και για σήμερα το πρωί ήταν προγραμματισμένη η μεταγωγή του στον ανακριτή.<p>
 <b>Πάντα άλλοθι<p></b>
 Ο ίδιος κατά καιρούς και κάθε φορά που συνέβαινε κάτι κακό στην οικογένεια Γρηγοράκου προέβαλλε άλλοθι. Τον περασμένο Ιούνιο, όταν δολοφονήθηκε ο Νίκος Γρηγοράκος, οι αστυνομικοί τον βρήκαν, του πήραν μια τυπική κατάθεση καταγράφοντας το άλλοθί του και τον άφησαν ελεύθερο. Ομως το πρωί της ίδιας μέρας, λεπτά μετά τη δολοφονία ο πατέρας του Νίκου, Βασίλης Γρηγοράκος, τον είχε κατονομάσει δημοσίως ως τον άνθρωπο που ήθελε νεκρό το γιο του. «Σ' έφαγε

ο Τσακογιάννης», έλεγε και ξανάλεγε.<p>
 Aλλοθι είχε ακόμη και ένας εχθρός της οικογένειας που κάποτε ήταν μαζί της, ο Γιάννης Γιαννόπουλος, 38 ετών, που όμως συνελήφθη γιατί γνωρίζοντας πως θα τον

αναζητούσε η Aστυνομία βρισκόταν στο σπίτι του και μάλιστα με αποθηκευμένα όπλα και σφαίρες. Από τότε απέφυγε την εμπλοκή του στα μετέπειτα ξεκαθαρίσματα, αφού προφυλακίστηκε.<p>
 Ο Τσακογιάννης προέβαλε άλλοθι και στην υπόθεση της δολοφονίας του Βασίλη Γρηγοράκου, σαράντα ημέρες μετά τη δολοφονία του γιου του, στη λ. Βουλιαγμένης. Δύο άγνωστοι γάζωσαν με αυτόματο όπλο το τζιπ του και τον σκότωσαν ακαριαία, ενώ τραυμάτισαν ελαφρά τη γυναίκα του. Σύμφωνα με πληροφορίες, την ίδια ημέρα ο δικηγόρος του Τσακογιάννη τηλεφώνησε στην Ασφάλεια Αττικής και ενημέρωσε ότι ο πελάτης του βρισκόταν σε ξενοδοχείο της Κέρκυρας όπου έκανε διακοπές. Η έρευνα της Aστυνομίας επιβεβαίωσε τα λεγόμενα του δικηγόρου.<p>
 <b>H φαγωμάρα<p></b>
 Η ομάδα, όπως αναφέρουν οι πληροφορίες από την Ασφάλεια, τα μέλη της ομάδας τα

τρία-τέσσερα τελευταία χρόνια είχαν σημαντικές διαφορές μεταξύ τους. Η διαμάχη

ξεκίνησε από τις αλληλοκατηγορίες μερικών προς άλλους μετά τη σύλληψη κάποιων μελών σε μάχη με αστυνομικούς στην πλατεία της Ηλιούπολης πριν από τέσσερα χρόνια. Μετά την αποφυλάκιση ενός-δύο από αυτούς άρχισε η φαγωμάρα. Πρώτη εκρηκτική ένδειξη ήταν η βόμβα στο αυτοκίνητο του Νίκου Γρηγοράκου. Μετά την ανάρρωσή του βγήκε και σε τηλεοπτική του συνέντευξη χαρακτήρισε τους δράστες «καραγκιόζηδες και καρπαζοεισπράκτορες».<p>
 Το κομβικό σημείο, όμως, ήταν άλλο. Ο Τσακογιάννης, τους τρεις μήνες που έμεινε στη φυλακή, ήταν στο ίδιο κελί με κάποιον Πίτερ Σέντομ, έναν άνθρωπο που φέρεται, από τις πληροφορίες, να έχει δώσει κατάθεση με την οποία ενέπλεξε

σε υπόθεση εμπορίας κοκαΐνης τον πατέρα Γρηγοράκο. Γι' αυτήν την υπόθεση απολογούνταν την ώρα που έξω από τα δικαστήρια δολοφονήθηκε ο Νίκος Γρηγοράκος. Στο μεταξύ διάστημα είχαν αστράψει τα Καλάσνικοφ εναντίον σπιτιών και αυτοκινήτων των άλλοτε μελών της ίδιας ομάδας. Στη φυλακή, όμως, είναι και

ο μοναδικός αρσενικός επιζών της οικογένειας Γρηγοράκου, ο μικρότερος γιος Θεόδωρος ή Τέρρυ, που συνελήφθη στη μάχη με τους αστυνομικούς στην Ηλιούπολη το Μάιο του 1999 και ήταν αυτός που είχε βγει μπροστά μετά το σοβαρό τραυματισμό του αδερφού του από τη βόμβα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
