<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 10/06/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΟΥΑΣΙΓΚΤΟΝ<p></b>
 Παρά τις δριμύτατες επικρίσεις, η αμερικανική Εθνική Επιτροπή κατά της Τρομοκρατίας υπεραμύνεται της πρότασής της για πιο στενή παρακολούθηση των ξένων φοιτητών που σπουδάζουν στα αμερικανικά πανεπιστήμια για πιθανές διασυνδέσεις με την τρομοκρατία, υποστηρίζοντας ότι το μέτρο αυτό δεν αποσκοπεί στην αύξηση της επιτήρησης ή των διακρίσεων.<p>
 Παρ' όλ' αυτά, το Συμβούλιο Αμερικανοϊσλαμικών Υποθέσεων εξέφρασε την ανησυχία του για το ότι οι προτάσεις αυτές θα μπορούσαν να χρησιμοποιηθούν εναντίον των Αράβων και των μουσουλμάνων στις Ηνωμένες Πολιτείες.<p>
 Η Εθνική Επιτροπή κατά της Τρομοκρατίας, που σε έκθεσή της στις αρχές της εβδομάδας είχε χαρακτηρίσει ανεπαρκή τα υπάρχοντα αντιτρομοκρατικά μέτρα στις Ηνωμένες Πολιτείες, ανακοίνωσε ότι οι ξένοι που βρίσκονται στις ΗΠΑ με φοιτητικές άδειες εισόδου παρακολουθούνταν από την Υπηρεσία Μετανάστευσης επί δεκαετίες.<p>
<b> «Eκσυγχρονίζουμε
 το πλαίσιο»<p></b>
 Οπως δήλωσε ο επικεφαλής της, Πολ Μπρέμερ, «η επιτροπή κατέληξε στο συμπέρασμα ότι η παρακολούθηση του καθεστώτος μετανάστευσης των ξένων φοιτητών είναι σημαντική για πολλούς λόγους, μεταξύ των οποίων και της αντιμετώπισης της τρομοκρατίας». Μάλιστα, καταθέτοντας στην Επιτροπή Πληροφοριών της Γερουσίας, πρόσθεσε ότι «η θέση της επιτροπής είναι σύμφωνη με τους κανονισμούς που υπάρχουν εδώ και χρόνια... για την πιο αποτελεσματική παρακολούθηση του καθεστώτος μετανάστευσης των ξένων φοιτητών... Δεν διευρύνουμε το νομικό πλαίσιο ή τους κανονισμούς. Απλώς λέμε ότι είναι καιρός να το εκσυγχρονίσουμε».<p>
 Ο Πολ Μπρέμερ επισήμανε επίσης ότι το Ιράν παραμένει η χώρα που στηρίζει την τρομοκρατία περισσότερο από κάθε άλλη, παρά την εκλογή του μεταρρυθμιστή προέδρου του. Απαντώντας επίσης σε ερώτηση για το αν κάποιο από τα εφτά κράτη που έχουν μπει στη μαύρη λίστα για υπόθαλψη της τρομοκρατίας άλλαξε τακτική, απάντησε πως μόνο η Κούβα δείχνει να έχει περιορίσει την υποστήριξή της.<p>

Η Αμερικανική Επιτροπή Πολιτικών Ελευθεριών επέκρινε με δριμύτητα την πρόταση της Επιτροπής Μπρέμερ, η οποία συνάντησε σφοδρές αντιδράσεις και μεταξύ των πανεπιστημιακών και φοιτητικών κύκλων στις Ηνωμένες Πολιτείες.<p>

Η Ζουλιέτ Κάιεμ, μέλος της Εθνικής Επιτροπής κατά της Τρομοκρατίας που μετείχε στην επεξεργασία της έκθεσης, υποστήριξε πάντως ότι οι αντιδράσεις εστιάζονται κυρίως στον τρόπο εφαρμογής των μέτρων και όχι σ' αυτές καθαυτές τις προτάσεις. «Δεν θέλουμε να μειώσουμε τη συμβολή των ξένων φοιτητών στη χώρα μας», τόνισε. «Αν τα μέτρα αυτά εφαρμοστούν άσχημα ή με τρόπο που θα συνιστά διάκριση, ουδείς στην επιτροπή θα το υιοθετούσε».<p>

 (Ρόιτερ, Ασοσιέιτεντ Πρες, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
