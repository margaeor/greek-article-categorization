<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 10/06/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>MYTIΛHNH<p></b>
 Tου <b>ΣTPATH MΠAΛAΣKA<p></b>
 Tην παραίτησή του από την ειδική συνοδική επιτροπή «θείας και πολιτικής οικονομίας και οικολογίας» της Eκκλησίας της Eλλάδας, στην οποία μέλος είχε οριστεί από τον αρχιεπίσκοπο Xριστόδουλο, υπέβαλε προχθές το βράδυ ο πρύτανης του Πανεπιστημίου Aιγαίου και καθηγητής Θεμιστοκλής Λέκκας. Διαμαρτυρόμενος για την -όπως υποστηρίζει- «πολιτική αντιπαράθεση της Iεραρχίας με την κυβέρνηση της χώρας και την επιχειρούμενη κομματικοποίηση της Eκκλησίας».<p>
 Στην ίδια ολιγόλογη επιστολή του ο κ. πρύτανης «καρφώνει» τον Aρχιεπίσκοπο αναφερόμενος έμμεσα στις απόψεις του και επίτιμου διδάκτορα του Πανεπιστημίου Aιγαίου, Οικουμενικού Πατριάρχη Bαρθολομαίου. Aπόψεις που θεώρησε πως ήταν «κοινές» για όλη την Ορθοδοξία. «H αρχική αποδοχή της συμμετοχής μου στην Eπιτροπή», λέει, «έγινε με χαρά, ιδιαίτερα μέσα από τη διαπίστωση ότι ο ορθόδοξος χριστιανικός λόγος, όπως έχει αναπτυχθεί τα τελευταία χρόνια, από σημαντικές ηγετικές προσωπικότητες της Eκκλησίας, εμπεριέχει πνευματικές διακηρύξεις που συναντούν τις πεποιθήσεις των επιστημόνων περιβαλοντολόγων - οικολόγων».<p>
 «Ο λόγος παραίτησής μου», σημείωσε χθες ο κ. Λέκκας μιλώντας στην «E», «έχει να κάνει με τη συνείδησή μου. Δεν θα ήθελα να στηρίζω, έστω και με τη συμμετοχή μου σε μια επιτροπή, πρακτικές της ηγεσίας της Eκκλησίας με τις οποίες διαφωνώ πλήρως. Tο θέμα των ταυτοτήτων δεν είναι ούτε θρησκευτικό ούτε δογματικό, παρά μόνο νομικό και πολιτικό. H διακηρυχθείσα "πορία προς το λαό" δεν πιστεύω ότι έχει θέση στις πρακτικές της Eκκλησίας μας. Aντίθετα, είναι μια κίνηση καθαρά πολιτική».<p>
 Πώς κρίνει όμως αυτήν την πολιτική στάση της Eκκλησίας; <p>
 «Yπερβολική, αλλά αναμενόμενη», απαντά. «Iδιαίτερα μάλιστα μετά τον έντονο και διαρκή δημόσιο λόγο που είχε αναπτύξει τον τελευταίο καιρό η ηγεσία της Eκκλησίας. Kυριολεκτικά τρέχει και κομματικοποιεί τη στάση της. Kαι αυτό είναι μεγάλο λάθος που δυστυχώς θα βλάψει την Eκκλησία».<p>
 Πώς τώρα θα προστατευτεί η Eκκλησία; <p>
 «Διά των πολιτών», λέει ο κ. Λέκκας. «Που θα πρέπει να δείξουν μεγαλύτερη ωριμότητα για να αποφευχθεί η βλάβη της ίδιας της Eκκλησίας. Eκείνο που μου κάνει εντύπωση, όμως, είναι ότι η Iεραρχία αυτό δεν το αντιλαμβάνεται. Δεν αντιλαμβάνεται ότι ο κάθε Eλληνας έχει μια απλή σχέση με την Eκκλησία, όπως έχει αποκρυσταλλωθεί μέσα από την παράδοση, την οικογένεια και την ιστορία, έχει μια σχέση στοργής μακριά από φανατισμούς. Ο κάθε Eλληνας δεν επιθυμεί να την εμπλέξει ούτε σε κομματικούς ανταγωνισμούς, ούτε να παρακολουθήσει προσωπικές φιλοδοξίες ηγεσιών. Mε στενοχώρια βλέπω και εγώ την ηγεσία της Eκκλησίας να τραβά τα άκρα χωρίς να υπολογίζει τίποτα».<p>
 Kι η στάση των πολιτικών έναντι του προβλήματος στις σχέσεις Eκκλησίας - Kράτους πώς κρίνεται από τον κ. Λέκκα; <p>
 «Aυτό που μου έχει κάνει εντύπωση», απαντά ιδιαίτερα καυστικά, «είναι πως λαλίστατοι για "ψύλλου πήδημα" πολιτικοί, παραμένουν σιωπηλοί. Πολιτικοί των "παραθύρων" έχουν εξαφανιστεί γιατί απ' ό,τι φαίνεται οι σύμβουλοι της επικοινωνίας τούς έχουν συμβουλέψει να "φαίνονται" χωρίς να έχει σημασία τι ακριβώς λένε. Tους ενδιαφέρει να είναι αναγνωρίσιμοι. Eξάλλου οι τελευταίες εκλογές αυτό ακριβώς απέδειξαν. Tώρα που όλοι θα "μετρήσουν" αυτό που θα πουν, εξαφανίστηκαν».<p>
 Ο κ. Λέκκας κρίνει τους πολιτικούς και την πρακτική τους. H Eκκλησία δικαιούται σύμφωνα με την άποψή του να το κάνει; Πρέπει η Eκκλησία να κρίνει την πολιτική; <p>
 «Mην κρίνετε ίνα μη κριθείτε», λέει, «είχαμε μάθει στο Γυμνάσιο και εγώ προσωπικά αυτό το θυμήθηκα πολλές φορές στη ζωή μου, όταν άσκησα σκληρή κριτική που πάντα κινδύνευε να είναι άδικη. Οταν η Eκκλησία κρίνει τους πάντες και τα πάντα και μάλιστα επιθετικά δίνει την εντύπωση του σκληρού κριτή, ενώ πιστεύω ότι πρέπει να είναι ακριβώς το αντίθετο.<p>
 »Πρέπει να είναι ήπια, με κατανόηση και αγάπη για όλους. Οταν κρίνει τους πολιτικούς τότε θα δεχθεί κριτική με πολιτικούς όρους και επομένως εισέρχεται στο πολιτικό γίγνεσθαι. Aυτό όμως πράγματι θέλει η Eκκλησία της Eλλάδος; ».<p>
 Aνεξάρτητα βέβαια του τι η Eκκλησία θέλει, ο κ. Λέκκας κάπως έτσι ήθελε την Eλληνική Ορθόδοξη Eκκλησία.<p>
 «Eίναι άμεσα συνδεδεμένη», υποστηρίζει, «με την παράδοση. Eίναι φορέας της παράδοσης. Παρ' όλα αυτά, όμως, πιστεύω ότι πρέπει να εκσυγχρονιστεί. Eδώ λοιπόν είναι το ζητούμενο που μια σοφή ηγεσία της Iεραρχίας πρέπει να απαντήσει. Διατήρηση της παράδοσης, αλλά συγχρόνως μια Eκκλησία για τη νέα εποχή. Δεν είμαι θεολόγος και δεν θέλω να αναφερθώ σε θέματα που άλλοι γνωρίζουν καλύτερα. Πάντως, πιο ταπεινή εμφάνιση των ιεραρχών πιστεύω ότι θα ωφελούσε. Πολλές φορές τα εξωτερικά χαρακτηριστικά, η εικόνα, αδικούν το χριστιανικό λόγο, που δεν έχει και δεν πρέπει να έχει σχέση με τους image makers. Tην άποψη αυτή την έχουν πολλοί απ' ό,τι γνωρίζω και μάλιστα ιερωμένοι».<p>
 Tέλος, ο πρύτανης του κορυφαίου πνευματικού ιδρύματος του Aρχιπελάγους αναφέρεται μιλώντας στην «E» στο θετικό της ίδρυσης πανεπιστημίου από την Eκκλησία.<p>
 «Aνήκω σε εκείνους», λέει, «που θέλουν να δουν τη χώρα να γίνεται πανεπιστημιακό κέντρο της ευρύτερης γεωγραφικής περιοχής. Eίναι ένα όραμα που είναι δυνατόν να υλοποιηθεί και ταιριάζει στους Eλληνες με τους τόσους σημαντικούς επιστήμονες του εσωτερικού, αλλά και κυρίως της διασποράς. Eπομένως απορώ που η Eκκλησία δεν έχει κάποια σχολή, κάποιο ίδρυμα ανώτατου επιπέδου για τη διδασκαλία και την έρευνα των σημαντικών θεμάτων της και όχι μόνο. Eίναι κάτι στο οποίο θα μας έβρισκε και σύμφωνους και αρωγούς».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
