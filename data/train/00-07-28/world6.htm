<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 28 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΠΑΡΙΣΙ<p></b>
 Πρόβλημα στον κινητήρα 2, αλλά και η εμπλοκή που σημειώθηκε στη ράγα προσγείωσης, με αποτέλεσμα να μη σηκωθούν ποτέ οι τροχοί του αεροπλάνου, προκάλεσαν την πτώση του μοιραίου Κονκόρντ ανακοίνωσαν χθες οι αρμόδιες αρχές που διεξάγουν την έρευνα. Κατά τα φαινόμενα, ίσως κάποιος τροχός να είχε αποκολληθεί από τη ράγα από τη στιγμή ακόμη της απογείωσης, αφού «υπολείμματα από τα λάστιχα» του μοιραίου Κονκόρντ βρέθηκαν στην πίστα του αεροδρομίου Ρουασί Σαρλ ντε Γκολ.<p>
 Το γραφείο ερευνών δυστυχημάτων (BEA) αποκάλυψε χθες βράδυ ότι το πλήρωμα του Κονκόρντ ενημέρωσε τον πύργο ελέγχου ότι η ράγα των τροχών «δεν επέστρεφε», με άλλα λόγια δεν είχε σηκωθεί μέχρι τη στιγμή της πρώτης επικοινωνίας πύργου-κόκπιτ. Εχοντας «ακούσει» τα δύο μαύρα κουτιά του Κονκόρντ και έπειτα από μελέτη των ενδείξεων των κινητήρων, η ΒΕΑ διαπίστωσε ότι «κατά τη διάρκεια της απογείωσης, και ενώ το αεροπλάνο είχε ξεπεράσει τη V1 (ταχύτητα απόφασης), ο πύργος λέει στο πλήρωμα ότι φλόγες βγαίνουν από το πίσω μέρος του σκάφους. Από την ηχογράφηση προκύπτει επίσης ότι μετά την περιστροφή το πλήρωμα πληροφορεί ότι έχει βλάβη στον κινητήρα Νο2 και λίγο αργότερα ότι η ράγα δεν επιστρέφει». Προσθέτει επίσης ότι «υπολείμματα (από λάστιχα) βρέθηκαν κατά μήκος όλης της διαδρομής του σκάφους αλλά κυρίως στην πίστα» του αεροδρομίου. Ενα άλλο ενδιαφέρον στοιχείο είναι ότι σύμφωνα με τις καταγεγραμμένες στο μαύρο κουτί ενδείξεις από τους κινητήρες, «η ταχύτητα δεν μεταβάλλεται, ούτε και το ύψος, παρά μόνον ελάχιστα». <p>
 Λίγες ώρες πριν από τις επίσημες ανακοινώσεις της ΒΕΑ, το περιοδικό «Νιου Σάιεντιστ» αποκάλυπτε στην ιστοσελίδα του ότι για την πιθανότητα να πάρει φωτιά η δεξαμενή καυσίμων εξαιτίας βλάβης στον κινητήρα είχε προειδοποιήσει ομάδα ειδικών κατόπιν εντολής της Αμερικανικής Ομοσπονδιακής Υπηρεσίας Πολιτικής Aεροπορίας. Στην έκθεση που συντάχθηκε από την ειδική σε θέματα πυρκαγιών εταιρεία Blazetech του Κέμπριτζ της Μασαχουσέτης, μετά την πτώση του Μπόινγκ της TWA το 1996, διατυπώνεται η προειδοποίηση ότι βλάβη στον κινητήρα μπορεί να προκαλέσει διάτρηση της δεξαμενής καυσίμων και να προκληθεί φωτιά στο καύσιμο. Η έκθεση αναφέρει μάλιστα ότι τα Κονκόρντ είναι ιδιαίτερα ευάλωτα σε μια τέτοια πιθανότητα πυρκαγιάς. Εννέα χρόνια νωρίτερα, άλλη έκθεση προειδοποιούσε επίσης ότι βλάβη στο συμπιεστή του κινητήρα «άνοιγε το δρόμο για να εξαπλωθεί πυρκαγιά».<p>
 <b>«Δυστυχηματογενής
 ατμόσφαιρα»<p></b>
 Στο χθεσινό φύλλο της εφημερίδας «Παριζιέν», μέλος των πληρωμάτων των Κονκόρντ, που θέλησε να διατηρήσει την ανωνυμία του, είπε ότι «εδώ και μήνες, και θα πρέπει να έχουμε το θάρρος να το πούμε, η ατμόσφαιρα ήταν δυστυχηματογενής» (!). Τον όρο χρησιμοποίησε ο ίδιος ο Γάλλος. <p>
 Εν τω μεταξύ και ενώ επιμνημόσυνες δεήσεις ψάλλονταν σε Γαλλία και Γερμανία, η «Ερ Φρανς» ανακοίνωσε ότι θα καταβάλει σε πρώτη φάση ποσόν 20.000 δολαρίων για κάθε θύμα και το ποσόν αυτό θα συνυπολογιστεί στο τελικό ποσόν της αποζημίωσης που θα καταβληθεί στις οικογένειες των 113 θυμάτων. Ειδικοί εκτιμούν ότι το τελικό ποσόν της αποζημίωσης που θα πρέπει να καταβάλουν ασφαλιστικές εταιρείες ανέρχεται στα 150 εκατ. δολάρια.<p>
 Χθες, ο Γάλλος υπουργός Mεταφορών Ζαν Κλοντ Γκεϊσέ είπε ότι οι πτήσεις των Κονκόρντ, που έχουν σταματήσει μετά το φοβερό δυστύχημα, θα επαναληφθούν εντός των επόμενων ημερών. Το πότε ακριβώς, «εξαρτάται από τα αποτελέσματα της έρευνας» για τα αίτια της τραγωδίας. <p>
 (Γαλλικό-Ασοσιέιτεντ-ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
