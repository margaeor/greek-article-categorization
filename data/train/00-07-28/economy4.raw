Πλήρη συμφωνία στις επιλογές του υπουργού Ανάπτυξης Νίκου Χριστοδουλάκη για το Επιχειρησιακό Πρόγραμμα Ανάπτυξης, εξέφρασε χθες η ηγεσία του Συνδέσμου Ελληνικών Βιομηχανιών, τονίζοντας τα ιδιαίτερα πλεονεκτήματα που προσφέρει στις επιχειρήσεις ο πολυτομεακός χαρακτήρας του.
 Ωστόσο οι δύο πρόεδροι του ΣΕΒ, Οδυσσέας Κυριακόπουλος και Λευτέρης Αντωνακόπουλος παρατηρούσαν χθες ότι για να έχει αποτελεσματικότητα το συγκεκριμένο πρόγραμμα, θα πρέπει να συνοδευτεί από μέτρα για τη μείωση της γραφειοκρατίας, απλοποίηση των διαδικασιών αδειοδότησης, πάταξη της αδιαφάνειας και της διαφθοράς στο Δημόσιο. 
 Ο ΣΕΒ εμφανίστηκε να συμφωνεί ακόμη και με τη σύνδεση της ανταγωνιστικότητας με την απασχόληση, που επιχειρεί το πρόγραμμα. Εχει αποδειχτεί ότι οι επενδύσεις στην τεχνολογία δημιουργούν νέες θέσεις εργασίας τόνισε ο πρόεδρος του ΣΕΒ Οδυσσέας Κυριακόπουλος, για να συμπληρώσει ότι το πραγματικό πρόβλημα είναι η εξεύρεση εξειδικευμένου προσωπικού.
 Το πρόβλημα αυτό έχει ήδη εντοπιστεί εμπειρικά με έρευνα που έγινε σε δείγμα 123 επιχειρήσεων-μελών του ΣΕΒ και η οποία το Σεπτέμβριο και τον Οκτώβριο θα επεκταθεί στο σύνολο της βιομηχανίας. Στόχος μας είναι να διαπιστώσουμε τις ανάγκες σε ειδικότητες αιχμής, που έχουν ανάγκη οι ελληνικές επιχειρήσεις σήμερα, αλλά και τις προβλέψεις τους για την επόμενη δεκαετία. Τα αποτελέσματα
της έρευνας θα επιδιώξουμε στη συνέχεια να ληφθούν υπόψη από τα εκπαιδευτικά ιδρύματα, ώστε να καλυφθεί το σημαντικό κενό που υφίσταται μεταξύ των προσόντων και των ειδικοτήτων που καλλιεργούνται στην εκπαίδευση και αυτών που
 Τέλος, ο ΣΕΒ έλαβε και μια επί πλέον πρωτοβουλία, που αφορά στην εισαγωγή μαθημάτων σχετικών με την επιχειρηματικότητα στην πρωτοβάθμια και η δευτεροβάθμια εκπαίδευση. Διαπιστώνεται η πλήρης άγνοια των νέων σχετικά με στοιχειώδη θέματα για τις επιχειρήσεις, γεγονός που επιδρά αρνητικά στις προσπάθειες που κάνουν αργότερα για τη λειτουργία μιας μικρής επιχείρησης. Το υπουργείο εμφανίζεται θετικό στην προοπτική αυτή και υπάρχουν σκέψεις για πιλοτική διδασκαλία μαθημάτων σε δημόσια σχολεία της περιφέρειας και σε τάξεις
