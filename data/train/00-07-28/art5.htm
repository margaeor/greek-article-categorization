<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 28 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

<b>
Σ</b>ε όποιο σημείο της Ελλάδας και αν βρεθούμε το καλοκαίρι θα έρθουμε σύντομα σε επαφή με αυτό το εποχικό είδος ανθρώπου που ονομάζουμε τουρίστα. Κάτω από αυτόν το γενικό τίτλο κρύβονται βέβαια πολλές διαφορετικές προτιμήσεις για το είδος και τον τρόπο που θέλει ο καθένας να κάνει διακοπές. Μερικές όμως από τις κατηγορίες τουριστών που υπάρχουν είναι ιδαίτερα προκλητικές για να μας αφήσουν αδιάφορους. <p>
 <b>Οι κοσμικοί<p></b>
 Οσοι ανήκουν σ' αυτή την κατηγορία θεωρούν ότι οι διακοπές είναι ίσως το πιο σημαντικό πράγμα στη ζωής τους. Χαρακτηρίζονται συνήθως από φοβερό άγχος για να οργανώσουν τα πράγματα όσο πιο καλά γίνεται και να ελαχιστοποιηθεί ο κίνδυνος του απροόπτου. Κλείνουν δωμάτιο πολλούς μήνες νωρίτερα, αγοράζουν κάθε αξεσουάρ που θα μπορούσε να χρειαστεί στη θάλασσα ή το αυτοκίνητο, οργανώνουν την κατάλληλη παρέα και, γενικότερα, δεν αφήνουν τίποτα στην τύχη. Κύριο μέλημα αυτής της ομάδας είναι η βασιλεία της τάξης, ακόμα και στη χαλαρή

και ξένοιαστη περίοδο των διακοπών. <p>
 Για τους πιο φανατικούς του είδους, υπάρχουν ακόμα και έτοιμα πακέτα διακοπών οργανωμένα και φτιαγμένα από ένα τουριστικό γραφείο ώστε να μη χρειάζεται να κουραστούν ούτε και γι' αυτό.<p>
 Οι «διακοπόπληκτοι» αυτοί τύποι ξεχωρίζουν συνήθως από το ύφος εφτά καρδιναλίων που έχουν ακόμα και όταν αλείφουν τη φρυγανιά τους με βούτυρο. Γίνεται ξαφνικά το βούτυρο τόσο σημαντικό γι' αυτούς και φαίνεται ότι η διαδικασία του πρωινού, η πισίνα και τα κοκτέιλ μπαρ του ξενοδοχείου τούς προσφέρουν μια αίσθηση χλιδής που σίγουρα λείπει από την καθημερινότητά τους. Οι διακοπές γίνονται ξαφνικά εφαλτήριο κοινωνικής ανόδου, που τους επιτρέπει να ζήσουν για λίγο όπως οι ήρωες στις ταινίες που βλέπουν. Η διαφορά είναι ότι

σ' αυτό το έργο είναι αυτοί οι ίδιοι πρωταγωνιστές, σκηνοθέτες και παραγωγοί. Το μόνο που λείπει είναι το κοινό, αλλά και αυτό ξέρουν πού να το αναζητήσουν.

<p>
 Η κατηγορία αυτή φροντίζει επίσης να κινείται στα πιο γνωστά και τρέντι μέρη, θέλοντας να βρεθεί και πάλι στο κέντρο των καλοκαιρινής επικαιρότητας. Η επιλογή του προορισμού γίνεται από το όνομα και την αίγλη που έχει αποκτήσει κάθε μέρος, ενώ η ιστορία και η κουλτούρα του περνούν πάντα σε δεύτερο επίπεδο. Το αποτέλεσμα είναι να συσσωρεύονται μιλιούνια σε συγκεκριμένα μέρη και λόγω έλλειψης υποδομής -αυτό είναι μάλλον κοινό μυστικό-, αλλά και λόγω υπερβολικής προσέλευσης, να ταλαιπωρούνται τα μάλα. <p>
 Βασικό τους σύνδρομο είναι η αέναη αναζήτηση του πλήθους. Ο τουρίστας της κατηγορίας αυτής αισθάνεται πιο ασφαλής ανάμεσα σε εκατομμύρια άλλους ομοειδείς παραθεριστές και πνίγεται όταν βρεθεί σε κάποιο έρημο και απομονωμένο μέρος. Γι' αυτό προτιμά τα ιν μέρη, τις ιν παραλίες, τα ιν κλαμπ κ.λπ. Εξω από την αγέλη παραμονεύει πάντα ο κίνδυνος ενός περιστατικού που δεν

θα έχει προβλεφθεί από το σενάριο αλλά ούτε και από τον τουριστικό πράκτορα, οπότε θα είναι δύσκολο να το αντιμετωπίσει.<p>
 Δεν έχει σημασία εάν ο τουρίστας αυτής της κατηγορίας ταξιδεύει με γκρουπ ή με

το δικό του μεταφορικό μέσο. Αυτό που έχει σημασία είναι να μην του λείψει τίποτα και, κυρίως, να βρίσκεται πάντα προστατευμένος από τις δυσάρεστες εκπλήξεις. <p>
 <b>Οι αγοραφοβικοί <p></b>
 Σ' αυτή την κατηγορία ανήκουν οι ταξιδιώτες που δεν αποζητούν μεγάλες παρέες και κοσμικά μέρη αλλά αποτραβιούνται μόνοι τους ή με μια ολιγάριθμη ομάδα στα πιο δύσβατα βουνά και τις πιο ερημικές παραλίες. Διαλέγουν τον προορισμό τους με κριτήριο την ησυχία, ενώ αποφεύγουν συστηματικά τις μοδάτες περιοχές. Αναζητούν να χαθούν σε άγνωστα μέρη, σε ακρογιαλές όπου δεν φτάνει ο ήχος της ρακέτας, ούτε η μουσική από τα κακόγουστα παραλιακά κιόσκια. <p>
 Σκοπός τους είναι να γνωρίσουν το μέρος και το πρόγραμμά τους είναι ευέλικτο και φτιάχνεται πάντα από τις συνθήκες και τα όσα θα μάθουν στη διαδρομή. Ακόμα

και εάν υπάρχει αρχικό πλάνο οι ταξιδιώτες αυτοί δεν θα το ακολουθήσουν ποτέ με συνέπεια.<p>
 Το μοντέλο αυτό δεν κλείνει δωμάτια και δεν ψάχνει τα πιο γκλάμουρ ξενοδοχεία να κοιμηθεί. Βολεύεται σε μικρές πανσιόν που νοικιάζουν ντόπιοι ή σε υπνόσακους και σκηνές. Μισεί τους άλλους τουρίστες, ακόμα και αυτούς που ακολουθούν τη δική του τακτική, και αισθάνεται κάπως σαν τον Τζέιμς Ντιν στον «Επαναστάτη χωρίς αιτία». Είναι λιγομίλητος, καπνίζει αρειμανίως, μάλλον σιχαίνεται τη θάλασσα και το μπάνιο γενικότερα και διαλέγει πάντα τις πιο όμορφες βουνοκορφές για να διαβάσει το βιβλίο του. <p>
 Προτιμάει τα άπαντα του Καστανέντα και ενδιαφέρεται για τα κρυφά νοήματα των πραγμάτων. Πηγαίνει στα μαγαζιά που έχουν ντόπιοι και κάθεται μαζί τους σοβαρός και αμίλητος. Αποφεύγει την πολυκοσμία και δεν θέλει να διαβρωθεί από την περιρρέουσα τουριστική νοοτροπία της αδιαφορίας και της καλοπέρασης. Γι' αυτό το λόγο παίρνει συχνά μόνος τα βουνά ακολουθώντας τυφλά κάποια άγνωστα μονοπάτια. Στις διακοπές του ταλαιπωρείται πολύ, γιατί πιστεύει ότι έτσι θα καταλάβει τι σημαίνει ζωή στη φύση.<p>
 Επιδιώκει να γνωρίσει την κουλτούρα του κάθε τόπου και είναι πρόθυμος να διαβάσει βιβλία για την ιστορία μιας περιοχής. Η επιτυχία ενός ταξιδιού δεν θα

κριθεί από τον αριθμό των ανθρώπων που γνώρισε αλλά από τις προκλήσεις και τις

δυσκολίες που αντιμετώπισε. <p>
 Εστω και εάν αυτή η περιπέτεια διαρκέσει μόνο μία εβδομάδα, ο ταξιδιώτης αυτός

θα αναζητά πραγματική διαφυγή από τον πολιτισμό, ακόμα και την τελευταία στιγμή. <p>
 <b>Τα παλαιοφρικιά<p></b>
 Εάν τους πετύχετε σε κάποια ερημική παραλία, θα τους γνωρίσετε σίγουρα από τα μακριά γκρίζα μαλλιά, την κοιλίτσα, τα κιτρινισμένα δόντια και το πολυφορεμένο

τζιν παντελόνι. <p>
 Τα παλαιοφρικιά διαλέγουν μισοερημικά νησιά και φροντίζουν οι διακοπές τους να

κρατήσουν τουλάχιστον δύο μήνες. Συναντιούνται κυρίως σε παραλίες που έχουν μετατραπεί σε ανεπίσημα κάμπινγκ και επειδή πάνε νωρίς πιάνουν πάντα το πιο μεγάλο δέντρο με την καλύτερη σκιά. <p>
 Είναι συνήθως ανοιχτοί για κουβέντα και γνωριμίες και δεν χάνουν την ευκαιρία να διηγηθούν ένα από τα πολλά κατορθώματά τους σε κάποιο άγριο ταξίδι στο εξωτερικό ή τις γνωριμίες τους με τους πολύ σημαντικούς τύπους της γενιάς του '60. Είναι πολυλογάδες και συνήθως μονοπωλούν τις κουβέντες κάνοντας κόντρες μεταξύ τους για το πόσο πιο σπουδαίος είναι ο καθένας. <p>
 Δεν είναι ιδιαίτερα αθλητικοί τύποι και δεν επιδίδονται με ζήλο στις αθλοπαιδιές. Το πολύ να κάνουν μερικές βουτιές στη θάλασσα, αλλά την περισσότερη ώρα την περνούν στο καφενείο της ακτής, πίνοντας μπίρες και μιλώντας περί ανέμων και υδάτων. Το μέρος του σώματος που γυμνάζουν πιο πολύ είναι η κάτω σιαγόνα, ενώ το αγαπημένο πρωτάθλημα, οι αμπελοφιλοσοφίες. <p>
 Αν το βράδυ ανάψουν φωτιά στην παραλία τότε θα έχετε τη χαρά να ακούσετε και πάλι τα αγαπημένα τραγούδια των Ντόορς, του Χέντριξ και όλων των άλλων αποθανόντων ροκάδων. Το πρόγραμμα κλείνει συνήθως με μια επίδειξη της αγνής ελληνικής ψυχής τους, που κακόφωνα τραγουδά τους στίχους από τα ρεμπέτικα που θυμάται ο καθένας. <p>
 Αν τους πεθυμήσετε, να πάτε πάλι στην παραλία που τους είχατε πρωτοσυναντήσει.

Σίγουρα θα πηγαίνουν ακόμα εκεί, δεν φημίζονται για την αγάπη τους στις αλλαγές. <p>
 <b>Οι μουσικόπληκτοι<p></b>
 Είναι συνήθως νεαροί που μόλις τελείωσαν το σχολείο και έχουν εξορμήσει στα νησιά. Φανατικοί οπαδοί της ρέιβ σκηνής, έχουν κατηγορηθεί πολλές φορές για την απείθειά τους προς τους γονείς και για χρήση ναρκωτικών.<p>
 Θα τους βρείτε σε κάποια παραλία να χορεύουν νυχθημερόν σε ηλεκτρονικούς ρυθμούς αδιαφορώντας για οτιδήποτε άλλο. Μπορεί να έχουν νοικιάσει δωμάτιο, αλλά δεν είναι καθόλου σίγουρο ότι θα κοιμηθούν εκεί. Εχουν μια εντελώς διαφορετική αίσθηση του χρόνου από αυτή που ξέραμε μέχρι τώρα και δεν θεωρούν τον ύπνο ανάγκη. Αν χρειαστεί άλλωστε μπορούν να κοιμηθούν κάτω από οποιεσδήποτε συνθήκες σε οποιοδήποτε μέρος.<p>
 Βασική τους καλοκαιρινή απασχόληση είναι να οργανώνουν μπιτς πάρτι σε διάφορα νησιά και μετά να τρέχουν από το ένα νησί στο άλλο κυνηγώντας τα πάρτι. Βρίσκονται συνέχεια δίπλα στη θάλασσα, αλλά το μπάνιο γι' αυτούς είναι μια διαδικασία που τους βοηθάει απλώς να δροσίζονται όταν έχουν ιδρώσει από το χορό.<p>
 Κυκλοφορούν πάντοτε σε μεγάλες παρέες που αλλάζουν σύνθεση μέρα με τη μέρα. Είναι συνήθως εχθρικοί με τους μεγαλύτερους και όλους όσοι δεν ασπάζονται τη δική τους κουλτούρα. Το βλέμμα τους αντικατοπτρίζει την αλαζονεία της ηλικίας αλλά και την αδιαφορία τους για τα πάντα. Οι μόνοι φίλοι που γνωρίζουν είναι τα ναρκωτικά και η μουσική και δεν τα αποχωρίζονται ούτε στις διακοπές. <p>
 Δεν ενδιαφέρονται να γνωρίσουν τον τόπο στον οποίο έχουν βρεθεί ούτε να δουν άλλες παραλίες και όμορφες γωνιές του. Το μόνο που θέλουν είναι να γεμίζουν το

χώρο με τη μουσική τους και να χάνονται σε έναν αέναο ηλεκτρονικό ρυθμό ανακυκλώνοντας την έντασή τους. <p>
 <b>Οι αθλητικοί<p></b>
 Σ' αυτή την κατηγορία συναντάμε τους πάμπολλους μπρατσαράδες που περιφέρονται ασκόπως στις παραλίες διαφημίζοντας την ταλαιπωρημένη αθλητική τους υπόσταση. Πρόκειται για τύπους που, αφού πέρασαν όλο το χειμώνα κάνοντας σκληρή προπόνηση στα γυμναστήρια, τώρα ήρθε η ώρα να επιδείξουν τις ικανότητές τους και στις πλαζ. <p>
 Θα τους δούμε να συναγελάζονται στα παραλιακά γήπεδα του βόλεϊ και να κάνουν τις πιο επιδεικτικές φιγούρες προσπαθώντας, δήθεν, να πιάσουν την μπάλα. Είναι

μαυρισμένοι ώς το κόκαλο, κυκλοφορούν όλη μέρα με το μικρό αποκαλυπτικό μαγιουδάκι τους επιδεικνύοντας το παραμορφωμένο κορμί τους σε κάθε περαστικό. <p>
 Είναι οι κύριοι υπεύθυνοι για τον εκνευριστικό ήχο της ρακέτας που ακούγεται στις παραλίες και το χειρότερο είναι ότι δεν σταματούν παρά μόνο εάν κάποια δείξει να υποχωρεί στη γοητεία τους. Εάν αυτό δεν συμβεί, δυστυχώς μόνο η νύχτα μπορεί να τους σταματήσει. <p>
 Εννοείται ότι διαλέγουν πάντα πολυσύχναστα μέρη και ότι δεν τους ενδιαφέρει καθόλου ο τόπος των διακοπών, αλλά η κίνηση που έχει. Είναι διαθετειμένοι να γυρίσουν όλο το νησί για να βρουν την πιο ιν παραλία και μετά εγκαθίστανται εκεί. <p>
 Η επιτυχία των διακοπών γι' αυτούς εξαρτάται από τον αριθμό των εραστών και ερωμένων που θα βρουν. Το πιο μεγάλο τους μειονέκτημα είναι ο κριτικός λόγος. Εάν σας ενοχλήσουν, μη διστάσετε να τον χρησιμοποιήσετε, είναι πανάκεια για τέτοιες περιπτώσεις. <p>
 <b>ΓEΩPΓIA ZABITΣANΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
