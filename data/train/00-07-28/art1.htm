<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 28 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>E</b>να χρόνο πριν, η αμερικανική ροκ μπάντα έδωσε μία από τις καλύτερες συναυλίες στον Αγιο Κοσμά. Τώρα ο Μάικλ Στάιπ, o εγκέφαλος πίσω από τη ροκ' ν' ρολ μηχανή των REM- μουσικός, παραγωγός ταινιών και οραματιστής - όπως τον αποκαλούν, έχει σταματήσει τις περιοδείες. Ασχολείται με το νέο άλμπουμ που θα

κυκλοφορήσει την άνοιξη και με τη φωτογραφία, ενώ έχει εκδώσει πρόσφατα ένα βιβλίο με φωτογραφίες της Πάτι Σμιθ. Σε μια από τις σπάνιες συνεντεύξεις, στο αγγλικό περιοδικό Dazed And Confuzed, αναλύει τη φιλοσοφία του.<p>
 <b>Για το μέλλον των REM<p></b>
 «Το νέο άλμπουμ ξεκινά ουσιαστικά από κει που σταμάτησε το προηγούμενο, το "Up". Μου αρέσει η ιδέα να σμιλεύουμε έναν προσωπικό ήχο. Ο, τι κάνουμε δεν ανταποκρίνεται ποτέ στα γούστα της πλειοψηφίας. Προσπαθώ πάντα να γράψω μουσική για την οποία, θα είμαι περήφανος, θα με ικανοποιεί κι αν υπάρχει αυτή

η προϋπόθεση τότε σίγουρα θα βρεθεί και το κατάλληλο κοινό. Αυτή είναι και η συμβουλή μου προς τους νέους μουσικούς και σκηνοθέτες».<p>
 <b>Για τη φωτογραφία<p></b>
 «Η νέα μου δουλειά έχει τίτλο "Για το Κενό", εμπνέεται από τον "τρόμο του κενού", έναν όρο στην ιστορία της τέχνης ο οποίος αναφέρεται στην αέναη προσπάθεια του καλλιτέχνη που δημιουργεί για να συμπληρώσει το κενό. Ηθελα να βάλω στην αρχή και στο τέλος του βιβλίου μου ένα γυμνό πορτρέτο μου, αλλά ύστερα σκέφτηκα, ποιος θα θέλει να με δει γυμνό στα σαράντα μου χρόνια; Σκέφτομαι συνεχώς ότι γερνάω. Φυσικά ως ποπ σταρ, εκτεθειμένος εδώ και μία εικοσαετία στα μάτια του κοινού, έχω συνείδηση της εικόνας μου. Aλλά αυτή η ψύχωση με την ηλικία μοιάζει με μια ύπουλη αρρώστια που διακατέχει αυτόν τον πολιτισμό».<p>
 <b>Για την τέχνη<p></b>
 «Αν έκανα μια συγκέντρωση με καλλιτέχνες που εκτιμώ, ζωντανούς ή νεκρούς, θα ήθελα σίγουρα καλεσμένο τον Ουίλιαμ Μπάροουζ. Εγραψε μια μικρή εισαγωγή στο φωτογραφικό άλμπουμ μου για την Πάτι Σμιθ, ένα από τα τελευταία κείμενα που έγραψε πριν πεθάνει. Και θα έφερνα και τον Αρθούρο Ρεμπό, μόνο για μια ώρα, θα

ήταν αρκετή για να τινάξει την εκδήλωση στον αέρα».<p>
 <b>Για το Ιντερνετ<p></b>
 «To Ιντερνετ είναι ένα από τα πιο ανατρεπτικά εργαλεία. Αυτό που μου αρέσει είναι ότι κατάφερε να καταστρέψει αυτό το σύστημα ελέγχου του πληθυσμού με τα μέσα επικοινωνίας, μια προοπτική που μέχρι τότε φαινόταν ακατόρθωτη. Είμαι ενθουσιασμένος με τον υπόγειο τρόπο δράσης του που διέλυσε τα συμβατικά μέσα επικοινωνίας, τα οποία είχαν φτάσει στην ακμή τους τη δεκαετία του '80. Την επόμενη δεκαετία όλα άλλαξαν χάρη σ' αυτό, με τη συνεχή και αδέσμευτη ροή πληροφοριών».<p>
 <b>Για τον ακτιβισμό<p></b>
 «Συμμετείχα κι εγώ, τη δεκαετία του '80, στη δημιουργία αυτού που ονομάστηκε "κοινωνική παρέμβαση των καλλιτεχνών". Ισως γιατί είχα συνειδητοποιήσει την εξουσία που είχα ως δημόσιο πρόσωπο. Αλλά αργότερα αισθάνθηκα απρόθυμος να εμπλακώ σε πολιτικά ζητήματα. Δεν σημαίνει ότι αμβλύνθηκε η πολιτική μου θεώρηση, απλά αυξήθηκε η ικανότητά μου να στέκομαι κυνικός απέναντι σε τέτοια ζητήματα. Τώρα κάνω απλά πράγματα, όπως να προσφέρω τις φωτογραφίες μου για ένα άλμπουμ που θα κυκλοφορήσει κάποιος τοπικός ραδιοφωνικός σταθμός για φιλανθρωπικούς σκοπούς. Και ίσως συμμετάσχω σε μια καμπάνια για το φυλετικό ζήτημα στις Ηνωμένες Πολιτείες».<p>
 <b>Για την επιτυχία<p></b>
 «Ποτέ δεν σκέφτηκα την αποτυχία. Για μένα το βασικό ερώτημα είναι γιατί συνεχίζω να παίζω ροκ' ν' ρολ στα σαράντα μου. Αν δηλαδή το κάνω για τα χρήματα ή το διασκεδάζω πραγματικά. Ισως το κάνω επειδή στ' αλήθεια μού αρέσει

η μουσική, ήταν ο πρώτος μου έρωτας. Από την άλλη, το να φωτογραφίζω μού φαίνεται τόσο ζωτικό όσο το να αναπνέω, ενώ η παραγωγή ταινιών είναι μάλλον διασκεδαστική. Η ζωή είναι εξαιρετικά μικρή. Πρέπει να κάνεις αυτό που θέλεις και να ξέρεις γιατί το κάνεις».<p>
 Eπιμέλεια: <b>ΔHMHTPHΣ ANAΣTAΣΟΠΟYΛΟΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
