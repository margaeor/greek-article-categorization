<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 28 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Κρυφτούλι με αστυνομικούς, άντρες των Eιδικών Δυνάμεων και λιμενικούς έπαιζε για ώρα μέχρι αργά χθες το βράδυ ο δήμαρχος Ραφήνας Ανδρέας Κεχαγιόγλου, προσπαθώντας να κάνει πράξη τα όσα είχε δηλώσει. Να κλείσει δηλαδή επ' άοριστον το λιμάνι της περιοχής επειδή, όπως υποστηρίζει, οι αρμόδιοι κρατικοί φορείς δεν ικανοποιούν τα αιτήματά του.<p>
 Τελικά πραγματοποίησε εν μέρει την απειλή του. Δεν απέκλεισε το λιμάνι αλλά μέρος μιας από τις εισόδους του. Πρόκειται για τη λεωφόρο Φλέμινγκ που ξεκινά από τη λεωφόρο Μαραθώνα και καταλήγει στο κέντρο της πόλης. Εβαλε ένα βυτιοφόρο κάθετα στο οδόστρωμα στο ύψος του σούπερμαρκετ «Γαλαξίας», αποκλείοντας το μεγαλύτερο μέρος του δρόμου. Αφησε μόνο ένα μικρό πέρασμα απ' όπου μόλις χωρούσε να περάσει ένα ΙΧ αυτοκίνητο.<p>
 Για αρκετές ώρες μετά τον αποκλεισμό δεν δημιουργήθηκε ιδιαίτερο κυκλοφοριακό πρόβλημα, καθώς κανένα οχηματαγωγό πλοίο όλο εκείνο το χρονικό διάστημα δεν έπιασε λιμάνι. Ενταση και μικροεπεισόδια προκλήθηκαν όμως με την άφιξη του πρώτου πλοίου στο λιμάνι της Ραφήνας, λίγη ώρα πριν από τα μεσάνυχτα.<p>
 Αστυνομικές δυνάμεις απομάκρυναν από την οδό Φλέμινγκ το αυτοκίνητο που έφραζε το μικρό κενό δίπλα από το τοποθετημένο στη μέση του δρόμου βυτιοφόρο, προκειμένου να περάσουν οι επιβάτες με τα αυτοκίνητά τους. Δευτερόλεπτα αργότερα ο δήμαρχος της Ραφήνας έστησε το δικό του οδόφραγμα στην ίδια θέση με ένα αυτοκίνητο του δήμου.<p>
 Τα αίματα άναψαν. Στο πλευρό του δημάρχου τους, αρκετοί κάτοικοι της περιοχής εναντιώνονται στις αστυνομικές δυνάμεις και προκαλούνται μικροσυμπλοκές. Στο Aστυνομικό Tμήμα της Ραφήνας οδηγούνται δύο άτομα με την κατηγορία της εξύβρισης και της παρακώλυσης της κυκλοφορίας.<p>
 Τελικά, δύο γερανοί της Πυροσβεστικής Υπηρεσίας απομάκρυναν τα οδοφράγματα απελευθερώνοντας το δρόμο από τα μπλόκα. Στο λιμάνι της Ραφήνας θα παραμείνουν, σύμφωνα με πληροφορίες, καθ' όλη τη διάρκεια της νύχτας αστυνομικές δυνάμεις, οι οποίες θα αποχωρήσουν το πρωί.<p>
 Αν όμως τελικά ο δήμαρχος εμμείνει στην απόφασή του για αποκλεισμό της πόλης, είναι βέβαιο ότι θα δημιουργηθεί τεράστιο πρόβλημα δεδομένου ότι από σήμερα αρχίζει η έξοδος του Σαββατοκύριακου. Είναι προφανές ότι η παραθαλάσσια είσοδος από τη Λούτσα δεν επαρκεί για να εξυπηρετήσει τόσο τα αυτοκίνητα που θα αποβιβάζονται από τα πλοία όσο και εκείνα που θα φέρνουν τους ταξιδιώτες στο λιμάνι. <p>
<b> H εισαγγελέας<p></b>
 Η εισαγγελέας Πρωτοδικών Ευσταθία Σπυροπούλου απέστειλε χθες το μεσημέρι έγγραφο στο Λιμεναρχείο Ραφήνας, με το οποίο διατάζει τη διενέργεια κατεπείγουσας προκαταρκτικής εξέτασης προκειμένου να διαπιστωθεί αν διαπράττονται και από ποιούς αξιόποινες πράξεις. Παράλληλα αναφέρεται ότι θα οδηγείται στο αυτόφωρο όποιος παρακωλύει την ομαλή λειτουργία του λιμανιού της πόλης και εμποδίζει την εξυπηρέτηση των ταξιδιωτών. <p>
 Ο δήμαρχος μιλώντας χθες στην «Ε», άφησε όλα τα ενδεχόμενα ανοικτά. Τόνισε πως οι συνεδριάσεις του Δημοτικού Συμβουλίου θα συνεχιστούν όλη τη νύχτα. Πάντως η απόφαση για αποκλεισμό της πόλης, όπως είπε, είναι ομόφωνη. Οσον αφορά την εισαγγελική εντολή που αφορά τη σύλληψη όσων παρακωλύουν την ομαλή κυκλοφορία των οχημάτων, δήλωσε χαρακτηριστικά: «Aς έρθουν να μας πιάσουν».<p>
 Yπενθυμίζεται ότι ο δήμαρχος ζητά μεταξύ των άλλων να σταματήσουν τα δρομολόγια του δεξαμενόπλοιου «Μύκονος» το οποίο τροφοδοτεί με καύσιμα τα νησιά. Επίσης διαμαρτύρεται για το μεγάλο αριθμό αυτοκινήτων που αφήνουν στους δρόμους της Ραφήνας οι επιβάτες που χρησιμοποιούν τα Καταμαράν.<p>
 Πάντως, ο υπουργός Ναυτιλίας Χρήστος Παπουτσής με προχθεσινή επιστολή του αναφέρει πως το δεξαμενόπλοιο έχει σταματήσει τα περισσότερα δρομολόγια, ενώ μέχρι τις αρχές του επόμενου έτους τα έργα βελτίωσης του λιμανιού θα έχουν ολοκληρωθεί.<p>
 Με ανακοινωσή του ο βουλευτής Eπικρατείας της Νέας Δημοκρατίας και τομεάρχης για θέματα Τουρισμού και Ναυτιλίας Γιάννης Παπαθανασίου καλέσε τον υπουργό Εμπορικής Ναυτιλίας να συναντηθεί άμεσα με το δήμαρχο Ραφήνας και να αναλάβει συγκεκριμένες δεσμεύσεις για την επίλυση του προβλήματος. Ο ίδιος όμως καταδίκασε την απόφαση για αποκλεισμό του λιμανιού.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
