<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 28 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>KINHMATΟΓPAΦΟΣ -
 KPITIKH<p></b>
 Kριτική από τον <b>ΝΙΝΟ ΦΕΝΕΚ ΜΙΚΕΛΙΔΗ<p></b>
 <b>Ε</b>να σύγχρονο γουέστερν, «Η πόλη του πάθους», σκηνοθετημένο από τον Στίβεν Φρίαρς και η επανέκδοση του κλασικού, βραβευμένου στις Κάνες «Ταξιτζή» του Μάρτιν Σκορσέζε, σχόλια πάνω στον αμερικανικό τρόπο ζωής, είναι οι δύο ταινίες

που ξεχωρίζουν τη νέα αυτή κινηματογραφική βδομάδα. Προβάλλονται, ακόμη, μια εξαιρετικά ενδιαφέρουσα ελληνική ταινία, «Τέσσερα» του Χρήστου Δήμα, το αμερικανικό υπερφυσικό θρίλερ «Οι ψίθυροι των πνευμάτων» του Ντέιβιντ Κεπ και οι φαντεζίστικες κωμωδίες «Εγώ, εγώ & εγώ» του Πιπ Κάρμελ και «Η μούσα» του Αλμπερτ Μπρουκς.<p>
 <b>Η πόλη του πάθους<p></b>
 _ The Hi-Lo Countr y. ΗΠΑ, 1999. Σκηνοθεσία: Στίβεν Φρίαρς. Σενάριο: Γουάλον Γκριν. Ηθοποιοί: Γούντι Χάρελσον, Πατρίσια Αρκέτ, Μπίλι Γκρούνταπ, Πινελόπι Κρουζ, Σαμ Ελιοτ. Διάρκεια: 115' λεπτά. <p>
 **** Η φιλία ανάμεσα σε δύο άντρες κινδυνεύει από την παρουσία μιας γυναίκας σ' ένα σύγχρονο γουέστερν, σκηνοθετημένο με γνώση και νεύρο από τον Φρίαρς. <p>
 Στο Νέο Μεξικό, πριν και μετά το B' Παγκόσμιο Πόλεμο, εκτυλίσσεται το σύγχρονο αυτό γουέστερν, που σκηνοθέτησε στην Αμερική ο Αγγλος Στίβεν Φρίαρς. Ενα θαυμάσιο, ατμοσφαιρικό, με εξαιρετικές ερμηνείες, γουέστερν, που η ιστορία του, και συγκεκριμένα η φιλία ανάμεσα στους δύο πρωταγωνιστές, φέρνει στο νου τις ταινίες του Σαμ Πέκινπα (και όπως διαβάζουμε, ο Πέκινπα είχε κουβεντιάσει την πιθανή κινηματογράφησή του με το συγγραφέα του βιβλίου, Μαξ Εβανς). <p>
 Ο Μπιγκ Μπόι Μάντσον (Χάρελσον) και ο Πιτ Κάλτνερ (Γκρούνταπ) είναι φίλοι γκαρδιακοί, σε μια περιοχή αγελαδοτρόφων, που, όπως ανακαλύπτουν με την επιστροφή τους από τον πόλεμο, οι παλιές μέθοδοι βρίσκονται υπό εξαφάνιση. Ο μεγαλογαιοκτήμονας της περιοχής Τζιμ Εντ Λαβ (Ελιοτ) έχει κιόλας αρχίσει να εξαγοράζει τους μικρούς και είναι έτοιμος ν' αγοράσει και το κτήμα του Μπιγκ Μπόι. Πριν από τον πόλεμο, ο Πιτ ήταν ερωτευμένος με τη Μόνα (Αρκέτ), αν και με την επιστροφή του ανακαλύπτει πως αυτή παντρεύτηκε το μεγαλοκαρχαρία Τζιμ. Τώρα, η Μόνα φαίνεται να ενδιαφέρεται για τον Μπιγκ Μπόι και είναι μάλιστα έτοιμη να φύγει μαζί του. Οι συγκρούσεις όμως ανάμεσα στους τρεις τους και τον

Λιτλ Μπόι, το μικρότερο αδελφό του Μπιγκ Μπόι, θα αλλάξουν (τραγικά) την όλη πορεία τους...<p>
 Ο Στίβεν Φρίαρς («Μαίρη Ράιλι», «Το πιτσιρίκι», «Η καντίνα») στρέφεται για πρώτη φορά σ' ένα κατ' εξοχήν αμερικανικό κινηματογραφικό είδος και αποδεικνύεται το ίδιο μάστορης, όπως και στις καλύτερες ταινίες του. Από το πρώτο πλάνο, με το μοναχικό καβαλάρη να πλησιάζει μέσα από ένα έρημο, ηλιοκαμένο ταπίο, δημιουργείται η γνωστή ατμόσφαιρα του κλασικού γουέστερν, εκείνη του Φορντ και του Χοκς (σκηνοθέτες των οποίων, όπως μας είχε αναφέρει ο

Φρίαρς, στην περσινή επίσκεψή του στην Αθήνα, καλεσμένος του Πανοράματος της «Ε», θαυμάζει το έργο τους). <p>
 Ο Χοκς (αλλά και ο Πέκινπα) έρχονται συχνά στο νου, μια κι ένα από τα βασικά θέματα της ταινίας είναι η φιλία ανάμεσα στον Μπιγκ Μπόι και τον Πιτ, φιλία που ούτε η παρουσία της Μόνα δεν μπορεί να καταστρέψει -έστω κι αν συχνά οι δυο τους αντιμετωπίζουν βασικά προβλήματα. Ταυτόχρονα, ο Φρίαρς παρουσιάζει, με τρόπο ελεγειακό, το πέρασμα από ένα παλιό, ατομικό, μαζί και ανεξάρτητο, τρόπο ζωής (εκείνον που εκπροσωπεί ο Μπιγκ Μπόι) σ' έναν τρόπο «σύγχρονο», «μηχανοποιημένο», που παραμερίζει το άτομο, τελικά αποξενώνοντάς το. Η αλλαγή έρχεται, όπως το τονίζει η ταινία, με τον πόλεμο, στη διάρκεια του οποίου ο μεγαλοκαρχαρίας Τζιμ έχει καταφέρει να βάλει χέρι στα περισσότερα κτήματα των μικροαγροτών. <p>
 Ο Φρίαρς χρησιμοποιεί τα κλασικά στοιχεία του είδους, συχνά για να κάνει ευπρόσδεκτες ανατροπές, ενώ ταυτόχρονα καταφέρνει να δημιουργήσει την αυθεντική ατμόσφαιρα της αμερικανικής Δύσης της δεκαετίας του '40 -σ' αυτό βοήθησε τόσο η εξαιρετική φωτογραφία του Ολιβερ Στέιπελτον όσο και η ατμοσφαιρική μουσική του Κάρτερ Μπέργουελ. Μια ταινία από τις καλύτερες του καλοκαιριού, που βλέπεται με πραγματική απόλαυση.<p>
 <b>Οι ψίθυροι των πνευμάτων<p></b>
 _ Stir of Echoes. ΗΠΑ, 1999. Σκηνοθεσία-σενάριο: Ντέιβιντ Κεπ. Ηθοποιοί: Κέβιν

Μπέικον, Κάθριν Ερμπ, Ιλεάνα Ντάγκλας, Κέβιν Νταν. Διάρκεια: 110' λεπτά.<p>
 ** Αρκετά ατμοσφαιρικό, υπερφυσικό θρίλερ, με τον Μπέικον στο ρόλο του εργάτη με υπερφυσικές δυνατότητες που μπλέκει σε μια ιστορία φόνου.<p>
 Εξαιρετικά ενδιαφέρον υπερφυσικό θρίλερ είναι η ταινία αυτή του πρώην σεναριογράφου Ντέιβιντ Κεπ («Τζουράσικ Παρκ», «Μάτια φιδιού»), βασισμένη στο ομότιτλο μυθιστόρημα του Ρίτσαρντ Μάθεσον (στο νου έρχεται «Η έκτη αίσθηση»). Ο Κέβιν Μπέικον ερμηνεύει τον Τομ, εργάτη της τηλεφωνικής εταιρείας, που ζει σε μια εργατική συνοικία του Σικάγο. Κάποτε θα δεχτεί να υπνωτιστεί από τη νύφη του, για ν' αποδείξει ότι δεν πιστεύει στις υπερφυσικές δυνάμεις. Ομως, το επεισόδιο αυτό ανοίγει νέες «πόρτες» στον Τομ, που αρχίζει να βλέπει οράματα με φαντάσματα, που τον καλούν να πραγματοποιήσει τις επιταγές τους. Την ικανότητα αυτή, όπως θα ανακαλύψει ο Τομ, έχει και ο εξάχρονος γιος του, σε αντίθεση με τη γυναίκα του, που παρακολουθεί με φόβο και αγωνία όσα παράξενα αρχίζουν να συμβαίνουν γύρω της.<p>
 Το «χάρισμα» του Τομ είναι και η «κατάρα» του, γιατί μπλέκει στην ιστορία ενός

φόνου, που ο Κεπ αναπτύσσει με αρκετή δεξιοτεχνία, δημιουργώντας την κατάλληλη, απειλητική ατμόσφαιρα. Ατμόσφαιρα πρέπει να πω που δεν διατηρείται πάντα (ιδιαίτερα στο υπερφορτωμένο φινάλε της), με ορισμένες σκηνές και κάποια

πρόσωπα να μένουν μετέωρα (όπως ο μικρός γιος του Τομ, που σεναριακά δεν αναπτύσσονται, όπως θα περίμενε κάποιος, οι δυνάμεις του). Πάντως, για πρώτο σκηνοθετικό εγχείρημα, ο Κεπ αποδεικνύεται αρκετά καλός και με φαντασία, αποφεύγοντας ευτυχώς τα πολλά εφέ, προτιμώντας να εστιάσει το ενδιαφέρον του στη δημιουργία της ατμόσφαιρας, ενώ ο Μπέικον δίνει μια δυνατή ερμηνεία.<p>

<p>
 <b>Τέσσερα<p></b>
 _ Ελληνική ταινία, 1999. Σκηνοθεσία-σενάριο: Χρήστος Δήμας. Σύνθεση από τέσσερις ταινίες μικρού μήκους: «Ενας ουρανός γεμάτος αστέρια» (1993), «Tender» (1997), «Ανάσα» (1998) και «Amerikanos» (1999). <p>
 *** Τέσσερις ταινίες μικρού μήκους ενός νέου δημιουργού, δοσμένες με πρωτοτυπία, έμπνευση και φαντασία.<p>
 Μικρή, αλλά σημαντική έκπληξη το «Τέσσερα» του Χρήστου Δήμα, που αποτελείται από μια σύνθεση τεσσάρων ταινιών μικρού μήκους, που ο σκηνοθέτης γύρισε ανάμεσα στην περίοδο 1993-1999. Ο Δήμας δείχνει πάνω απ' όλα να έχει μια εξαιρετική αίσθηση της εικόνας, ταυτόχρονα και αίσθηση του ρυθμού, που φαίνεται από την πρώτη κιόλας ταινία του: άλλοτε με σύντομα, γρήγορα πλάνα, άλλοτε με ρελαντί (όπως στο τμήμα που αποκαλεί «Πάρτι γενεθλίων»), άλλοτε με την κάμερα ακίνητη να παρακολουθεί την αφήγηση για έναν άρρωστο συγγραφέα ή μια μητέρα να κάνει μια «Εκ βαθέων» εξομολόγηση, άλλοτε ανακατεύοντας τον τρόπο αφήγησης, επιμένοντας σ' έναν τεμαχισμό του σώματος ή των αντικειμένων (παράδειγμα στο «Μόνος»), άλλοτε δίνοντας ζωή και κίνηση σε φωτογραφικό υλικό (όπως στην «Ανάσα»), χρησιμοποιώντας τη μουσική με ξεχωριστή πάντα έμπνευση και φτάνοντας σε μια πιο ολοκληρωμένη σύνθεση στον «Amerikano» του. Αυτή ακριβώς η αίσθηση της εικόνας και του ρυθμού είναι στοιχεία που χρειάζεται σήμερα ο ελληνικός κινηματογράφος. Εξοπλισμός τέλειος για ένα νέο σκηνοθέτη που, όπως διαβάζουμε, ετοιμάζεται κιόλας να στραφεί στην ταινία μεγάλου μήκους.<p>
 <b>ΟΙ ΑΛΛΕΣ ΤΑΙΝΙΕΣ<p></b>
 ** ΕΓΩ, ΕΓΩ & ΕΓΩ (Me, M yself I). ΗΠΑ, 2000. Σκηνοθεσία-σενάριο: Πιπ Κάρμελ. Ηθοποιοί: Ρέιτσελ Γκρίφιθς, Ντέιβιντ Ρόμπερτς, Σάντι Γουίντον, Τρεντ Σάλιβαν. Διάρκεια: 104' λεπτά.<p>
 Η
 Πάμελα, μια 30χρονη γυναίκα, απογοητευμένη με τη ζωή της, ιδιαίτερα για το ότι

δεν παντρεύτηκε τον άντρα που αγάπησε, κι ύστερα από αυτοκινητικό δυστύχημα, «συναντά» σε μια άλλη διάσταση τον άλλο της εαυτό της, που όντως παντρεύτηκε τον άντρα που ήθελε και ζει ευτυχισμένη. Οταν ο άλλος εαυτός της εξαφανίζεται,

η Πάμελα αποφασίζει να πάρει τη θέση της και να γνωρίσει τις χαρές της συζυγικής ζωής...<p>
 Ρομαντική, φαντεζίστικη κωμωδία, με χαριτωμένες σκηνές και βασικό ατού την παρουσία της Ρέιτσελ Γκρίφιθ («Ο γάμος της Μίριελ»), που δίνει στο ρόλο της το

χιούμορ αλλά και μια δόση ερωτισμού που λείπει από πολλές πιο μεγάλες σταρ.<p>
 * Η ΜΟΥΣΑ (Τhe Muse). ΗΠΑ, 1999. Σκηνοθεσία: Αλμπερτ Μπρουκς. Σενάριο: Αλ. Μπρουκς, Μόνικα Τζόνσον. Ηθοποιοί: Αλμπερτ Μπρουκς, Σάρον Στόουν, Αντί ΜακΝτάουελ, Τζεφ Μπρίτζες, Μάρτιν Σκορσέζε. Διάρκεια: 97' λεπτά.<p>
 Μια ακόμη φαντεζίστικη κωμωδία, τη φορά γύρω από τα παρασκήνια του Χόλιγουντ, με τη Σάρον Στόουν στο ρόλο της Μούσας, κόρης του...Δία, που εμφανίζεται στο στερημένο από ιδέες σεναριογράφο τού Μπρουκς, για να τον βοηθήσει να γράψει το

νέο του σενάριο και να μπορέσει να επιστρέψει στο στούντιο απ' όπου τον έδιωξαν. Η παρουσία της Μούσας αρχικά προκαλεί διάφορες παρεξηγήσεις, ιδιαίτερα στη γυναίκα του ήρωα, που νομίζει ότι ο άντρας της έχει δεσμό με άλλην, τελικά όμως γίνεται δεκτή στο σπίτι της οικογένειας...<p>
 Ο Μπρουκς είναι ένας ευσυνείδητος, με χιούμορ, συχνά με σατιρική διάθεση, ηθοποιός και σκηνοθέτης και, παρ' όλο που δε έχει γυρίσει ποτέ του μια εξαιρετική ταινία, καταφέρνει να φτιάξει μια ευχάριστη, με μερικές διασκεδαστικές σκηνές, ταινία.<p>
 ***** Ο ΤΑΞΙΤΖΗΣ (Taxi Driver). ΗΠΑ, 1976. Σκηνοθεσία: Μάρτιν Σκορσέζε. Σενάριο: Πολ Σρτέιντερ. Ηθοποιοί: Ρόμπερτ ντε Νίρο, Τζόντι Φόστερ, Σίμπιλ Σέπερντ, Πίτερ Μπόιλ, Χάρβεϊ Καϊτέλ. Διάρκεια: 114' λεπτά.<p>
 Επανέκδοση της κλασικής σήμερα ταινίας του Σκορσέζε, που κέρδισε το Χρυσό Φοίνικα στο Φεστιβάλ των Κανών. Ο Ντε Νίρο είναι ο ταξιτζής του τίτλου, βετεράνος του πολέμου του Βιετνάμ, που η έμμονη ιδέα του να «καθαρίσει» τη Νέα

Υόρκη από τα κακοποιά στοιχεία τον οδηγεί στο ξέσπασμα μιας αχαλίνωτης και παράλογης βίας. <p>
 Μια εφιαλτική εικόνα της Νέας Υόρκης της δεκαετίας του '70, πικρό σχόλιο πάνω στην αποσύνθεση του αμερικανικού ονείρου, με τον Σκορσέζε να φτιάχνει μία από τις καλύτερες και πιο συγκλονιστικές ταινίες του και τον Ντε Νίρο να δημιουργεί έναν αξέχαστο χαρακτήρα.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
