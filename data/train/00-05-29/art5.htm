<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 29/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης ΦΩΤΕΙΝΗΣ ΜΠΑΡΚΑ<p>
 Η διάθεσή του ήταν πολύ καλή κι αυτό έκανε την ατμόσφαιρα ιδαιτέρως ευχάριστη. 

Ηταν άνετος, ομιλητικότατος ενώ το χιούμορ του και μερικές από τις ατάκες του έκαναν αρκετές φορές τους Ελληνες και ξένους δημοσιογράφους να ξεσπάσουν σε δυνατά γέλια. <p>
 Η ώρα ήταν μία και δέκα λεπτά το μεσημέρι όταν ο διάσημος σταρ Νίκολας Κέιτζ, που αρκετό καιρό τώρα βρίσκεται στη χώρα μας, έμπαινε στην αίθουσα του Ιντερκοντινένταλ. Δεν είναι τόσο κοντός όσο οι φήμες λένε, είναι όμως τόσο όμορφος! Φορούσε ένα τζιν παντελόνι, ένα ριγέ πράσινο πλεκτό μπλουζάκι κι ένα μπεζ, σαν τζιν, κοντό μπουφάν. <p>
 Αφορμή για τη συνάντηση δεν ήταν τα γυρίσματα της ταινίας «Το μαντολίνο του λοχαγού Κορέλι» που γίνονται στην Σάμη της Κεφαλλονιάς. Ο Νίκολας Κέιτζ, η Αντζελίνα Τζολί (Βόιτ), ο Τζιοβάνι Ρίμπισι, ο Βίνι Τζόουνς και ο γνωστός παραγωγός Τζέρι Μπρουκχάιμερ βρέθηκαν το Σαββατοκύριακο στη χώρα μας για το προμόσιον της ταινίας «Σε 60 δευτερόλεπτα» σε σκηνοθεσία Ντομινίκ Σένα, που θα 

βγει στις αίθουσες στις 15 Σεπτεμβρίου.<p>
 Πρόκειται για μια περιπέτεια στην οποία ο Νίκολας Κέιτζ «ενορχηστρώνει» με βοηθούς όλους τους παραπάνω τη ληστεία 50 πανάκριβων πολυτελών αυτοκινήτων μέσα σε μια νύχτα. Η εταιρεία «Μπουένα Βίστα» αποφάσισε να κάνει εδώ την παγκόσμια πρεμιέρα του φιλμ, καθώς το πολύ σφιχτό πρόγραμμα του Κέιτζ δεν του επιτρέπει να φύγει από την Ελλάδα. Κι έγινε έτσι η χώρα μας σημείο συνάντησης για κάποιους από τους σταρ που στηρίζουν την κυριαρχία του Χόλιγουντ. <p>
 Ο άνθρωπος είναι ρεαλιστής, αυτό είναι το πρώτο πράγμα που μου ήρθε στο μυαλό όταν τελείωσε η συνέντευξη. Από τη μια εξέφρασε την αγάπη του στο εμπορικό σινεμά, «τις ποπ κορν ταινίες» όπως είπε, (εξάλλου για τα «60 δευτερόλεπτα» τα 

κουτσομπολιά λένε ότι πήρε 20 εκατ. δολάρια ήτοι 7 δισ. δραχμές, ποιος επομένως δεν θα τις αγαπούσε!) κι από την άλλη την αφοσίωσή του στις πιο καλλιτεχνικές ταινίες (βλ. «Αφήνοντας το Λας Βέγκας») ή άλλες ανεξάρτητες παραγωγές. Τελικά θέλει να κάνει όλα τα είδη των ταινιών ζυγίζοντας όμως πολύ καλά τα συν και τα πλην. Είναι αρκετά προσγειωμένος, απολαμβάνει βέβαια τη δημοσιότητα κι αισθάνεται ότι είναι «ένας Κόπολα στην καρδιά»... <p>
 <b>«Eξερευνά τους ρόλους»</b><p>
 - Εχετε ένα δικό σας στιλ ερμηνείας. Προσπαθείτε πάντα να βγάλετε τη γλυκιά, τρυφερή, καλή πλευρά του ήρωα...<p>
 «Δεν θέλω να κάνω το χαρακτήρα μονόπλευρο, γι' αυτό τον εξερευνώ. Αν παίζω έναν εγκληματία, πρέπει να καταλάβω γιατί έγινε εγκληματίας. Το ίδιο κι όταν κάνω τον αλκοολικό. Ετσι, μπορούμε όλοι να βρούμε κομμάτια του εαυτού μας στον 

ήρωα. Αν λοιπόν κάνω τη δουλειά μου σωστά, τότε μπορώ να καταλάβω τι έχει συμβεί στον ήρωα και πώς να τον κάνω άνθρωπο. Αλλιώς γίνεται καρικατούρα».<p>
 - Το Οσκαρ λένε ότι αλλάζει την πορεία ενός ηθοποιού. Μ' εσάς τι έγινε; <p>
 «Η καριέρα μου τότε ήταν ήδη καλή. Είχα ήδη αποφασίσει πριν το πάρω ότι θα έκανα το "Λας Βέγκας" αλλά και το "Βράχο" (σ.σ. με το Σον Κόνερι). Μετά το Οσκαρ σκέφτηκα ότι το καλύτερο πράγμα είναι να το ξεχάσω. Να μην ψωνιστώ, να μη γίνω δήθεν... Αποφάσισα ότι θα συνεχίσω να κάνω ταινίες ίσως πιο απαιτητικές, σε συναισθηματικό επίπεδο, αλλά δεν ήθελα ν' αρχίσω να καπνίζω τα 

"Ζιτάν" μου και να λέω "όχι, δεν θέλω να κάνω αυτό". Εχω μια πολύ ειλικρινή αγάπη για τις ποπ κορν ταινίες. Θέλω να πηγαίνω στο σινεμά και να μη σκέφτομαι 

τα προβλήματά μου. Να περνάω καλά αλλά και ν' αναζητώ τι συμβαίνει στον κόσμο. 

Νομίζω ο καλύτερος τρόπος για να το περιγράψω είναι η μουσική. Κάποιες φορές έχω διάθεση για την Eνάτη του Μπετόβεν κι άλλες για το... "μπι μπα μπαλούα"... 

Θα προσπαθήσω να τα κάνω και τα δύο. Να τώρα κάνω το λοχαγό Κορέλι με τον Τζον 

Μάντεν, ο οποίος είναι σπουδαίος σκηνοθέτης και περνάω υπέροχα. Στα επόμενα σχέδιά μου είναι μια ταινία με τον Τζον Γου».<p>
 - Ποια είναι η πρόκληση να παίζετε σε περιπέτειες; <p>
 «Υπάρχει μια φόρμουλα και μια δομή και ως ηθοποιός πρέπει να είσαι συγκεκριμένος και ακριβής. Κάνε ό,τι θες με το χαρακτήρα αλλά φρόντισε να υπηρετεί την ταινία και κάντο σε σύντομο χρονικό διάστημα γιατί η "μηχανή πρέπει να κινηθεί". Απ' όταν ήμουν παιδί ήθελα να είμαι σαν τον Τσαρλς Μπρόνσον ή τον Στιβ Μακ Κουίν. Οι περιπέτειες σήμερα επιτρέπουν στους ηθοποιούς να έχουν απίστευτες ερμηνείες και να δημιουργούν την ψευδαίσθηση ότι 

είναι αληθινοί. Ας μην ξεχνάμε ότι το κοινό είναι έξυπνο. Θέλουν να πιστέψουν ότι αυτός ο τύπος πράγματι οδηγεί το αυτοκίνητο τόσο γρήγορα».<p>
 - Μετά από όλους αυτούς τους διαφορετικούς ρόλους, τι θα θέλατε να κάνετε που δεν το έχετε κάνει; <p>
 «Αναρωτιέμαι κι εγώ. Σίγουρα υπάρχουν πολλά που δεν έχω κάνει. Δεν έχω παίξει τη γυναίκα σε μια ταινία... Αυτό θα ήταν πρόκληση...»<p>
 - Σ' αυτή την ταινία μάθατε πολλά για τα αυτοκίνητα. Πέστε μας τι άλλο μάθατε από άλλες ταινίες; <p>
 «Παλιότερα συνήθιζα να κάνω κωπηλασία και ήμουν πολύ καλός. Εκανα μια ταινία που δεν πήγε καθόλου καλά, το "Bo ys in blue" και μου άρεσε που ήμουν σε ποτάμια κι έκανα κωπηλασία. Τώρα μαθαίνω να παίζω μαντολίνο και το απολαμβάνω. 

Εχω βγάλει φουσκάλες στα χέρια μου... Είναι πάντως σημαντικό να μαθαίνω κάτι που δεν μου προκαλεί φυσικό πόνο, αλλά με ηρεμεί». <p>
 «Eίμαι έτοιμος να σκηνοθετήσω»<p>
 - Εχετε κάνει κι ανεξάρτητες παραγωγές κι αναρωτιόμαστε αν σκοπεύετε να επιστρέφετε πιο συχνά σ' αυτές; <p>
 «Βεβαίως. Εχω πολλούς άσους στο μανίκι μου... Οπως τη "Σκιά ενός βαμπίρ" με την οποία πήγαμε στις Κάνες (σ.σ. γυρίστηκε από την εταιρεία παραγωγής του Κέιτζ και θα τη δούμε κι εμείς). Μ' αυτή την ταινία ευχαριστήθηκα που κατάφερα 

να φέρω στα πλατό δύο ηθοποιούς, τον Τζον Μάλκοβιτς και τον Γουίλεμ Νταφόε. Θεωρώ ότι είναι απ' τους καλύτερους ηθοποιούς. Ευχαριστήθηκα πολύ που πήρα μέρος σ' αυτή τη διαδικασία και σκοπεύω να το κάνω και στο μέλλον. Επίσης θα συνεχίσω να κάνω σε μικρές παραγωγές, περίεργους, παρακμιακούς τύπους κι έχω κάποιες ιδέες που δεν θα σας τις πω. Νομίζω ότι είμαι έτοιμος και για σκηνοθεσία». <p>
 - Ξέρουμε την αγάπη σας για τα αυτοκίνητα. Πόσα έχετε στο σπίτι σας και πιο αγαπάτε περισσότερο; <p>
 «Πρέπει να πω, αν και μετανιώνω, ότι δεν έχω πια τόσο μεγάλη συλλογή όσο παλιότερα. Είμαι παθιασμένος με τα αυτοκίνητα γιατί για μένα είναι συνώνυμα της ελευθερίας, της ανεξαρτησίας. Μερικές από τις καλύτερες αναμνήσεις μου είναι μέσα σε αυτοκίνητα. Το αυτοκίνητο είναι ένα άγαλμα, ένα έργο τέχνης που μπορείς να οδηγήσεις».<p>
 - Πόσα έχετε; <p>
 « (Δυσκολεύεται) Δεν έχω τσεκάρει τελευταία! Aγάπησα ένα αυτοκίνητο συγκεκριμένα, τη Φεράρι Φ40. Την έχω οδηγήσει σε αγώνες. Είναι σαν άγριο ζώο αυτό το αυτοκίνητο. Πρέπει να είσαι πολύ συγκεντρωμένος όταν το οδηγείς, κι αν 

γίνετε φίλοι είναι μια πολύ γλυκιά εμπειρία. Aλλα αυτοκίνητα που μ' εξιτάρουν είναι οι παλιές Μπουγκάτι εξαιτίας του σχεδιασμού τους. Μ' αρέσουν και οι Λαμπρογκίνι γιατί έχουν τον πιο ιδιαίτερο ήχο».<p>
 - Διαβάσαμε ότι κάνατε πολλές από τις επικίνδυνες σκηνές τής ταινίας. Θα έχετε 

πάρει πολλές κλήσεις...<p>
 «Στην ταινία ήταν το πιο γρήγορο που έχω οδηγήσει ποτέ. Κλήσεις για ταχύτητα έπαιρνα όταν ήμουν 20 ετών. Τώρα δεν οδηγώ γρήγορα. Πηγαίνω στις πίστες των αγώνων. Δεν μ' αρέσει η επικίνδυνη οδήγηση, μ' αρέσουν οι αγώνες. Αισθάνομαι καλά στις πίστες, γελάω, κλαίω, νευριάζω, φωνάζω στ' αυτοκίνητο... Στο τέλος της ημέρας πηγαίνω σπίτι, αισθάνομαι πολύ αρσενικό, πίνω ένα ποτήρι κρασί και ηρεμώ. Ξεχνάω όλα μου τα προβλήματα»<p>
 - Μας είπατε ότι έχετε πολύ ωραίες αναμνήσεις σε αυτοκίνητο. Εχετε κάνει κι έρωτα; <p>
 «Ε... ε... ε... ΝΑΙ. Αλλά δεν μπορώ να μπω σε λεπτομέρειες...»<p>
 -Πώς ήταν να χειρίζεται η Αντζελίνα Τζολί το λεβιέ των ταχυτήτων; <p>
 «Πρώτα απ' όλα είναι μια εκπληκτική κυρία και πέρασα πολύ καλά δουλεύοντας μαζί της. Είναι πραγματικά έξυπνη και μου έδινε ακόμη και οδηγίες πώς να παίξουμε μια σκηνή. Είναι κάποια που θα έχει (ήδη έχει) μια υπέροχη καριέρα και θα είναι εδώ για πολύ ακόμη». <p>
 <b>«Mε λένε... Kόπολα»</b><p>
 - Πώς θα ζωγραφίζατε τον εαυτό σας; <p>
 «Σαν ένα σέρφερ στο Διάστημα με φωτιά» <p>
 - Γιατί αλλάξατε το όνομά σας από Κόπολα σε Κέιτζ; <p>
 «Ηταν κάτι το οποίο θα ευχόμουν να μην έπρεπε να κάνω. Βλέπετε, ξεκίνησα να δουλεύω επαγγελματικά πολύ νωρίς, στα 17 μου χρόνια. Δεν ήθελα να μου λένε ότι 

μπορώ να παίζω μόνο και μόνο επειδή έχω το επίθετο του Κόπολα. Κι έτσι, το άλλαξα. Δεν το έκανα επειδή ντρεπόμουν. Ο Φράνσις είναι ένας μνημειώδης καλλιτέχνης, συνεργάστηκα μαζί του στο "Χάρτμπιτ", τι να πω, αισθάνομαι ένας Κόπολα στην καρδιά». <p>
 - Τον Σούπερμαν τελικά θα τον κάνετε; <p>
 «Ημουν πολύ ενθουσιασμένος με την ιδέα. Οπως ήδη ξέρετε, μ' αρέσουν πάρα πολύ τα κόμικ και βλέπω την κουλτούρα τους σαν τη σύγχρονη μυθολογία. Τώρα είμαστε στην Αθήνα. Κοιτάς τον Ηρακλή... Υπάρχει μικρή διαφορά ανάμεσα στα κόμικ και την ελληνική μυθολογία. Είναι σαν το κόμικ να βγήκε απ' αυτήν. Ο Ερμής, για παράδειγμα, είναι ο Φλας Γκόρντον. Η ιστορία όμως τράβηξε πολύ και ξεθύμανε μέσα μου. Είμαι σίγουρος ότι θα είναι μια πολύ καλή ταινία, να πάτε να τη δείτε, εγώ όμως δεν θα παίξω». <p>
 - Εχετε πει ότι αν δεν γυρίζατε ταινίες θα τρελαινόσασταν...<p>
 «Μάλλον. Οπως σας είπα άρχισα πολύ νέος και είχα πολύ ενέργεια και οργή μέσα μου. Η ηθοποιία -αν και ακούγεται δραματικό- ήταν ο απομηχανής θεός μου. Βρήκα 

το χώρο όπου τα αισθήματά μου σήμαιναν κάτι. Διοχέτευα το θυμό μου, την ενέργειά μου και τους φόβους μου. Σκέφτομαι ότι οι νέοι σε όλο τον κόσμο δεν θα κατέφευγαν στο έγκλημα αν έβρισκαν τον τρόπο ή τους ανθρώπους να τους πουν γιατί δεν δοκιμάζετε την ηθοποιία, το τραγούδι ή τη ζωγραφική»; <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
