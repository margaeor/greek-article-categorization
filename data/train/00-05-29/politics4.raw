 Προσωπική παρέμβαση με στόχο τη βελτίωση του τρόπου λειτουργίας των δημόσιων υπηρεσιών προτίθεται να αναλάβει ο ίδιος ο πρωθυπουργός που επισκέπτεται σήμερα το υπουργείο Εσωτερικών και Δημόσιας Διοίκησης, καθώς και νευραλγικές υπηρεσίες του.
 Ο κ. Σημίτης έχει ήδη ζητήσει και έχει λάβει ενημερωτικό σημείωμα από το Συνήγορο του Πολίτη, όπου όχι μόνον καταγράφονται σε γενικές γραμμές τα προβλήματα, αλλά εξειδικεύεται ταυτόχρονα η παθογένεια της δημόσιας διοίκησης και επισημαίνονται υπηρεσίες όπου εντοπίζονται οι περισσότερες περιπτώσεις και 
 Στο σημείωμα συνυπάρχουν διαμορφωμένες θεσμικές και ρεαλιστικές προτάσεις για νομοθετικές ρυθμίσεις ή διοικητικές παρεμβάσεις που μπορούν να εφαρμοστούν άμεσα από τη διοίκηση για τη βελτίωση της κατάστασης.
 Ο πρωθυπουργός φέρεται αποφασισμένος μαζί με τις εξαγγελίες για τη βελτίωση της ποιότητας των υπηρεσιών που παρέχονται στους πολίτες να δεσμευτεί και με συγκεκριμένο χρονοδιάγραμμα, μέσα στο οποίο θα επιτευχθούν οι συγκεκριμένες παρεμβάσεις.
 Τέλος, ο Κώστας Σημίτης θα ενημερώνεται σε τακτά χρονικά διαστήματα για την πορεία των προσπαθειών για τη βελτίωση των υπηρεσιών και θα παρακολουθεί εκ του σύνεγγυς το πρόγραμμα που θα αναλάβουν να εποπτεύσουν οι ίδιοι οι υπουργοί 
στους οργανισμούς της αρμοδιότητάς τους, όπου έχουν εντοπιστεί τα προβλήματα. Ετσι, θα αναληφθεί και σε ανώτατο κυβερνητικό επίπεδο μια συντονισμένη προσπάθεια για τη βελτίωση της λειτουργίας της κρατικής μηχανής.
 Οπως είναι γνωστό, τα περισσότερα προβλήματα έχουν εντοπιστεί στις εφορίες, τους δήμους, τις πολεοδομίες και το ΙΚΑ και στον ενάμιση χρόνο λειτουργίας του 
θεσμού του Συνηγόρου του Πολίτη έχουν εντοπιστεί μέσω των καταγγελιών των πολιτών προβλήματα κακοδιοίκησης αλλά και διαφθοράς.
 Συγκεκριμένα, από το σύνολο των αναφορών που αφορούν τις υπηρεσίες του υπουργείου Οικονομικών, προκύπτει ύπαρξη δυσλειτουργίας στην καθημερινή επικοινωνία των υπηρεσιών αυτών με τους συναλλασσόμενους πολίτες, η οποία εξηγείται από τον εισπρακτικό κυρίως ρόλο των ΔΟΥ και τη νοοτροπία της μη φιλικής αντιμετώπισης των φορολογούμενων που έχει καλλιεργηθεί στους υπαλλήλους των υπηρεσιών αυτών. Ανάλογη εικόνα έχει διαπιστωθεί από το Συνήγορο του Πολίτη ότι υπάρχει και στους Οργανισμούς Τοπικής Αυτοδιοίκησης, οι οποίοι σε μεγάλο ποσοστό αδυνατούν, σημειώνεται σε ειδική έκθεση που υπάρχει για τους ΟΤΑ, να αντεπεξέλθουν στις υποχρεώσεις τους και προβαίνουν σε 
 Προέχουσα μορφή κακοδιοίκησης στις σχέσεις κράτους -πολίτη τονίζεται ότι είναι 
η καθυστέρηση ή η άρνηση των δημόσιων υπηρεσιών να απαντήσουν σε αιτήματα πολιτών και να τους παράσχουν τις πληροφορίες που αυτοί ζητούν. Φαινόμενα κακοδιοίκησης είναι επίσης η ευθεία παράβαση των κανόνων δικαίου, η μη εκπλήρωση υποχρέωσης που προκύπτει από σύμβαση, η παράλειψη οφειλόμενης νόμιμης ενέργειας, αλλά και η μη εκτέλεση δικαστικών αποφάσεων.
