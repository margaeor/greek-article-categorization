<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 29/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου ΓIΩPΓΟY BIΔAΛH<p>
«Κράτησέ το εσύ, τούτο δα. Είναι το ημερολόγιό μου. Τα γράφω όλα μέσα. Ολα που μου έχουν συμβεί. Εγώ δεν θα ξαναγυρίσω πιο σε τούτο το σπίτι. Κει που πάω θα 'πομείνω. Κράτησέ το να μάθεις για τη γιαγιά σου, ποια ήτονε. Και για κείνο που λέαμε, να πηαίναμε στη Σαντορίνη, θα πας μονάχη σου και θα γνωρίσεις, που θα ,χεις το γραφτό μου. Μη λές τίοτις τση μάνας σου γιατί στενοχωριέται. Σκύψε να σε φιλήσω. Την ευχή μου να ,χεις».<p>
Μια αγράμματη γυναίκα από τη Σαντορίνη που καταφέρνει στις αρχές του 20ού αιώνα να δημιουργήσει το δικό της μικρό στόλο. Η Καδιώ Σιγάλα, ένας άξιος άνθρωπος με αστείρευτη δύναμη, μεγάλη καλοσύνη και βαθιά πίστη, λίγο πριν πεθάνει (σε ηλικία 85 χρονώ, στις αρχές Ιουλίου του 1967) εμπιστεύεται το ημερολόγιό της στη συνονόματη εγγονή της Καδιώ (μαθήτρια γυμνασίου τότε).<p>
Yστερα από 30 χρόνια, η Καδιώ Κολύμβα θα αναπλάσει τον πολυκύμαντο βίο της με το ακατέργαστο υλικό του σημειωματάριου, γράφοντας το μυθιστόρημα «Η Πάνω Μεριά του κόσμου» (κυκλοφόρησε πρόσφατα από τις εκδόσεις «Αρμός»).<p>
Γεννημένη και μεγαλωμένη στην Πάνω Μεριά (όπως οι παλιοί Σαντορινιοί λένε την Οία) η Kαδιώ Σιγάλα θα παντρευτεί σε ηλικία 15 χρονώ έναν καπετάνιο. «Ηκαμα δεκατέσσερις γέννες. Ηζήσανε τα επτά» βλέπουμε να διηγείται αφοπλιστικά σε πρώτο πρόσωπο. Με γλώσσα χυμώδη, λέξεις και φράσεις νησιώτικες που χάνονται ή ξεχνιούνται στο πέρασμα του χρόνου.<p>
Το κουμάντο και το νοικοκυριό στη στεριά, ο γιορτασμός του Πάσχα με τα μιλιτίνια και τα αβγά που πρόσφερε ανοιχτόκαρδα στους συντοπίτες: «Ολο το χρόνο ηβοηθούσαμε. Ετσι το ,χούμε μεις έθιμο, σα διψάει η αυλή σου...Και ζάχαρες και μακαρόνια, απ'όλα δώναμε».<p>
Η έγνοια των γυναικών για τους ναυτικούς που έφευγαν κάθε Λαμπρή, το κεράκι στον Αϊ-Νικόλα να τους προστατεύει, η ενεργός συμμετοχή της στις αγορές πλοιαρίων (ιστιοφόρα, σκούνες, ατμοκίνητα ποστάλια κι αργότερα τα λίμπερτις) οι αγωνίες με τα ναυάγια και τις καθυστερήσεις των φορτίων. Η μετακόμιση στον Πειραιά, το μεγάλωμα και το προίκισμα των παιδιών, οι δουλειές παράλληλα, ο πόλεμος, η Kατοχή, γάμοι τυχεροί και άτυχοι, στραπάτσα οικογενειακά και οικονομικά, αλλά εκείνη «μέσα σ' όλα» να κρατάει τη ρότα της οικογένειας και της δουλειάς.<p>
Μια ζωή γεμάτη τρικυμίες και μπουνάτσες, απόλυτα δεμένη με τη θάλασσα, τη ναυτιλία και τη ναυτοσύνη. Μια γυναίκα-παλικάρι όσο κι αν μοιάζει οξύμωρο, που με την πίστη της, το κουράγιο της, τον αφοπλιστικό λόγο της σ' αυτή τη μυθιστορηματική βιογραφία συναρπάζει και συγκινεί.<p>
Με σπουδές Ιστορίας της Τέχνης, δίνοντας διαλέξεις γύρω από τους πρώτους χριστιανικούς χρόνους στο «Πανόραμα» και με δύο ποιητικές συλλογές στο ενεργητικό της (Εικόνες από την έρημο», «Πανδοχείο πουλιών») η Καδιώ Κολύμβα θα πει πώς λειτούργησε με άξονα το ημερολόγιο και τις δικές της μνήμες από την οικογένεια.<p>
- Η γλώσσα είναι απλή, κελαρυστή, με νησιώτικο άρωμα.<p>
«Την άκουγα από μικρή στο σπίτι της γιαγιάς μου και με εντυπωσίαζε. Εχει μια γλυκύτητα, οι λέξεις ηχούν πολύ τρυφερές. Την ξανάκουσα το '73 που πρωτοπήγα στη Σαντορίνη. Ρώταγα και τη μητέρα μου, σιγά σιγά εξοικειώθηκα».<p>
-  Αξιοθαύμαστη και δυναμική γυναίκα για τον καιρό της.<p>
« Ηταν η ιδιοσυγκρασία της. Ενας άνθρωπος που δεν το έβαζε κάτω. Στις ναυτικές κοινωνίες οι άντρες εμπιστεύονται τις γυναίκες γιατί μένουν πίσω, είναι πάνω τους όλο το κουμάντο. Είχε μια δύναμη, ένα κουράγιο και στα πιο δύσκολα και στα πιο τραγικά. Εβρισκε λύσεις. Το βράδυ της οικονομικής καταστροφής πιάνει και ζωγραφίζει. Κρατιέται από κάπου, δεν αφήνεται στη δυστυχία, στη στενοχώρια. Ηρθε το ,22 στον Πειραιά 40 χρονώ. Στα γραφεία να οργανώνει πληρώματα, να μιλάει με διοικητές της τράπεζας, να ζητάει δάνεια, ν' αντιμετωπίζει το πέρασμα από το ιστίο στον ατμό. Μόνη σε μια ανδροκρατούμενη κοινωνία».<p>
-  Καθοριστικό ρόλο παίζει η δύναμη της πίστης της στο Θεό, στους Αγίους.<p>
«Εχει μια εμπιστοσύνη πως δεν θα αφήσει ο Aγιος Νικόλαος να γίνει το ναυάγιο, πως δεν θα επιτρέψει ο Aγιος Σπυρίδωνας να μην πάει καλά μια δουλειά τη μέρα της γιορτής του. Ενας άνθρωπος που δεν κάνει καμία παραχώρηση στην πίστη του, που αγαπάει τα μικρά παιδιά, που κρατάει τη συνοχή της οικογένειας, που νοιάζεται για τις οικογένειες των πληρωμάτων, από τη Σαντορίνη συνήθως. Μέχρι που έκλεισε τα μάτια της ούτε ένα λεπτό δεν ξέχασε την πατρίδα της».<p>
-  Η καλοσύνη της είναι επίσης ξεχωριστή. <p>
«Ηταν γενναιόδωρος άνθρωπος. Οχι σαν αίσθηση φιλανθρωπίας, αλλά σαν κάτι εντελώς φυσικό. Γι' αυτό δεν έχασε την απλότητά της και την ανθρωπιά της ούτε μια στιγμή».<p>
-  Νομίζετε ότι η πίστη βοηθάει περισσότερο από τη γνώση;<p>
«Φυσικά. Η εμπιστοσύνη της ήταν μόνο στην πίστη της. Τι άλλο να εμπιστευόταν; Στο ημερολόγιο βλέπεις οι λέξεις δεν έχουν ορθογραφία, στίξη, παραγράφους, μόνο σύνολα λέξεων. Κι όμως ο λόγος είναι πηγαίος, ρέει. Η πίστη της είναι από μόνη της... εκσυγχρονισμένη. Η πίστη σήμερα συνήθως δεν αποκαλύπτεται».<p>
-  Γιατί;<p>
«Ε, οι άνθρωποι σαν να ντρέπονται ,σα να ,ναι πράγματα παρωχημένα. Είναι πιο κρυμμένη η πίστη, δεν νομίζω ότι είναι χαμένη».<p>
-  Οι ευχές της που βλέπουμε μέσα στο βιβλίο έχουν μια παρηγορητική δύναμη.<p>
«Ενας καλός λόγος βοηθάει, απορρέει μια θετική στάση. Ενα ποτήρι νερό τής πήγαινα «την ευχή μου να 'χεις», το παλτό τής έδινα, το ίδιο μου έλεγε. Οι ευχές είναι ευεργετικές».<p>
-  Η Σαντορίνη σήμερα πόση σχέση με εκείνη την παλιά ζωή. Αλλάξανε πολλά;<p>
«Τον Ιούλιο του 1956 με το σεισμό έκλεισε μια σελίδα της παλιάς ιστορίας της. Ερήμωσε. Στη δεκαετία του ,70 άρχισαν να την αναζητούν οι παρέες. Δεν είναι τοπίο γραφικό, αλλά άγριο, υποβλητικό. Δεν φυτρώνει τίποτε, εκτός από αμπέλια και ντομάτες που κι αυτά επιβιώνουν με τη νυχτερινή και πρωινή υγρασία. Ο τουρισμός έκανε κακό όπως σ'όλη την Ελλάδα. Η άναρχη δόμηση, η τουριστικοποίηση. Εξακολουθούν βεβαίως να γίνονται πανηγύρια όπως παλαιότερα. Οι νέοι όταν έρχονται στην Αθήνα συνηθίζουν σ' έναν άλλο τρόπο ζωής. Υπάρχουν και κάποιοι που κρατάνε ευτυχώς».<p>
Επίλογος μ' ένα ακόμη απόσπασμα από το βιβλίο: <p>
«Εβδομήντα χρονώ είχα φτάσει κι όταν ήφερνα στη σκέψη μου εικόνες από τα παλαιά, λές κι ήσφιγγε η καρδιά μου κι ηνέβαινε να με πνίξει. Πού να ,ξερα τότες δα πόσα θα τραβούσα. Ιντα στενοχώριες με περιμένανε; Να θάψω τόσα παιδιά, να φύω απ'τον τόπο μου μακριά, να δώ πολέμοι... Aλλά πάλι δοξασμένο να 'ναι τ'όνομα του Θεού. Δεν μ'άφηκε. Ολα τα καλά μου τα 'δωκε, τη ,γειά μου, την περιουσία μου, τα παιδιά μου τα καλοπάντρεψα, ήκαμα εφτά εγγόνια, δόξα να ,χει». 






</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
