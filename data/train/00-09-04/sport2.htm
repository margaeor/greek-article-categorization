<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Προετοιμασμένοι, και συνάμα...ανέτοιμοι, ν' αντιμετωπίσουν τούτο το εντελώς «σκανδιναβικό» στιλ παιγνιδιού της Γερμανίας δήλωσαν οι Ελληνες διεθνείς. Οι δύο αρχηγοί της ομάδας ανέλαβαν ν' αναλύσουν το οξύμωρο. «Ναι, τους είχαμε δει πώς παίζουν. Και με τους συγκεκριμένους ποδοσφαιριστές που ξέρουμε ότι διαθέτουν στην επίθεση, το περιμέναμε», είπε ο Μαρίνος Ουζουνίδης. «Σύμφωνοι, το περιμέναμε, αλλ' όχι και...τόσο πολύ από κοτζάμ Γερμανία, ρε παιδί μου! Λογαριάζαμε ότι θα παιζόταν και λίγη μπάλα, όχι μόνο ξύλο», εξήγησε ο Θοδωρής Ζαγοράκης. <p>
 «Κι εκείνο που σίγουρα δεν περιμέναμε», πρόσθεσε ο μέσος της ΑΕΚ, «ήταν η κακή ποιότητα του τερέν. Τα γήπεδα στη Γερμανία είναι χάλια, όμως αυτό όχι». Η βροχή, Παρασκευή βράδυ και Σάββατο πρωί, τους απάλλαξε απ' τον κόπο να (κατά) βρέξουν, ως είχαν αποφασίσει, τον αγωνιστικό χώρο. «Αυτοί, όλα τα όπλα που είχαν, τα χρησιμοποίησαν. Εκείνο που έχει σημασία, είναι εμείς τι κάναμε; Δεν μπορώ να πω ότι δεν προσπαθήσαμε. Μπορούσαμε να φύγουμε με κάτι καλύτερο από δω. Αλλά...».<p>
<b> «ΔEN ΠAIΞAME»<p></b>
 Αλλά, τι; Ο λίμπερο του Πανηλειακού: «Να στο πω με μια απλή κουβέντα, να τελειώνουμε; Δεν παίξαμε όπως έπρεπε, αυτό ειν' όλο». Δεν είχαμε τα κότσια να το κάνουμε; «Θέμα ημέρας, θα έλεγα. Δεν είμασταν καλά, σήμερα. Γενικότερα, δεν ήμαστε ακόμη σε καλή αγωνιστική κατάσταση». Η φάση του δύο-μηδέν; «Συμβαίνουν αυτά. Εκεί, ενεργείς ενστικτωδώς. Δεν έχεις χρόνο να το αναλύσεις και να το σκεφτείς. Μες στο παιγνίδι ειν' όλα». <p>
 Ο Βασίλης Τσάρτας: «Αν δεν προσέξεις ορισμένα λεπτά και κρίσιμα σημεία, είναι δύσκολο να πάρεις αποτέλεσμα. Ομως νιώθω ότι, εκτός απ' αυτά, υπάρχουν και θετικά να κρατήσουμε για τη συνέχεια. Και το σημαντικό είν' αυτό. Να κοιτάξουμε μπροστά, να μη μείνουμε εδώ. Δεν είναι το τέλος του κόσμου, νομίζω! ». Ο Τσάρτας, τέσσερα χρόνια μακριά απ' την πατρίδα, έμαθε καλά τι πάει να πει ξενιτιά κι ήταν αυτός που, στο φινάλε, θυμήθηκε να παρακινήσει τους υπόλοιπους να πάνε στο ελληνικό κομμάτι της κερκίδας και να ευχαριστήσουν, με χειροκρότημα, το κοινό για την ομολογουμένως θερμή συμπαράσταση.<p>
 «Την επόμενη φορά που θα 'ρθούμε εδώ, στο Αμβούργο, ελπίζω να 'μαστε εμείς οι νικητές», δήλωσε, ως παίκτης του Παναθηναϊκού εν όψει Τσάμπιονς Λιγκ, ο Γιάννης Γκούμας. Και ως παίκτης της...Εθνικής; «Για να 'μαστε ειλικρινείς, στην αρχή μπήκαμε φοβισμένα. Κι ύστερα, μας αιφνιδίασε ο τρόπος παιγνιδιού των Γερμανών. Δεν κυκλοφορούσαν την μπάλα καθόλου, μόνο τη γέμιζαν συνεχώς, δεν μπορέσαμε ν' αντεπεξέλθουμε». <p>
 Κι ο Γιώργος Γεωργιάδης, σχεδόν θυμωμένος για το αντιποδοσφαιρικό στιλ της Γερμανίας, εξετράπη προς την υπερβολή: «Δεν μπορώ να φανταστώ ότι αυτή η ομάδα θα μαζέψει στον όμιλο περισσότερους πόντους από μας! ». <p>
 <b>TA APAΟYT<p></b>
 «Τα αράουτ της Γερμανίας ήταν πιο επικίνδυνα ακόμη κι απ' τα κόρνερ ή τα φάουλ! », περιορίστηκε να πει, κομψά κομψά, ο Δανιήλ. Κομψά-κομψά, πρώτον επειδή μιλούσε μπροστά στον Φέλερ και σε καμιά εκατοστή Γερμανούς δημοσιογράφους, δεύτερον επειδή είναι 35 χρόνια μεγαλύτερος από τον Γεωργιάδη, τρίτον και κυριότερον επειδή απλούστατα ήταν ο ηττημένος του ματς. «Οταν χάνεις, δεν έχεις δίκιο ποτέ και για τίποτα», μας έλεγε αργότερα στο αεροδρόμιο.<p>
 Κατά τα λοιπά, περιορίστηκε στα αυτονόητα: «Πρόσμενα ότι θ' αποφεύγαμε τα λάθη κι ότι, αντί να παρασυρθούμε στο παιγνίδι τους, θα μπορούσαμε να επιβάλουμε το δικό μας παιγνίδι. Απ' τη στιγμή που δεν τα καταφέραμε να κυκλοφορήσουμε την μπάλα πάνω στο χορτάρι και να εκμεταλλευτούμε την ταχύτητα των παικτών μας στις αντεπιθέσεις, ήταν αναμενόμενο ότι θα είχαμε σοβαρά προβλήματα μες στην εστία μας».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
