<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<p>
<b> Τ</b>ώρα που η παραίτηση του Ζαν Πιερ Σεβενεμάν δεν βρίσκεται, πια, στα πρωτοσέλιδα
των μεγάλων ευρωπαϊκών εφημερίδων και η κρίση στη γαλλική κυβέρνηση αποδεικνύεται ελάσσων, πληθαίνουν οι συζητήσεις και οι αντιπαραθέσεις για τις πολιτικές επιπτώσεις που θα έχει το «εγχείρημα Ζοσπέν στην Κορσική», όχι μόνο για το μελλοντικό ρόλο του γαλλικού κράτους στο βραχώδες νησί της Μεσογείου, αλλά και για τη νέα φυσιογνωμία των ευρωπαϊκών κρατών την περίοδο της παγκοσμιοποίησης.<p>
 H κυβέρνηση Ζοσπέν, ύστερα από διαπραγματεύσεις εννέα μηνών, κατέληξε σε μια πρόταση-πακέτο δύο φάσεων προς τους εκλεγμένους αντιπροσώπους της Κορσικής, η οποία προβλέπει μετάβαση σε ένα άλλο καθεστώς διοίκησης στο νησί. Η πρώτη φάση
εκτείνεται μέχρι το 2002 και περιλαμβάνει απλώς λίγες νομοθετικές αρμοδιότητες
που θα δοθούν στην τοπική Βουλή, πάντα υπό τον έλεγχο του εθνικού Κοινοβουλίου. Στη δεύτερη φάση θα γίνει συνταγματική αναθεώρηση για παροχή αυξημένων διοικητικών αρμοδιοτήτων στις τοπικές αρχές, με κατάργηση των δύο σημερινών περιφερειών της Κορσικής κι αντικατάστασή τους με ένα ενοποιημένο νομό, με διδασκαλία της τοπικής γλώσσας, με φοροαπαλλαγές για την οικονομική ανάπτυξη του νησιού κ.λπ.<p>
 Το πείραμα Ζοσπέν στην Κορσική δεν είναι το πρώτο και ασφαλώς δεν θα είναι το τελευταίο στην Ευρώπη. Προηγήθηκαν ανάλογες -με τις ιδιαιτερότητές της η καθεμιά- παροχές ειδικών προνομίων στη Σαρδηνία από την ιταλική κυβέρνηση και στη Σκωτία και την Ουαλία από το Ηνωμένο Βασίλειο. Επίσης, η πρόταση Ζοσπέν για παροχή μερικής αυτονομίας στην Κορσική δεν είναι «το πρώτο βήμα για ανεξαρτητοποίηση του νησιού», όπως κατηγόρησε το Γάλλο πρωθυπουργό ο Σεβενεμάν. Η πρώτη κυβέρνηση του Φρανσουά Μιτεράν, με επικεφαλής τον Πιερ Μορουά, παραχώρησε πρώτη ένα ιδιαίτερο καθεστώς διοίκησης στο νησί, δίνοντας συγχρόνως στους Κορσικανούς το δικαίωμα να εκλέγουν τοπική Βουλή.<p>
 <b>Iστορικές
 ιδιαιτερότητες<p></b>
 Ασφαλώς η περίπτωση της Κορσικής παρουσιάζει ιδιαιτερότητες που ιστορικά δικαιολογούν την ανάπτυξη αυτονομιστικών τάσεων: Οι κάτοικοι του νησιού είναι ιταλικής καταγωγής, περισσότερο εκγαλλισμένοι και λιγότερο Γάλλοι, και οι περισσότεροι συμφωνούν ότι αν δεν ήταν η ισχυρή βούληση του Ναπολέοντα, του πιο φημισμένου Γάλλου από την Κορσική, το νησί δεν θα είχε ενσωματωθεί στο γαλλικό κράτος. Το εθνικιστικό-αυτονομιστικό κίνημα της Κορσικής «διανθίστηκε»
τα τελευταία 25 χρόνια και με τρομοκρατικές ενέργειες (όπως όλα, σχεδόν, τα αντίστοιχα κινήματα στην Ευρώπη), αλλά με λιγότερη ένταση και, κυρίως, χωρίς την ανοχή των κατοίκων και του πολιτικού κόσμου της Κορσικής, που επέλεξαν την
οδό της συνεννόησης με το Παρίσι. Κι αυτό παρά το βεβαρημένο ιστορικό προηγούμενο των σχέσεων Κορσικής - κεντρικής γαλλικής εξουσίας: Μετά την Επανάσταση του 1789 επιβλήθηκε στους κατοίκους του νησιού με έντονο τρόπο η αποβολή των ιδιαίτερων χαρακτηριστικών τους, ως μέσο για την ουσιαστική ενσωμάτωσή τους στη Γαλλία, χωρίς μεγάλη επιτυχία. Ακόμα και σήμερα στο χωριό Καργκέζε, για παράδειγμα, μπορούν όλοι να αυτοπροσδιοριστούν με μία λέξη: Αν προφέρουν το όνομα «Καρζέζ», είναι γαλλικής προέλευσης κάτοικοι. Αν το πουν «Καρτζέζε», είναι ιταλικής προέλευσης. Αν, τέλος, κάποιοι επιμένουν στην τραχιά κορσικανική προφορά και το λένε «Καργκέζε», τότε είναι αυθεντικοί Κορσικανοί. Το χωριό έχει δύο ρωμαιοκαθολικές εκκλησίες, αλλά στη μία η λειτουργία γίνεται σύμφωνα με το πρότυπο του ρωμαιοκαθολικισμού και στη δεύτερη σύμφωνα με το ορθόδοξο τυπικό! Και το Καργκέζε δεν είναι το μόνο παράδειγμα της κορσικανικής ιδιαιτερότητας.<p>
 <b>Προϋποθέσεις
 υλοποίησης<p></b>
 Η πρόταση Ζοσπέν μπορεί να υλοποιηθεί κάτω από δύο προϋποθέσεις: μία που διατυπώνεται ρητά και μία που εννοείται.<p>
 1. Η παροχή νομοθετικών εξουσιών στο περιφερειακό Kοινοβούλιο της Κορσικής μετά το 2004 μπορεί να πάρει σάρκα και οστά μόνο αφού προηγηθεί αλλαγή του σχετικού άρθρου του γαλλικού Συντάγματος, διαδικασία που θα κινηθεί νωρίτερα υπό τον απαραίτητο όρο ότι μέχρι τότε θα έχει επανέλθει η βιώσιμη ειρήνη στο νησί, στη θέση των σποραδικών, αλλά αιματηρών τρομοκρατικών ενεργειών που σημειώνονται εκεί τα τελευταία 25χρόνια. Αν αυτή η «βιώσιμη ειρήνη» δεν αποκατασταθεί μέχρι τότε, η γαλλική κεντρική εξουσία δεν θα κινήσει καμιά από τις προβλεπόμενες διαδικασίες για παροχή νομοθετικών εξουσιών στην Κορσική.<p>
 2. Η δεύτερη προϋπόθεση είναι αμιγώς πολιτική, γι' αυτό δεν διατυπώνεται, αλλά
εννοείται: η παραίτηση Σεβενεμάν, η επισήμανση της «κίτρινης γραμμής» πέραν της οποίας ο γκολικός Γάλλος πρόεδρος Ζακ Σιράκ δεν είναι διατεθειμένος να ανεχτεί κυβερνητικές πρωτοβουλίες και, κυρίως, η εμπέδωση ενός κλίματος εμπιστοσύνης μεταξύ των εκλεγμένων εκπροσώπων της Κορσικής και του Λιονέλ Ζοσπέν οδηγούν στο συμπέρασμα ότι ευνοϊκή κατάληξη του ζητήματος προϋποθέτει εκλογή του Ζοσπέν στην προεδρία της Γαλλίας στις εκλογές του 2002, για την οποία καλούνται να αγωνιστούν όσοι επιθυμούν τη σχετική αυτονομία της Κορσικής.<p>
 Πάντως, το πείραμα του Ζοσπέν στην Κορσική θα έρχεται στην επιφάνεια κάθε φορά
που θα συζητείται η νέα φυσιογνωμία ενός σύγχρονου ευρωπαϊκού κράτους: εκχώρηση αρμοδιοτήτων στα κεντρικά ευρωπαϊκά όργανα, εφαρμογή της αρχής της «επικουρικότητας» και στην εθνική επικράτεια, αποτελεσματικότητα στις αρμοδιότητες που διατηρεί η κεντρική εξουσία. Στην εποχή της παγκοσμιοποίησης,
η νεοφιλελεύθερη ατάκα «μικρότερο και αποτελεσματικότερο κράτος» δεν φαίνεται να έχει ιδεολογικά σύνορα...<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
