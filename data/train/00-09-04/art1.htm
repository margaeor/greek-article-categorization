<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Είκοσι χρόνια γόνιμης δημιουργίας κλείνουν φέτος για τον Αρκά, το μοναδικό Ελληνα κομίστα που με το έργο του ξεπέρασε το στενό τοπικό πλαίσιο και τα τελευταία χρόνια βρέθηκε σε περίοπτη θέση στο πλαίσιο της ευρωπαϊκής εικονογράφησης.


Είκοσι χρόνια γόνιμης δημιουργίας κλείνουν φέτος για τον Αρκά, το μοναδικό Ελληνα κομίστα που με το έργο του ξεπέρασε το στενό τοπικό πλαίσιο και τα τελευταία χρόνια βρέθηκε σε περίοπτη θέση στο πλαίσιο της ευρωπαϊκής εικονογραφίας. Η επέτειος για τις δυο δεκαετίες από την πρώτη του δημοσίευση (με τον Κόκορα, στις σελίδες της «Βαβέλ») συμπίπτει με τα εικοσάχρονα και του περιοδικού, που θα γιορταστούν φέτος στο πλαίσιο του 5ου διεθνούς φεστιβάλ κόμικς που διοργανώνεται στην «Τεχνόπολη», στο Γκάζι, από την Τετάρτη έως τις 12 Σεπτεμβρίου όπου ο Eλληνας κομίστας είναι το τιμώμενο πρόσωπο μαζί με τον συνάδελφό του Kίνο. <p> Μεταξύ των άλλων εκδηλώσεων αυτές τις μέρες, το κοινό θα έχει την ευκαιρία να απολαύσει από κοντά το σύνολο του έργου του, σε μια παρουσίαση που θα πραγματοποιηθεί σε ξεχωριστή αίθουσα με πολλά πρωτότυπα έργα από όλες τις συλλογές του, με multimedia και interactive παρουσίαση, και τις περίφημες κούκλες του. Και θα είναι η πρώτη φορά που ο διάσημος σκιτσογράφος θα «εκτεθεί» μπροστά στο μεγάλο κοινό του, έξω από τις σελίδες των εντύπων και των άλμπουμ του. <p> Ποιος είναι λοιπόν αυτός ο εικονογράφος που με την πρώτη του συλλογή καθιερώθηκε αμέσως χάρη στο οξύ πνεύμα και στο χιούμορ που κρυβόταν πίσω από τον ιδιόμορφο κόσμο που έστηνε με τους ήρωές του; Με τον Κόκορα, που πρωτοδημοσιεύτηκε στη «Βαβέλ» το Σεπτέμβριο του 1981, και συνέχισε στο «Παραπέντε» μέχρι το 1987, δημιούργησε ένα εντελώς προσωπικό ύφος ξεδιπλώνοντας όλα εκείνα τα στοιχεία που χαρακτηρίζουν μέχρι σήμερα την καλλιτεχνική του ταυτότητα: ιλαροτραγικές καταστάσεις για τους ανθρωποζωόμορφους ήρωές του, υψηλή εικαστική και κειμενική ποιότητα, υφέρπουσες ψυχολογικοκοινωνικές προεκτάσεις. <p> Πνευματώδεις, μειλίχιοι, αφελείς ή δυναμικοί, πειθήνιοι, αλτρουιστές, πεισματώδεις ή νιχιλιστές, και σχεδόν πάντα κυνικοί, οι ήρωές του ξεχωρίζουν για τη sui generis ιδιοσυγκρασία τους με ερωτικά - σεξουαλικά απωθημένα, ψυχολογικά αδιέξοδα, ιδιόρρυθμη σκέψη. Το κάδρο τους είναι και ο μικρόκοσμός τους, στον οποίο ο Αρκάς τους επιτρέπει να κινηθούν αποκλειστικά * και φαίνεται ότι αυτός ο μικρός χώρος τούς αρκεί για να αναπτύξουν τις πτυχές της κυκλοθυμικής προσωπικότητάς τους. Θα μπορούσαν όμως να είναι και πρόσωπα από τους μύθους του Αισώπου και να προκαλούν το γέλιο στον αναγνώστη χάρη στην παραβολική - συμβουλευτική διάστασή τους. <p> Ομως, η ειδοποιός διαφορά είναι ότι ο Καστράτο, τα πουλιά, ο Ισοβίτης, ο καλός
λύκος, ο Κόκορας αλλά και όλοι οι υπόλοιποι, αναδεικνύονται σε διαχρονικές μορφές στο πλαίσιο του σύγχρονου κοινωνικού ψυχισμού. Εχουν όλα τα χαρακτηριστικά του ανθρώπου των μεγαλουπόλεων, με τις αναζητήσεις και τις αγωνίες του, την υπολανθάνουσα ουτοπική σκέψη και τη ρεαλιστική έκφρασή του. Η
ψυχοπαθολογική προέκταση των ηρώων προδιαθέτει τη χιουμοριστική μεταχείριση από τον Αρκά. Το αμείλικτο διαλογικό πλαίσιο, οι ευθύβολες ερωταποκρίσεις, η αλληλοϋπονόμευση και η αυτοαναίρεση συνυπάρχουν και συνδυάζονται ιδανικά σ' όλες τις συλλογές του διαμορφώνοντας κατ' αυτό τον τρόπο το καλλιτεχνικό ίδιόν
του. <p><b> Η έκδοση του καταλόγου <p> </b>Η φήμη του Αρκά έχει ξεπεράσει τα ελληνικά σύνορα όλα αυτά τα χρόνια. Τα περισσότερα από τα άλμπουμ του έχουν μεταφραστεί σε διάφορες γλώσσες (γαλλικά,
γερμανικά, ολλανδικά κ.ά.) ενώ εξακολουθεί να συνεργάζεται με διάφορα περιοδικά και εφημερίδες. Η «Βαβέλ», θέλοντας να τιμήσει την ξεχωριστή καλλιτεχνική προσφορά του, ετοίμασε και κυκλοφορεί τις προσεχείς ημέρες ένα συγκεντρωτικό κατάλογο με τις δημιουργίες του. Πρόκειται για μια καλαίσθητη και εμπεριστατωμένη έκδοση που περιλαμβάνει αποσπάσματα από όλες τις συλλογές του. Εκτός αυτών, τρεις πανεπιστημιακοί και τρεις ποιητές αναλαμβάνουν να ξεναγήσουν τον αναγνώστη στον ιδιότυπο κόσμο που πλάθει. Ο καθηγητής Αρχιτεκτονικής Πέτρος Μαρτινίδης, η εγκληματολόγος Αφροδίτη Κουκουτσάκη, ο καθηγητής Ψυχιατρικής Θανάσης Τζαβάρας καθώς και οι ποιητές Γιάννης Βαρβέρης, Παντελής Μπουκάλας και Κική Δημουλά δηλώνουν το θαυμασμό τους για το επιδραστικό, καταιγιστικό χιούμορ του και δίνουν με εκτενή σημειώματά τους λεπτές αποχρώσεις της καλλιτεχνικής προσωπικότητας του κομίστα. Ο Θανάσης Τζαβάρας γράφει σχετικά:<p>
«Το λογοπαίγνιο, το καλαμπούρι, το αστείο, είτε το δημιουργούμε είτε το εισπράττουμε και το καταλαβαίνουμε, έχει την ίδια ψυχοπροφυλακτική και καθαρτήρια δράση που έχει ένα όνειρο», ενώ ο Γιάννης Βαρβέρης παρατηρεί ότι «όσο κι αν γελάς, τίποτε στον Αρκά δεν είναι γελοίο...»<P>



<p> Γιατί αυτό που αναζητεί και τελικά εισπράττει από τον Αρκά ο αναγνώστης είναι το γέλιο, η ψυχαγωγική διάσταση της ανάγνωσης, η ανατροπή πραγματικότητας μέσα
από εικονογραφημένους ήρωες με έναν συνδυασμό εγκεφαλικής ακρίβειας και σουρεαλιστικής υπέρβασης σε ιδανικές δόσεις. Κι όπως παρατηρεί η Κική Δημουλά,
«...η άγνοια των μηχανισμών ενός ποιητικού είδους, όπως εκείνο που λαμπρύνει ο
Αρκάς, δεν σου αφαιρεί, ελπίζω, το δικαίωμα πρώτα να τον θαυμάζεις και, κατ' ανάγκην πια, βαθύτατα να τον εκτιμάς. Αυτό το απλό και μαζί σπουδαίο δεν έχει τη μοναδικότητα να συμβαίνει μόνο σε μένα. Το νέμονται και αναρίθμητοι άλλοι. Και τούτο επειδή ο Αρκάς μας βοηθάει να ανοίγουμε και να κλείνουμε το πικρό τετράδιο της μέρας με την άλλη όψη του δραματικού. Το υπέροχα κωμικό...». <p> <b>ΒΑΣΙΛΗΣ ΡΟΥΒΑΛΗΣ<p></b>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
