<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH="100" HEIGHT="92"><BR><FONT SIZE=2><B>

Δευτέρα 4 Σεπτεμβρίου 2000
</B></FONT>		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΛΑΔΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου<b> A. AΓΓEΛH<p>
 H</b>
 έμφαση στους μακροπρόθεσμους στόχους της οικονομίας μέσα στην ευρωζώνη αλλά και τα πολλά «κενά» όσον αφορά τους συγκεκριμένους μηχανισμούς μετάβασης και ιδιαίτερα για τις συνέπειες αυτών των αλλαγών στο κοινωνικό κράτος, ήταν το «μήνυμα» του πρωθυπουργού από τη Διεθνή Εκθεση της Θεσσαλονίκης.<p>
 Στην ομιλία του Σαββάτου, που περιείχε τις γενικές αρχές και τους προσανατολισμούς της νέας περιόδου σε όλους τους τομείς της οικονομίας, ο πρωθυπουργός εμφανίσθηκε αδιάλλακτος όσον αφορά την άμεση προώθηση των αλλαγών
στο εργασιακό, όπως επίσης και το σταθερό προσανατολισμό «αποχώρησης» του Δημοσίου από τους παραγωγικούς τομείς της οικονομίας.<p>
 Ο στόχος που ολοκληρώθηκε, η ένταξη στην ΟΝΕ, αντικαθίσταται τώρα με το στόχο της «πραγματικής σύγκλισης», ήτοι την οικονομική ανάπτυξη και τις εκ βάθρων αλλαγές στον τρόπο ύπαρξης και λειτουργίας του Δημοσίου, τόνισε ο πρωθυπουργός.<p>
 Ομως οι «αριθμοί» που χρησιμοποίησε για να υπογραμμίσει το εύρος και την αξιοπιστία των νέων αναπτυξιακών στόχων (5% αύξηση του ΑΕΠ ετησίως τουλάχιστον), είναι χαρακτηριστικό ότι προέρχονται σχεδόν όλοι από το Γ' Κοινοτικό Πλαίσιο Στήριξης, γεγονός που «ερμηνεύει» σε μεγάλο βαθμό τη λογική της νέας δημοσιονομικής πολιτικής για τα επόμενα χρόνια.<p>
 <b>Aπελευθέρωση
 αγορών και εργασίας<p></b>
 Οπως προκύπτει από την ομιλία του πρωθυπουργού, τους αμέσως επόμενους μήνες αλλά και τα επόμενα χρόνια η οικονομική πολιτική θα κυριαρχείται από: <p>
 * τις διαδικασίες απελευθέρωσης των αγορών υπηρεσιών, <p>
 * τις ιδιωτικοποίησης των επιχειρήσεων του δημόσιου τομέα, <p>
 * τη ριζική αναδιάρθρωση της δημόσιας διοίκησης ως ανάγκη αλλά και αποτέλεσμα της δραστικής μείωσης του δημόσιου τομέα, <p>
 * τη μείωση του δημόσιου χρέους σε επίπεδα που να προσεγγίζουν τις απαιτήσεις του προγράμματος σταθερότητας και τη δημιουργία πλεονασμάτων στους προϋπολογισμούς, <p>
 * την αναζήτηση πόρων εκτός προϋπολογισμού για τη στήριξη των δαπανών κοινωνικής πολιτικής, <p>
 * την αύξηση της ανταγωνιστικότητας του δημόσιου και του ιδιωτικού τομέα μέσα από την ελαστικοποίηση της αγοράς εργασίας και την αναπροσαρμογή του ασφαλιστικού συστήματος.<p>
 Το πρόβλημα που φαίνεται να διαμορφώνεται στην προοπτική της πραγματικής σύγκλισης, αφορά κυρίως, όπως προκύπτει από την ομιλία του πρωθυπουργού, την εξυπηρέτηση των χώρων τους οποίους κάλυπτε μέχρι σήμερα το Δημόσιο και αφορούσαν μεγάλο μέρος των κοινωνικών αναγκών.<p>
 Συγκεκριμένα, η αποχώρηση του δημόσιου από τον ευρύτερο δημόσιο τομέα αυτομάτως θέτει ένα οξύτατο κοινωνικό πρόβλημα, καθώς, όπως και το οικονομικό επιτελείο της κυβέρνησης παραδέχεται, οδηγεί αφ' ενός σε αύξηση της ανεργίας και αφ' ετέρου σε συρρίκνωση της κοινωνικής ασφάλισης, η οποία θα παρέχεται πλέον με ιδιωτικοοικονομικά «κριτήρια» στους χώρους αυτούς.<p>
 <b>Οι συνέπειες
 των αλλαγών<p></b>
 Ταυτόχρονα, η γιγαντιαία για πρώτη φορά στην ιστορία του ελληνικού κράτους «μεταβίβαση» δημόσιας περιουσίας στον ιδιωτικό τομέα που επιχειρείται στο πλαίσιο της «πραγματικής σύγκλισης», οδηγεί σε νέα ισορροποία μεταξύ της έννοιας του μισθωτού και του εργοδότη, καθώς ο εργοδότης είναι πλέον κατά κύριο λόγο ο ιδιώτης εργοδότης.<p>
 Για τις μεγάλες αυτές αλλαγές και τις πραγματικές τους συνέπειες ο πρωθυπουργός απέφυγε να μιλήσει διεξοδικά και να εξηγήσει τους νέους μηχανισμούς αναδιανομής του παραγόμενου Ακαθάριστου Εγχώριου Προϊόντος. <p>
 Ενα δεύτερο σημείο που άφησε «κενό» στην ομιλία του ο πρωθυπουργός αφορά το πώς σκοπεύει η κυβέρνηση να ισορροπήσει μέσα από τις νέες διαδικασίες της απελευθέρωσης των αγορών και τις ιδιωτικοποιήσεις, τη σχέση μεταξύ του Ακαθάριστου Εγχώριου Προϊόντος και του Ακαθάριστου Εθνικού Προϊόντος, ήτοι του
προϊόντος που παράγεται και του προϊόντος που μένει για να διανεμηθεί μέσα στη
χώρα...<p>
 Η ομιλία του πρωθυπουργού, αν και κινήθηκε σε επίπεδο γενικών κατευθύνσεων οικονομικής πολιτικής, απέφυγε να διευκρινίσει τη στάση της κυβέρνησης για τα ζητήματα αυτά που κατά κύριο λόγο θα επηρεάσουν την ποιότητα ζωής και υπηρεσιών που θα απολαμβάνουν οι κάτοικοι της χώρας, πολύ δε περισσότερο οι ασθενέστερες τάξεις και κυρίως οι εργαζόμενοι.<p>
 Ο πρωθυπουργός, πάντως, υπογράμμισε ότι η αναπτυξιακή πορεία της χώρας θα ενισχυθεί από τους πόρους του Γ' ΚΠΣ που φθάνουν τα 17, 5 τρισ. δρχ., από τα οποία 11 τρισ. δρχ. θα κατευθυνθούν στην περιφέρεια. Σημείωσε ότι οι πόροι που
θα εξοικονομηθούν από τη μείωση των τόκων για την εξυπηρέτηση του δημόσιου χρέους θα χρησιμοποιηθούν σε μεγάλο βαθμό για την κοινωνική πολιτική και υπενθύμισε ότι θα υλοποιηθεί το πρόγραμμα των φοροελαφρύνσεων, με τη μορφή της
μείωσης των φορολογικών συντελεστών και την τιμαριθμοποίηση της φορολογικής κλίμακας κατά 5%.<p>
 Στην ομιλία του ο κ. Σημίτης υπογράμμισε με έμφαση το νέο ρόλο που αποκτά σταδιακά η Θεσσαλονίκη λόγω της διεύρυνσης της Ε.Ε. στην Κ.Α. Ευρώπη και επισήμανε ότι το κέντρο βάρους της αναπτυξιακής πορείας της οικονομίας τα επόμενα χρόνια θα μετακινείται σταθερά από την Kεντρική στη Bόρεια Ελλάδα.<p>


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center><!-- IE 4.0 Code --><script language="JavaScript">function rollon() {  if (window.event.srcElement.className == "Item") {     window.event.srcElement.className = "Highlight";  }  if (window.event.srcElement.className == "normal") {     window.event.srcElement.className = "high";  }}document.onmouseover = rollon;function rolloff() {  if (window.event.srcElement.className == "Highlight") {     window.event.srcElement.className = "Item";  }   if (window.event.srcElement.className == "high") {     window.event.srcElement.className = "normal";  }}document.onmouseout = rolloff;</script><!-- /IE 4.0 Code --></body></html>
