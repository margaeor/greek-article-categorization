<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>AMΣTEPNTAM/Aποστολή: NIKΟΣ ΣTAΣINΟΣ<p>
 T</b>ο δηλητήριο της οχιάς στην...υπηρεσία των καρδιοπαθών. Mια νέα θεραπευτική ουσία, που παρουσιάζει εντυπωσιακά αποτελέσματα στις κλινικές δοκιμές, έρχεται


να προστεθεί στο «οπλοστάσιο» των γιατρών στην προσπάθεια να προστατευθούν ασθενείς με καρδιακά προβλήματα από την εκδήλωση εμφράγματος.<p>
 Οπως ανακοινώθηκε στο πλαίσιο των εργασιών του 22ου ετήσιου Πανευρωπαϊκού Kαρδιολογικού Συνεδρίου στο Aμστερνταμ, η τιροφιμπάνη -ουσία που παρασκευάζεται από το δηλητήριο της οχιάς- παρουσιάζει εντυπωσιακά αποτελέσματα στην προστασία των ασθενών που αντιμετωπίζουν ήδη συμπτώματα οξέων στεφανιαίων συνδρόμων δρώντας απευθείας στο μηχανισμό σχηματισμού του θρόμβου.<p>
 Tα οξέα στεφανιαία σύνδρομα, όπως η στηθάγχη, είναι άμεσα συνδεδεμένα με τη στεφανιαία νόσο, η οποία ευθύνεται για 6, 2 εκατομμύρια θανάτους κάθε χρόνο.<p>
 Eτησίως, μόνο στις Hνωμένες Πολιτείες, πραγματοποιούνται περίπου 1, 5 εκατομμύριο εισαγωγές ασθενών με οξέα στεφανιαία σύνδρομα. Tο 10% των ασθενών αυτών θα εμφανίσουν έμφραγμα του μυοκαρδίου ή θάνατο κατά τη διάρκεια της νοσηλείας τους στο νοσοκομείο ενώ ένα άλλο 5-10% των περιστατικών θα έχει παρόμοια έκβαση εντός 30 ημερών από το συμβάν.<p>
 <b>Kατά των θρόμβων<p></b>
 Οι ασθενείς με στηθάγχη ηρεμίας είναι ασθενείς υψηλού κινδύνου, με μεγάλη πιθανότητα εμφάνισης εμφράγματος, ενώ στατιστικά έχει αποδειχθεί ότι το 11% των ασθενών με ασταθή στηθάγχη εμφανίζει έμφραγμα του μυοκαρδίου ή θάνατο, σημείωσε και ο δρ Gordon Mclnnes, επίτιμος διδάκτωρ στο τμήμα Θεραπευτικής-Φαρμακευτικής του Πανεπιστημίου Γλασκώβης.<p>
 H στενή σχέση οξέων στεφανιαίων συνδρόμων και στεφανιαίας νόσου έχει πλέον αποδειχθεί πέρα από κάθε αμφιβολία και έτσι οι επιστήμονες, αμέσως μετά τη διάγνωση, δρουν άμεσα στην προσπάθεια αναστολής της διαδικασίας σχηματισμού του θρόμβου. Οι ουσίες που χρησιμοποιούσαν γι' αυτό το σκοπό μέχρι σήμερα, όμως, δεν επιτυγχάνουν πλήρη αναστολή της δράσης των αιμοπεταλίων, των κυρίων


«ενόχων» για το σχηματισμό του θρόμβου.<p>
 H τιροφιμπάνη έρχεται και δρα σ' αυτόν ακριβώς το μηχανισμό, εμποδίζοντας τα αιμοπετάλια να ενωθούν μεταξύ τους και να σχηματίσουν θρόμβο.<p>
 H μελέτη PRISM-PLUS, που παρουσιάστηκε στο Aμστερνταμ, κατέδειξε εντυπωσιακά αποτελέσματα με τη χορήγηση τιροφιμπάνης και ηπαρίνης ταυτόχρονα στους ασθενείς. H συνδυαστική αυτή θεραπεία μείωσε τον κίνδυνο εμφάνισης εμφράγματος


του μυοκαρδίου κατά 47% στις πρώτες 7 ημέρες μετά την εισαγωγή και κατά 30% στις 30 ημέρες μετά την εισαγωγή, σε σχέση με τους ασθενείς που ελάμβαναν μόνο


ηπαρίνη.<p>
 <b>AΠΟ EΛΛHNEΣ
 Πρωτοποριακό
 «θερμόμετρο»
 στεφανιαίων
 αρτηριών<p>
 Τ</b>ις περισσότερες εργασίες απ' όλες τις Καρδιολογικές Κλινικές που πήραν μέρος στο Συνέδριο του Αμστερνταμ παρουσίασαν και φέτος οι γιατροί της Πανεπιστημιακής Καρδιολογικής Κλινικής του «Ιπποκράτειου» Νοσοκομείου Αθηνών που διευθύνει ο καθηγητής Παύλος Τούτουζας.<p>
 Οι πιο πολλές από τις εργασίες αυτές προέρχονται από την ομάδα του αναπληρωτή καθηγητή Χριστόδουλου Στεφανάδη. Οι βασικότερες από τις εργασίες που παρουσιάστηκαν είναι: <p>
 <b>- Θερμομέτρηση της αθηρωματικής πλάκας<p></b>
 Παρουσιάστηκαν τα αποτελέσματα προκαταρκτικών μελετών που αναφέρονται στην ακριβή καταγραφή της θερμοκρασίας των στεφανιαίων αρτηριών τόσο σε υγιή τμήματα όσο και σε αθηρωματικές πλάκες. Η θερμομέτρηση αυτή έγινε δυνατή για πρώτη φορά σε άνθρωπο εν εγρηγόρσει με τη βοήθεια ενός καθετήρα που αναπτύχθηκε και εξελίχθηκε στην Πανεπιστημιακή Καρδιολογική Κλινική. Ο νέος αυτός καθετήρας, η κατασκευή του οποίου βασίζεται στις αρχές της αιμοδυναμικής, της υδροδυναμικής και της ηλεκτρονικής, φέρει στο άκρο του έναν
υπερευαίσθητο αισθητήρα θερμοκρασίας «θερμίστορ». Ο καθετήρας θερμομέτρησης έχει τη δυνατότητα να ανιχνεύει διαφορές θερμοκρασίας της τάξης του 0.050C. <p>
 Με τη μέτρηση της θερμοκρασίας της αθηρωματικής πλάκας σε ζώντα άνθρωπο διαφαίνεται ότι η πλάκα που προκαλεί οξέα ισχαιμικά επεισόδια είναι κυριολεκτικά «θερμή» και η θερμοκρασία της είναι πιθανότατα ένας πολύτιμος δείκτης της επικινδυνότητάς της για ρήξη ή θρόμβωση.<p>
 Μέχρι σήμερα ήταν άγνωστο ποια είναι η ακριβής θερμοκρασία στις καρδιακές κοιλότητες, στην αορτή, στις διάφορες αρτηρίες ή στις φλέβες. Με τα πρώτα ευρήματα της συγκεκριμένης μελέτης επιβεβαιώνεται κλινικά η θεωρία της φλεγμονής της αθηρωματικής πλάκας, όμως παραμένει ανοικτό το σχετικό πεδίο έρευνας, από προγνωστικής πλευράς, για την ίδια την αθηρωματική πλάκα των στεφανιαίων, των εγκεφαλικών και των άλλων αρτηριών ή για άλλες βλάβες, όπως η
θρόμβωση φλεβών, οι εκβλαστήσεις της ενδοκαρδίτιδος κ.ά. Επιπλέον, με τη μέθοδο αυτή μπορεί να γίνει ακριβής προσδιορισμός της παροχής του αίματος σε διάφορα όργανα.<p>
 <b>- Ενδοαγγειακοί νάρθηκες<p></b>
 Εχει καταδειχθεί από μεγάλες πολυκεντρικές μελέτες η σπουδαιότητα των stent στην αντιμετώπιση της στεφανιαίας νόσου, παρόλα αυτά η εφαρμογή τους συνοδεύεται από επιπλοκές, όπως η θρόμβωση και η επαναστένωση. Αυτές ακριβώς τις επιπλοκές προσπαθούν να αντιμετωπίσουν τα επικεκαλυμμένα stent της ερευνητικής ομάδας της Πανεπιστημιακής Καρδιολογικής Κλινικής. <p>
 Σημειώνεται ότι αυτό το είδος των stent αποτελεί το μοναδικό τρόπο για να μπορέσει να αντιμετωπίσει ο γιατρός στο αιμοδυναμικό εργαστήριο σοβαρές επιπλοκές, όπως είναι η ρήξη μιας στεφανιαίας αρτηρίας ή τα ανευρύσματα των στεφανιαίων αγγείων. Στο συνέδριο παρουσιάστηκαν αποτελέσματα της εφαρμογής τους σε ασθενείς αλλά και αποτελέσματα από τη συνεχιζόμενη πειραματική τους εξέλιξη. Σύμφωνα με αυτά, τα στεντ εμποδίζουν σε πολύ μεγαλύτερο βαθμό την επαναστένωση, απ' ό,τι όταν χρησιμοποιείται μόνο το «μπαλονάκι», ενώ είναι πολύ αποτελεσματικά στους ασθενείς με οξύ έμφραγμα του μυοκαρδίου.<p>
 Τετραετής παρακολούθηση ασθενών, στους οποίους είχαν τοποθετηθεί τα stent, έδειξε ότι το 86% δεν παρουσίασε κανένα πρόβλημα. Ειδικότερα, η χρήση τους μειώνει το ποσοστό επαναστένωσης από το 17% στο 12, 3%, διαφορά που θεωρείται πολύ σημαντική στατιστικά. Ηδη υπάρχουν αρκετές δημοσιεύσεις από κέντρα του εξωτερικού που υιοθέτησαν και εφάρμοσαν αυτό το είδος των βιολογικών stent.<p>
 <b>- Διατασιμότητα της αορτής<p></b>
 Τα τελευταία χρόνια, το ενδιαφέρον των ερευνητών έχει επικεντρωθεί στη μελέτη των ελαστικών ιδιοτήτων των αρτηριών. Αυτό συμβαίνει γιατί έχει γίνει σαφές ότι τα αγγεία εκτός των άλλων λειτουργούν και σαν αυτόνομα όργανα αποθηκεύοντας ενέργεια -με τη βοήθεια των ελαστικών τους ιδιοτήτων- την οποία αργότερα αποδίδουν στο σώμα. Στην Πανεπιστημιακή Κλινική του Ιπποκράτειου από την ίδια ερευνητική ομάδα επινοήθηκε και κατασκευάστηκε ένας ενδοαγγειακός καθετήρας, ο οποίος μπορεί με μεγάλη ακρίβεια να καταγράφει την ελαστική συμπεριφορά των αγγείων, κάτι που μέχρι σήμερα ήταν αδύνατο λόγω των ατελειών των υπαρχουσών μεθόδων μελέτης των αγγείων. Η εφαρμογή αυτής της μεθόδου στη μελέτη της λειτουργικότητα, της αορτής, της μεγαλύτερης και σπουδαιότερης αρτηρίας του σώματος, αποτελεί αντικείμενο μελέτης της κλινικής.<p>
 <b>- Υπέρταση<p></b>
 Σημαντικός αριθμός εργασιών προέρχεται και από το αντιυπερτασικό ιατρείο της κλινικής. Από τις μελέτες του εργαστηρίου διαπιστώθηκε ότι οι υπερτασικοί ασθενείς με μικροαλβουμινουρία, δηλ. έστω και μικρή αύξηση του λευκώματος στα ούρα, παρουσιάζουν μεγαλύτερη επιδείνωση στην ελαστικότητα της αορτής και μεγαλύτερη υπερτροφία του μυοκαρδίου. Επιπρόσθετα, οι ασθενείς αυτοί (υπερτασικοί) στους οποίους δεν μειώνεται η πίεση κατά τον ύπνο παρουσιάζουν αυξημένη σκληρότητα στις καρωτίδες, ενώ οι υπερτασικοί που παρουσιάζουν μεγάλη
διαφορά μεταξύ συστολικής και διαστολικής πίεσης (δηλ. μεγάλη διαφορά μεταξύ μικρής και μεγάλης πίεσης) βρίσκονται σε αυξημένο καρδιαγγειακό κίνδυνο. Τέλος, στους υπερτασικούς ο αριστερός κόλπος της καρδιάς διατείνεται σε ανάλογο βαθμό με την υπερτροφία του μυοκαρδίου που προκαλείται λόγω της υπέρτασης.<p>
 <b>- Εργαστήριο υπερήχων<p></b>
 Στο πρότυπο εργαστήριο υπερήχων του Ιπποκρατείου διενεργείται πλήθος πρωτοποριακών μελετών. Με αυτές έχουν καταδειχθεί οι μεγάλες δυνατότητες της χρήσης των σύγχρονων υπερηχογραφικών τεχνικών (διοισοφάγειο υπερηχογράφημα) στην πρόληψη καρδιαγγειακών συμβάντων, ενώ είναι δυνατή η ανίχνευση διαταραχών
της καρδιακής λειτουργίας με μεγάλη ευαισθησία και ακρίβεια τόσο σε ενήλικες όσο και σε παιδιά που πάσχουν από συγγενείς καρδιοπάθειες.<p>
 <b>- Τμήμα μυοκαρδιοπαθειών<p></b>
 Στο τμήμα αυτό μελετώνται οι μυοκαρδιοπάθειες, οι αιφνίδιοι θάνατοι στους νέους, καθώς και το καρδιαγγειακό σύστημα των αθλητών. Στο πανευρωπαϊκό συνέδριο, το τμήμα αυτό παρουσίασε μελέτες που αφορούν στην Παθοφυσιολογία και
πρόγνωση της νόσου της Νάξου, τη σχέση ειδικών γονιδίων με την αθλητική απόδοση και τη δοκιμασία καρδιοαναπνευστικής κόπωσης σε αθλητές και σε νέους ασθενείς με υπερτροφική μυοκαρδιοπάθεια.<p>
 Εκτός από τις παραπάνω εργασίες, σημαντικός αριθμός, εργασιών προήλθε από την
ερευνητική ομάδα που μελετά το ενδοθήλιο των αγγείων, καθώς και από το βιοχημικό εργαστήριο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
