<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Κ</b>αληνύτα σ' αφήνω τσε πάω...», λέει το τραγούδι. Μ' αυτή τη λαϊκή καληνύχτα αγάπης των ελληνοφώνων της Κάτω Ιταλίας από το συγκρότημα «Arakne Mediterranea» επέλεξε ο εθνομουσικολόγος Λάμπρος Λιάβας να ολοκληρωθεί το αφιέρωμα «Μουσικοί Χάρτες του Ελληνισμού». Η παράσταση παρουσιάζεται με δική του έρευνα, μουσική και καλλιτεχνική επιμέλεια κι απόψε στο Ηρώδειο. Το αφιέρωμα, φέτος, εστιάζει το ενδιαφέρον του στην παράδοση του ελληνικού γλεντιού. <p>
 Γιατί, όμως, το φινάλε της βραδιάς ν' ανήκει στους ελληνόφωνους της Απουλίας (Σαλέντο) κι όχι σε μια ελλαδίτικη ομάδα «γλεντιστάδων», όπως οι πανηγυριώτες του Αϊ-Συμιού Μεσολογγίου; Αιτία τα βήματα του τελετουργικού χορού «ταραντέλα πίτσικα»... «Δεν έχει τονιστεί μέχρι σήμερα», εξηγεί ο Λιάβας, «η αρχαιοελληνική προέλευση της ταραντέλας -του εθνικού χορού της Ιταλίας- σε σχέση με τη βακχική, διονυσιακή λατρεία της Μεγάλης Ελλάδας». <p>
 Μια... μεγάλη πίτσικα, λοιπόν, είναι το ατού της εμφάνισης του παραδοσιακού συγκροτήματος έρευνας «Μεσογειακή Αράχνη», που δημιούργησε πριν από 10 χρόνια ο καθηγητής εθνοχορολογίας (μελετητής, δηλαδή, παραδοσιακών χορών) στο πανεπιστήμιο του Λέτσε, Τζόρτζιο ντι Λέτσε. «Υπάρχουν μεσαιωνικά ντοκουμέντα»,

εξηγεί, «που μιλούν για την ύπαρξη ενός θεραπευτικού χορού γι' ανθρώπους τσιμπημένους από την αράχνη. Στη Νότια Ιταλία τον λέμε ταραντέλα, και στα δικά

μας μέρη πίτσικα». <p>
 «Από το ρήμα "πιτσικάρε", που σημαίνει τσιμπώ», συνεχίζει ο Λιάβας. «Ο χορός, δηλαδή, προερχόμενος από ένα τσίμπημα, έμοιαζε με κρίση μανίας που έφτανε σε μια μορφή χοροθεραπείας. Μέσω του χορού όποιος θεωρούσε ότι έχει χτυπηθεί από το κακό (το τσίμπημα ήταν συμβολικό) έμπαινε σε μια διαδικασία κάθαρσης. Ο εκμανής πρέπει να ταυτιστεί με το δαίμονα που τον έχει καταλάβει, πρέπει να τον μιμηθεί. Γι' αυτό, ανάλογα με το χρώμα της αράχνης είχαμε ειδικές παραλλαγές του χορού. Ετσι οι χορευτές, όπως θα δείτε, κρατούν κορδέλες με διαφορετικά χρώματα».<p>
 «Το βαμβακερό, απλό και φτωχό, λευκό κοστούμι μας υφαίνεται στον αργαλειό», εξηγεί ο ντι Λέτσε. «Είναι μια φορεσιά που ο καθένας θα μπορούσε να αποκτήσει στην εξοχή, γιατί όπως ξέρετε τα μέρη μας είναι φτωχά. Ενας πλουσιότερος μπορεί να διακοσμήσει αυτή τη βάση... Το ουσιώδες, ωστόσο, στη φορεσιά είναι το χρώμα της κορδέλας που οι χορευτές δένουν στη μέση (κόκκινο, κίτρινο ή πράσινο), γιατί συνδέεται με τον τρόπο της θεραπείας».<p>
 «Τα χρώματα είναι σύμβολα», συμπληρώνει ο Λιάβας. «Είναι ο συμβολισμός τού να γνωρίζεις όταν βρίσκεσαι σε κρίση μανίας, όπως στην αρχαιότητα, τα χαρακτηριστικά του δαίμονα που σε έχει καταλάβει. Ηδη, ο Αριστοτέλης αναφέρει όργανα συγκεκριμένα και κλίμακες που ο μουσικός πρέπει να παίζει. Αντίστοιχα, είναι συγκεκριμένες οι μουσικές παραλλαγές στις οποίες αντιδρά ο χορευτής ή ταραντάτος. Γι' αυτό το λόγο οι μουσικοί πρέπει να είναι μυημένοι, ώστε να έχουν την ευχέρεια να δοκιμάζουν πολλές μελωδίες ώσπου ο ταραντάτος, ανάλογα με το χρώμα της δικής του κορδέλας (δηλαδή το είδος του τσιμπήματος), να αρχίσει να ταράζεται, να χτυπιέται. Οταν ανταποκριθεί, τότε, οι μουσικοί επαναλαμβάνουν την ίδια μελωδία. Η τελετουργία μπορεί να κρατήσει και τρεις μέρες». «Με ολιγόλεπτες διακοπές», διευκρινίζει ο ντι Λέτσε. Οι μουσικοί, πάντως, δένουν προκαταβολικά με υφάσματα τα δάχτυλά τους για να τα προφυλάξουν

από το μάτωμα...<p>
 Στις μέρες μας, η πίτσικα είναι είδος υπό εξαφάνιση. «Οι άνθρωποι αναζητούν, πια, την ίαση στους γιατρούς και τα φάρμακα», σχολιάζει ο Iταλός συνομιλητής. «Ετσι, η θεραπευτική μορφή αυτού του χορού έχει χαθεί». «Στον Τάραντα (η ταραντέλα του χρωστά το όνομά της), τον 16ο αιώνα, υπήρχαν έμμισθοι από το δήμο μουσικοί που έπαιζαν στους ταραντάτους...», συμπληρώνει ο Λιάβας.<p>
 Χορεύονται, όμως, σήμερα ακόμα δυο μορφές πίτσικας, ο ερωτικός χορός «πίτσικα-πίτσικα» και κάθε Δεκαπενταύγουστο η εκδοχή «πίτσικα σκερν», αντρικός

χορός των μαχαιριών. Η θεραπευτική πίτσικα, ούτως ή άλλως, είναι χορός επαναληπτικός. Εξαιτίας αυτής της ιδιότητάς της ο ντι Λέτσε είχε την ευκαιρία,

πριν από πέντε χρόνια, να συναντήσει την «τελευταία περίπτωση» ζωντανού παραδείγματος. Ο ίδιος, όπως διηγείται, έπαιζε το ταμπορέλο (ντέφι) και μια ηλικιωμένη γυναίκα χόρευε. Ηταν για κείνην ο 26ος χρόνος προσπαθειών! <p>
 Η ταραντέλα πίτσικα έχει και το χριστιανό προστάτη της, τον Αγιο Παύλο του ελληνόφωνου χωριού Γκαλατίνα, όπου κάθε 29η Ιουνίου οι παλαιοί πάνε και χορεύουν μέσα στο ναό. «Μπορούμε να κάνουμε έναν παραλληλισμό με τα δικά μας Αναστενάρια, που είναι επίσης μια αρχαία διονυσιακή τελετή και προστατεύονται από τους αγίους Κωνσταντίνο κι Ελένη», λέει ο Λιάβας. «Παλιότερα, στο ναό της Γκαλατίνα πήγαιναν γυναίκες και χόρευαν χωρίς να τις παρακολουθεί κανείς. Κρυφή κάμερα, ωστόσο, κατέγραφε ένα ενδιαφέρον θέαμα. Οι γυναίκες αυτές, σαν άλλες Βάκχες, έφταναν σε μια διονυσιακή κρίση. Ξέρουμε, άλλωστε, ότι υπάρχει παράδοση βακχικού χορού στην Κάτω Ιταλία».<p>
 <b>MAPIA BΛAXΟΠΟYΛΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
