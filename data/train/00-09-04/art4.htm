<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 4 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Σημεία αναφοράς<p>
 Της BIKHΣ TΣIΩPΟY<p></b>
 Αλλού τα πράγματα πάνε πολύ καλά για τη νέα οικονομία και για όσους ασχολούνται μ' αυτήν. Στη Γαλλία, παραδείγματος χάριν, το χρηματιστήριο ανθεί και χιλιάδες επενδυτές κερδίζουν εύκολα και πολλά χρήματα μέσω του Διαδικτύου.

Αποτέλεσμα:  άκρατη κατανάλωση χωρίς κανένα ταμπού. Οι Γάλλοι, στην πλειονότητά

τους Καθολικοί, διατηρούσαν πάντα κάποιες ενοχές για τα πλούτη τους και απέφευγαν την επίδειξη. Σήμερα, «τα παιδιά του Διαδικτύου» έχουν υπερφαλαγγίσει τις παλιές καλές και πλούσιες οικογένειες, δημιουργώντας περιουσίες σε ελάχιστο χρόνο, διαθέτοντάς τες κατά το δοκούν και συνάπτοντας νέες σχέσεις με το χρήμα.<p>
 Τα μαγαζιά με είδη πολυτελείας, η αγορά ακινήτων, αυτοκινήτων ή τουριστικών ταξιδιών είναι οι τομείς της αγοράς που δεν προλαβαίνουν να ικανοποιούν τις ανάγκες των νεαρών πλουσίων. Μια νέα γενιά καταναλωτών εμφανίζεται, πιο νέα, πιο πλούσια, κυρίως χάρη στη νέα οικονομία που έχει μετατραπεί σε μια κινητήρια δύναμη αυτής της νέας τάσης.<p>
 «Εδώ και ένα χρόνο, οι άνθρωποι είναι πρόθυμοι να διαθέσουν το όποιο ποσόν για

οτιδήποτε τους ευχαριστεί», παρατηρεί ο Ζαν-Πιερ Λουασέλ, διευθυντής στον τομέα κατανάλωσης του Credoc (Κέντρου Ερευνας για τη Μελέτη των Συνθηκών Ζωής). «Θέλουν να βρίσκονται διαρκώς σε διακοπές, να γλεντούν. Με λίγα λόγια, να καταναλώνουν ευχαρίστηση».<p>
 Στον τομέα των ακινήτων, ό,τι πιο ακριβό διατίθεται, πωλείται αμέσως. «Ο, τι παλαιότερα δυσκολευόμασταν να πουλήσουμε, σήμερα φεύγει εύκολα», λένε οι ειδικοί. Αλλά δεν αγοράζουν ότι να 'ναι μόνο και μόνο για να επιδείξουν τα πλούτης τους, όπως στη δεκαετία του '80. Νέα μεσιτικά γραφεία έχουν ανοίξει προσαρμοσμένα στις επιθυμίες και τις ανάγκες της νέας πελατείας, των νέων της Ιντερνετ-οικονομίας που αναζητούν ιδιαίτερους χώρους για να στεγαστούν. «Εχουμε να κάνουμε, λέει ένας μεσίτης, με πελάτες που έχουν αποκτήσει πρόσφατα

περιουσίες. Είναι άνθρωποι από 30 έως 40 χρόνων και δεν έχουν την ίδια σχέση με το χρήμα με εκείνους που διαχειρίζονταν τα χρήματα άλλες εποχές. Δεν φοβούνται να τα ξοδέψουν».<p>
 «Οχι μόνο κολυμπούν στα πλούτη, αλλά είναι και της μόδας», γράφει ο Ζεράρ Ντιπουί, στη «Λιμπερασιόν» για τους νεόπλουτους της εποχής μας. «Εχουν απαλλαγεί από το μαζοχισμό της παλαιάς αστικής τάξης, ενώ γνωρίζουν τέλεια τον

τρόπο για να αποφεύγουν τις γελοιότητες των νεόπλουτων. Αν μπορούσε να αναστηθεί ο Βολταίρος θα ξανάγραφε τον "Αρχοντοχωριάτη": πολυτέλεια, απόλαυση και δημόσια οφέλη είναι η τριλογία που κερδίζει στη μεταμοντέρνα κοινωνία».<p>
 Η παλιά και σκληρή κινεζική παροιμία: «Οταν οι χοντροί, αδυνατίζουν, οι αδύνατοι πεθαίνουν» μπορεί να ισχύσει και αντίστροφα: Οταν η ανεργία μειώνεται, οι αντιπρόσωποι της Μερσεντές τρίβουν τα χέρια τους. Αυτό που έχει αλλάξει τον τελευταίο καιρό στη Γαλλία, γράφει ο Ντιπουί, είναι πως με την εμφάνιση περιουσιών που δεν προέρχονται από κληρονομιά, αλλά από την επαγγελματικά προσεκτική εκμετάλλευση των χρημάτων, ο πλουτισμός αυτός γίνεται

αποδεκτός με αξιοκρατικά κριτήρια, όπως συνέβαινε πάντα στις ΗΠΑ, αλλά που η γαλλική κουλτούρα απέρριπτε μέχρι τώρα. Ο φιλόσοφος και κοινωνιολόγος, Ζιλ Λιποβετσκί, καθηγητής στο Πανεπιστήμιο της Γκρενόμπλ, εξηγεί στην ίδια εφημερίδα τι έχει αλλάξει στη σχέση μας με το χρήμα και πώς το τρίπτυχο κερδοσκοπία - χρηματιστήριο - Ιντερνετ επηρεάζει τις νέες μορφές καταναλωτισμού: : <p>
 «Υπάρχει πλέον μια κοινωνική νομιμοποίηση της απόλαυσης η οποία ωθεί τους ανθρώπους στο να επιθυμούν ό,τι καλύτερο και ό,τι ωραιότερο για τους ίδιους. Χθες, έπρεπε να καταναλώνουμε ό,τι ήταν απαραίτητο. Σήμερα, ζούμε σε μια κοινωνία που εγκωμιάζει τα αγαθά της προσωπικής απόλαυσης. Γιατί λοιπόν να μην

προσφέρουμε στον εαυτό μας ένα δείπνο σε κάποιο ακριβό εστιατόριο ή να κάνουμε

ένα ταξίδι στην άλλη άκρη του κόσμου; Αυτή η συμπεριφορά σίγουρα δεν έχει σχέση μόνο με την αύξηση της αγοραστικής δύναμης.<p>
 Αν και η έννοια της επίδειξης πλούτου δεν έχει χαθεί, έχει ωστόσο κατά πολύ μειωθεί. Εχουμε μια ερωτική σχέση με τα πράγματα τώρα. Αυτή η μεταμόρφωση είναι μέρος μιας άλλης μεταμόρφωσης που συνέβη στη δεκαετία του '80. Εκείνη την εποχή, η γαλλική κοινωνία σταμάτησε να δαιμονοποιεί την επιχείρηση, το κέρδος, ενώ τότε επίσης τα πρόσωπα του επιχειρηματικού κόσμου αποκτούν το ίδιο

ενδιαφέρον με τ' «αστέρια» του θεάματος. Η λέξη «golden bo y» έχει μεγάλη πέραση και κάποιοι οικονομικοί παράγοντες αποκαλούνται έτσι. Σήμερα, εξακολουθεί να υφίσταται αυτό το μοντέλο, με τον εξής νεωτερισμό: έχει την τάση να διαβρώνει το κοινωνικό σώμα και να αναδιαμορφώνει τη νοοτροπία του καθενός.<p>
 * Μήπως αυτό σημαίνει πως η Ευρώπη μιμείται το αμερικανικό μοντέλο, όπου η απόκτηση χρήματος δεν υπήρξε ποτέ συνδεδεμένη με αισθήματα ενοχής; <p>
 «Αυτή η νέα κουλτούρα εκφράζει πολλά περισσότερα από αυτό. Πρώτα από όλα αυτή η νέα σχέση με το χρήμα εκφράζει στο εξής μια κοινωνία χωρίς καμία πραγματική εναλλακτική λύση. Μια κοινωνία, μέσα στην οποία όλος ο κόσμος λίγο ή πολύ έχει

ενσωματωθεί. Υπάρχει λοιπόν μια εσωτερίκευση του φιλελευθερισμού και της αγοράς ως κανόνα συναλλαγής. Στη συνέχεια, αυτό σταθεροποιεί την εμφάνιση μιας

κουλτούρας αποδοτικότητας. Για καιρό το να ήταν κάποιος μοντέρνος σήμαινε πως απέρριπτε την παράδοση, ήταν παραβατικός ή ακόμη και επαναστάτης.<p>
 * Ενώ σήμερα μοντέρνος είναι ο πλούσιος; <p>
 * Ναι, όμως το να κερδίζεις χρήματα δεν είναι μόνο το να δείχνεις ότι είσαι πλούσιος ή ότι έχεις πετύχει στη ζωή σου. Είναι το να δείχνεις πως είσαι κάποιος, μια προσωπικότητα, και ξέρεις να παίζεις με τους νέους κανόνες του παιχνιδιού, εν συντομία μοντέρνος είναι σήμερα αυτός που δείχνει ότι είναι έξυπνος. Βγαίνουμε πλέον από τα παλιά σχήματα των πλούσιων κληρονόμων. 'Η η νέα σχέση με το χρήμα εκφράζει μια κοινωνία μέσα στην οποία το χρήμα έχει ένα ρόλο όλο και πιο σημαντικό. Η ικανοποίηση μέσω αγορών αυξάνει. Ξαφνικά τα μεγάλα ιδεολογικά συστήματα εξαντλούνται (η επανάσταση, ο εθνικισμός, ο καθολικισμός...). Τίποτε δεν παραβγαίνει με το χρήμα και έτσι ανοίγεται μια λεωφόρος η οποία έχει ως περιορισμούς ηθικές αρχές, όπως την τιμιότητα ή την καταδίκη της διαφθοράς.<p>
 * Αυτή η νοοτροπία θα υπήρχε χωρίς τη νέα οικονομία, τα start up, το χρηματιστήριο; <p>
 «Είναι αλήθεια πως σήμερα οι πιθανότητες να βγάλεις γρήγορα χρήματα είναι περισσότερες. Η σχέση με το χρήμα έχει αλλάξει με το πέρασμα του χρόνου. Πριν,

υπήρχε αποκλειστικά η λογική του μισθωτού. Επρεπε να αποταμιεύσουμε για να έχουμε χρήματα κάποια στιγμή που θα τα έχουμε ανάγκη. Σήμερα από τη στιγμή που

κερδίζουμε γρήγορα χρήματα κερδοσκοπώντας, είναι λογικό πως ευνοείται μια άκρατη κατανάλωση. Η εποχή κερδοσκοπία - χρηματιστήριο - Ιντερνετ κερδίζει πόντους. Από τη μια πλευρά, υπάρχει η ηδονή και η καταναλωτική κουλτούρα που λειτουργούν ως εργαλείο για να ξεριζωθεί το πνεύμα της θυσίας που επικρατούσε στο παρελθόν. Από την άλλη, η εξάπλωση του οικονομικού πνεύματος, του Ιντερνετ

και του χρηματιστηρίου συμβάλλει στην ενίσχυση της υπεροχής του παρόντος. Ο συνδυασμός και των δύο μπορεί να εξηγήσει το φαινόμενο της κατανάλωσης για την

απόλαυση την οποία βιώνουμε. Μέχρι τώρα, η αρχή της πραγματικότητας της ανεργίας ερχόταν αντιμέτωπη με τις αρχές της απόλαυσης του παρόντος. Φαίνεται πως αυτή η κλειδαριά παραβιάστηκε.<p>
 <b>Νεοπλουτισμός και διαφήμιση<p></b>
 Μήπως σύντομα θα δούμε να λειτουργούν και κέντρα εκπαίδευσης νέων εκατομμυριούχων; Μπορεί, αν πιστέψουμε τη διαφήμιση μιας μεσιτικής εταιρείας ακινήτων που δραστηριοποιείται μέσω του Ιντερνετ, την e-Cortal. Εδώ και αρκετές εβδομάδες στη γαλλική τηλεόραση προβάλλονται σποτάκια της εταιρείας, πρωτότυπα και με χιούμορ, τα οποία προτείνουν λύσεις για την καταπολέμηση του «συνδρόμου του ξαφνικού πλουτισμού». Σε ένα από αυτά εμφανίζεται ένας νέος πλούσιος ο οποίος πρέπει να ξεπεράσει το άγχος που νιώθει όταν πρόκειται να συμπληρώσει μια επιταγή στην οποία αναγράφεται αριθμός με πολλά μηδενικά. Σ' ένα άλλο σποτ ένας μακρυμάλλης νεαρός περνάει το εξής τεστ:  κάθεται στο τραπέζι όπου βρίσκονται μπροστά του δύο πιάτα. Το ένα γεμάτο τσιπς και το άλλο

τοστ με χαβιάρι. Πρέπει να επιλέξει το σωστό, διαφορετικά θα «κοπεί» από τους εξεταστές του. Το να είσαι πλούσιος, κατά την e-Cortal, σημαίνει επίσης και «το να αποκτήσεις νέους τρόπους και νέες συνήθειες».<p>
 Αυτή η διαφήμιση της BDDP εμφανίστηκε ύστερα από μια σειρά σποτ και αφίσες που

προέβαλλαν το χρήμα και τους νεόπλουτους. Πριν από μερικούς μήνες, η εταιρεία παρουσίαζε το site της στο Ιντερνετ κάτω από φωτογραφίες διαμαντοστόλιστων σφυροδρέπανων ή του Καρλ Μαρξ ντυμένου στην πένα. «Υπάρχει πλέον μια νέα σχέση

με το χρήμα», λέει εκπρόσωπος της εταιρείας:  «Για τη νεανική πελατεία που έχουμε εμείς στόχο μέσα από το Δίκτυο, το χρήμα είναι λίγοτερο ταμπού. Οι νέοι

απομυθοποιούν τις επενδύσεις και αντιμετωπίζουν το χρηματιστήριο με πιο χαλαρό

τρόπο, σχεδόν σαν παιχνίδι.<p>
 Πριν από 2 ή 3 χρόνια η διαφήμιση αυτή δεν θα είχε καμία απήχηση. Σήμερα περνάει άνετα στο κοινό και οι πελάτες τη βρίσκουν ενδιαφέρουσα».<p>
 Και γιατί όχι, αφού το τελικό σλόγκαν του σποτ μάς απειλεί με την εξής φράση: «Κανείς δεν μπορεί πια να αποφύγει να γίνει πλούσιος».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
