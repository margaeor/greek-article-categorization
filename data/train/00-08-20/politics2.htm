<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 20 Aυγούστου 2000
</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Τα περί δημοψηφίσματος της Εκκλησίας μάλλον γραφικά ακούγονται αν δεν είναι άκρως διχαστικά και αδιέξοδα» τονίζει ο υφυπουργός Τύπου Τηλ. Χυτήρης και καλεί την Ιεραρχία «τα χρήματα που θα ξοδευτούν να τα χρησιμοποιήσει για την ενίσχυση των ανθρώπων που έχουν ανάγκη». <p>
Ο κ. Χυτήρης ακόμη επισημαίνει:<p>
«Το θέμα δεν είναι αν θα εξετάζονται οι μαθητές στα Θρησκευτικά, αλλά το πώς το μάθημα αυτό θα γίνει ελκυστικό. Οι εξετάσεις πρέπει να μειωθούν».<p>
«Πολιτικοί σαν το Γ. Σουφλιά είναι κρίμα να βρίσκονται παροπλισμένοι και μάλιστα αδίκως».<p>
«Την κίνηση Καρατζαφέρη τη θεωρώ μάλλον περιθωριακή. Ο Δ. Αβραμόπουλος έχει τις προϋποθέσεις ουσιαστικής παρέμβασης στην πολιτική σκηνή».<p>
«Το ΠΑΣΟΚ δεν έχει σχέση με τα σενάρια ότι καταστρώνει σχέδια για την αντιμετώπιση του ΚΚΕ. Για το κόμμα αυτό ισχύει η αρχή «Διώκομαι άρα υπάρχω».<p>
EP.: Ο αρχιεπίσκοπος κατηγορεί τον πρωθυπουργό ότι θέλει να δημιουργήσει λαϊκό κράτος. Ποιο είναι το σχόλιό σας;<p>
AΠ.: Iεράρχες με ποικίλους τρόπους προσπαθούν να πείσουν εαυτούς πρώτα και τον ελληνικό λαό μετά, ότι βρίσκεται υπό διωγμόν *άκουσον, άκουσον* η θρησκεία μας, οι παραδόσεις μας, ο πολιτισμός μας και δεν ξέρω τι άλλο. Ευτυχώς, δεν υπάρχουν αφελείς σήμερα. Δικαιολογούν όμως έτσι την πολεμική απέναντι στην κυβέρνηση, την πολιτικολογία και τις υπερβολές έως και ύβρεις ορισμένων. Στο πλαίσιο αυτό ­σε ηπιότερο τόνο­ κινούνται και οι αναφορές περί λαϊκού κράτους. Ξέρετε, είναι φοβερό κάθε φορά να προσπαθείς να εξηγήσεις τα αυτονόητα. Η κυβέρνηση σέβεται το σύνταγμά μας, τον καταστατικό χάρτη της χώρας που διέπει τις λειτουργίες της πολιτείας, τη διάκριση των εξουσιών, τη σχέση κράτους-Εκκλησίας. Ποιος δεν το γνωρίζει αυτό; Ολα τα άλλα που λέγονται βλάπτουν τον ίδιο το ρόλο της εκκλησίας. Ρόλο πνευματικό, αγαθοεργό, αλληλεγγύης και ενότητας.<p>
EP.: Ιεράρχες λένε ότι ο στόχος της ηγεσίας της Εκκλησίας είναι να συντηρήσει το θέμα των ταυτοτήτων μέχρι τις δημοτικές εκλογές, ώστε να τιμωρηθούν όσοι υποψήφιοι δεν θα αποδοκιμάσουν τη θέση της κυβέρνησης...<p>
AΠ.: Τι να πώ; Αυτή είναι προαγγελία εκλογικού αγώνα. Οταν λέμε ­πράγμα ολοφάνερο­ ότι κάποιοι ιεράρχες πολιτεύονται με το λόγο τους, το αρνούνται, διαρρηγνύοντας τα ιμάτιά τους. Ερχονται τώρα και το επιβεβαιώνουν μ' αυτές τις δήλώσεις. Ελπίζω να μην είναι έτσι. Δεν μπορεί να 'ναι αυτός ο δρόμος της εκκλησίας. Δεν θα αφήσουν οι ίδιοι οι ιεράρχες να 'ναι αυτός ο δρόμος της εκκλησίας.<p>
EP.: Ναι αλλά υπάρχει και η απειλή του δημοψηφίσματος...<p>
AΠ.: Τα περί δημοψηφίσματος μάλλον γραφικά ακούγονται αν δεν είναι άκρως διχαστικά και αδιέξοδα, μια και δεν έχουν καμία ουσιαστική αξία. Καλύτερα τα χρήματα που θα ξοδευτούν, να χρησιμοποιηθούν για την ενίσχυση ανθρώπων που έχουν ανάγκη.<p>
EP.: Αίφνης προέκυψε και το θέμα για τα Θρησκευτικά. Θα 'χουμε νέο μέτωπο;<p>
AΠ.: Το θέμα δεν είναι οι εξετάσεις που πρέπει να μειωθούν γιατί φορτώνουν με μεγάλη ύλη και κόπωση τους μαθητές, οπότε και τους προδιαθέτουν αρνητικά για το συγκεκριμένο μάθημα. Το θέμα είναι πώς θα γίνει το μάθημα ελκυστικό. Σε αυτό παίζουν ρόλο οι καθηγητές και τα βιβλία. Εκεί πρέπει να ρίξει το βάρος του το υπουργείο Παιδείας.<p>
EP.: Η Ν.Δ. και ο επίτιμος πρόεδρος της καλούν την κυβέρνηση να πάρει πρωτοβουλίες για να αρθεί το αδιέξοδο. Είναι σ' αυτή τη λογική η κυβέρνηση;<p>
AΠ.: Η κυβέρνηση πήρε τις αποφάσεις της για τις ταυτότητες και το θέμα έχει λήξει. Αδιέξοδο δεν υπάρχει, όταν υπάρχει καλή θέληση και κοινή λογική. Καλούμε με επιμονή την εκκλησία να προσέλθει σε διάλογο για όσα θέματα αφορούν εκκλησία και πολιτεία.Το καλό κλίμα που δημιουργήθηκε τη γιορτή της Παναγίας πρέπει να διατηρηθεί. Η Ν.Δ. έχει τη θέση πότε του άκριτου υποστηριχτή των όποιων αποφάσεων της Εκκλησίας και πότε του Πόντιου Πιλάτου. Την ενδιαφέρει μόνο να κρύβεται πίσω από αντιπολιτευτικές τακτικές οποιουδήποτε τύπου, δείχνοντας έτσι σε όλο το μεγαλείο την έλλειψη θέσεων και κυρίως σοβαρότητας. Αν γινόταν δε κάποτε κυβέρνηση, προφανώς δεν θα επανέφερε τον παλιό τύπο ταυτοτήτων. Φαντάζομαι τόση πολιτική γνώση να διαθέτει.<p>
EP.: Το θέμα των διαπλεκομένων γίνεται ξανά σημαία για τη Ν.Δ. Εγκαλείται το ΠΑΣΟΚ γιατί δεν αποστασιοποιείται από τα οργανωμένα συμφέροντα...<p>
AΠ.: Η Ελλάδα του 2004 θα είναι μια άλλη Ελλάδα, σύγχρονη, ισχυρή, προηγμένη, πρωταγωνίστρια των εξελίξεων, με έργα υποδομής μεγάλης εμβέλειας, με αποτελεσματικό κοινωνικό κράτος. Ολα αυτά με ένα σοβαρό και σταθερό τρόπο με κοινωνικό διάλογο και πλήρη διαφάνεια. Οι μικροκομματικές αντιλήψεις της Ν.Δ, ο εγκλωβισμός της σε νοοτροπίες του παρελθόντος δεν θα εμποδίσουν τη χώρα. Η Ν.Δ ακόμη δεν έχει αποφασίσει αν θα συμβαδίσει με τη σύγχρονη εποχή ή αν θα δίνει μάχη στα μετόπισθεν ονειρευόμενη ένα παρελθόν, που ευτυχώς έχει λήξει για πάντα.<p>
EP.: Εργασιακό, ασφαλιστικό, υγεία. Ανοίξατε ταυτοχρόνως τόσα μέτωπα. Είναι η αλαζονεία που σας καθοδηγεί; Η αίσθηση ότι οι αντίπαλοί σας δεν είναι υπολογίσιμοι;<p>
AΠ.: Ούτε το ένα ούτε το άλλο. Η κυβέρνηση αντιμετωπίζει υπαρκτά προβλήματα.Τα θέτει με ευθικρισία στον ελληνικό λαό. Καλεί τους φορείς σε διάλογο για την επίλυσή τους. Αυτό είναι το καθήκον της και η αποστολή της. Δεν λέω ότι τα κάνει όλα τέλεια, η πολιτική όμως είναι η τέχνη του εφικτού. Βούληση υπάρχει, θάρρος και καθαρός λόγος. Αν η χώρα θέλει να πάει μπροστά, κι ασφαλώς θέλει, πρέπει να πετύχουμε απασχόληση και ευημερία για όλους με τις κατάλληλες μεταρρυθμίσιες. Χρειάζεται θετική στάση απ' όλους. Η γκρίνια περισσεύει. Οφείλουμε κάποτε να σκεφτόμαστε πού ήμασταν, πού φτάσαμε και πού πρέπει να φτάσουμε ακόμη.<p>
EP.: Στον Περισσό ισχυρίζονται ότι υπάρχει σχέδιο της κυβέρνησης για την αντιμετώπιση της κριτικής του ΚΚΕ...<p>
AΠ.: Διώκομαι άρα υπάρχω. Αυτά είναι κατάλοιπα άλλης εποχής. Καμία σχέση δεν έχει το ΠΑΣΟΚ με αυτά. Σεβόμαστε το κόμμα αυτό, την ιστορία του και τις θυσίες του. Σήμερα, όμως υπάρχουν άλλες απαιτήσεις. Εχουν αλλάξει τα πάντα. Το ΚΚΕ το γνωρίζει. Aλλα ζητούν οι καιροί και το ΚΚΕ καλείται να συμβάλει.<p>
EP.: Η περίφημη διεύρυνση τελείωσε; Τι γίνεται με το Γ. Σουφλιά; Είναι καλοδεχούμενος στο ΠΑΣΟΚ;<p>
AΠ.: Το ΠΑΣΟΚ έχει το πρόγραμμά του. Είναι προφανές ότι όποιος συμφωνεί είναι ευπρόσδεκτος. Ο κ. Σουφλιάς είναι γνωστός για την παρρησία με την οποία υποστηρίζει τις θέσεις του. Για μένα είναι πάντα ένας σοβαρός πολιτικός με ήθος και άποψη, χρήσιμος για τη χώρα. Πολιτικοί σαν το Γ. Σουφλιά είναι κρίμα να βρίσκονται παροπλισμένοι και μάλιστα αδίκως.<p>
EP.: Το κόμμα Καρατζαφέρη και η επαπειλούμενη κίνηση Αβραμόπουλου θα επηρεάσουν το πολιτικό σκηνικό;<p>
AΠ.: Είναι διαφορετικές περιπτώσεις που δείχνουν, ωστόσο, την αδυναμία της Ν.Δ. και ειδικότερα της ηγετικής ομάδας να εκφράσει με αξιόπιστο τρόπο το σύνολο της συντηρητικής παράταξης. Δεν θα έδινα ιδιαίτερη βαρύτητα στην κίνηση του κ. Καρατζαφέρη, την οποία θεωρώ μάλλον περιθωριακή. Ο κ. Αβραμόπουλος πιστεύω ότι έχει τις προϋποθέσεις μιας πιο ουσιαστικής παρέμβασης, αν το πολιτικό πρόγραμμά του όταν θα γίνει κι αν θα γίνει και οι συνεργάτες του εμπνεύσουν εμπιστοσύνη. Η ζωή επικυρώνει ή απορρίπτει πολιτικές κινήσεις. Κοινότοπο, αλλά διαχρονικό. Ο στίβος είναι ανοιχτός για όλους.

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
