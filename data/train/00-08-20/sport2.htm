<html>

<!--

Web Author:  Αριστείδης Παλιούρας 

email: aris@enet.gr

-->



<head><title>E Online - ΣΠΟΡ </title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 20 Aυγούστου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Του ΔΗΜ. ΚΩΝΣΤΑΝΤΙΝΙΔΗ<p>
Mετά τα δύσκολα ήρθε η ώρα... για τα κρίσιμα. Και μπορεί ο αγώνας του Παναθηναϊκού στο Πλοτσκ στις 9 Αυγούστου με την Πολόνια να μη ήταν τελικά και τόσο δύσκολος και το 2-2 να είναι πλασματικό σκορ, σίγουρα όμως η ρεβάνς της ερχόμενης Τετάρτης στο ΟΑΚΑ είναι κρίσιμη.<p>
Με πρόκριση οι πράσινοι θα επιστρέψουν ύστερα από δύο χρόνια στους ομίλους του Tσάμπιονς Λιγκ, με αποκλεισμό θα αναζητήσουν την -ευρωπαϊκή- τύχη τους στο αναβαθμισμένο μεν, πλην όμως πάντα υποδεέστερο (σε σχέση με το Τσάμπιονς Λιγκ), κύπελλο ΟΥΕΦΑ. Το οποίο, σε ορισμένες περιπτώσεις, μπορεί να είναι και πιο δύσκολο!<p>
Ασφαλώς, το ερώτημα όλων είναι αν ακόμα και αυτός ο -όχι ακόμα έτοιμος- Παναθηναϊκός μπορεί να αποκλεισθεί από την Πολόνια που είδαμε πριν από δώδεκα ημέρες. <p>
Ολοι καταλήγουν αβίαστα στο συμπέρασμα πως μόνο, αν «αυτοκτονήσουν», οι πράσινοι θα λείψουν από το ραντεβού των μεγάλων του ευρωπαϊκού ποδοσφαίρου που θα αρχίσει στις 12 Σεπτεμβρίου με την πρώτη αγωνιστική των ομίλων. Αλλά αυτοί που παρακολουθούν την πορεία του Παναθηναϊκού στο Tσάμπιονς Λιγκ τα τελευταία χρόνια, δεν ξεχνούν πως οι πράσινοι συνηθίζουν να κάνουν «θρίλερ» τα παιχνίδια στην προκριματική φάση. Και το φινάλε δεν ήταν πάντα ευχάριστο.<p>
Tα καλά και τα κακά<p>
Την περίοδο 1995-96, ο Παναθηναϊκός βρήκε μπροστά του τη Χάιντουκ, έφερε 0-0 στο ΟΑΚΑ (σε αγώνα κεκλεισμένων των θυρών) και πήρε την πρόκριση στο Σπλιτ όταν ο Μπορέλι ισοφάρισε σε 1-1. <p>
Από εκεί άρχισε η μεγάλη πορεία που σταμάτησε μόλις στα ημιτελικά, με το «διπλό» του Αγιαξ στο ΟΑΚΑ.<p>
Μια χρονιά μετά, όμως, οι πράσινοι είχαν μια από τις πιο οδυνηρές ευρωπαϊκές του εμπειρίες, όταν αποκλείσθηκαν πρώτα από τη Ρόζεμποργκ στο Tσάμπιονς Λιγκ (1-0 εδώ και 0-3 εκτός) και μετά από τη Λέγκια (4-2 εδώ, 0-2 στη Βαρσοβία στο 90'). Ηταν η άτυπη ρεβάνς των Πολωνών για τον αποκλεισμό τους μια χρονιά πριν, από τον Παναθηναϊκό, στα προημιτελικά του Tσάμπιονς Λιγκ (0-0 στην Πολωνία και 3-0 στην Αθήνα).<p>
wΤα πράγματα ήταν ακόμα χειρότερα την περίοδο 1997-98 όταν ο Παναθηναϊκός δεν κατάφερε να προκριθεί σε καμία ευρωπαϊκή διοργάνωση, για να επιστρέψει δριμύτερος στο Tσάμπιονς Λιγκ την επόμενη χρονιά. Τότε αντίπαλός του στα προκριματικά ήταν η Στεάουα Βουκουρεστίου, με συνολικό απολογισμό 15 γκολ στα δύο παιχνίδια που έγιναν. Στη Ρουμανία 3-3 και στην Αθήνα 6-3 με τους Ρουμάνους να είναι απειλητικοί μέχρι το 3-2. <p>
Ο Παναθηναϊκός έκανε καλές εμφανίσεις εκείνη τη χρονιά στους ομίλους, αλλά δεν ήταν καθόλου τυχερός με αποκορύφωμα εκείνο το τρελό αυτογκόλ στο Κίεβο με τη μπάλα να χτυπάει στην πλάτη του Μπασινά από την απόκρουση του Κιάσσου! Τελικά, πήρε την τέταρτη θέση στον όμιλο, όπου μετείχαν ακόμα η Ντιναμό, η Αρσεναλ και η Λανς. <p>
Οι πράσινοι δεν κατάφεραν να γλυκαθούν ούτε πέρυσι, αφού τη δεύτερη θέση πήρε η ΑΕΚ (που αποκλείσθηκε από την ΑΙΚ) και οι ίδιοι πάλεψαν μεν αλλά δεν κατάφεραν να ξεπεράσουν το εμπόδιο της Λα Κορούνια στο ΟΥΕΦΑ.<p>
Αυτή η πορεία των τελευταίων τεσσάρων ετών σίγουρα δεν είναι ό,τι καλύτερο για την ομάδα που έχει γράψει το μεγαλύτερο κομμάτι της ιστορίας του ελληνικού ποδοσφαίρου στην Ευρώπη. <p>
Δεν είναι λογικό λοιπόν να υπάρχει μεγάλη δίψα για ευρωπαϊκή διάκριση; Πόσο μάλλον που φέτος η ομάδα έχει ενισχυθεί σημαντικά, διατηρώντας παράλληλα και το βασικό της κορμό που εντυπωσίασε πέρυσι τόσο με την ομοιογένειά του, όσο και με την ποιότητα στην απόδοσή του.<p>
Οι πιθανές κινήσεις<p>
Αυτό φαίνεται πως είναι και το καλύτερο χαρτί στα χέρια του Αγγελου Αναστασιάδη, ο οποίος θα είχε μπόλικη δουλειά να κάνει αν σκόπευε να αλλάξει εκ βάθρων κάποια πράγματα στην ομάδα. <p>
Το αν θα το επιχειρήσει στο μέλλον είναι κάτι που θα το δούμε. Προς το παρόν, όμως, ο έλληνας τεχνικός πατάει στα «σίγουρα» χνάρια που άφησε ο Κυράστας.<p>
Οπως γράφτηκε και ειπώθηκε κατά κόρον μετά το πρώτο ματς, ο Σόουζα στη θέση του Μίκλαντ και τέλος! Ακόμα και αν έπρεπε να στενοχωρηθεί ο πολυδιαφημισμένος Γκόραν Βλάοβιτς. Και αν είχε και τον Γκούμα υγιή στη διάθεσή του ο Αναστασιάδης, τότε και ο Βόκολος θα έβλεπε τον αγώνα από τον πάγκο. Κάτι που δεν είναι απίθανο να γίνει την Τετάρτη, αφού ο Γκούμας έχει αποθεραπευθεί και περιμένει. Από την άλλη του λείπουν παιχνίδια και ο Βόκολος τα έχει πάει καλά.<p>
Πέρα από την άμυνα υπάρχει από μια εκκρεμότητα σε καθεμία από τις άλλες δύο γραμμές. Στο κέντρο ο Πφλίπσεν με τις εμφανίσεις του από τη στιγμή που μπήκε στο γήπεδο, απειλεί τον Καραγκούνη ή τον Κόλα αν ο Αναστασιάδης επιχειρήσει κάτι... πιο αιρετικό!<p>
Στην επίθεση, εκεί βέβαια υπάρχει το γνωστό δίλημμα: «Βαζέχα ή Βλάοβιτς;». <p>
Ο προπονητής του Παναθηναϊκού επέλεξε τον πρώτο και δικαιώθηκε στο Πλοσκ, αλλά από εκεί και πέρα δίνει συνέχεια ευκαιρίες στον δεύτερο, ακόμα και αν εκφράζει με έντονα «θεατρικό» τρόπο τη δυασαρέσκειά του για τις επιλογές του Κροάτη μέσα στο παιχνίδι. Για τον Αναστασιάδη ο Βλάοβιτς δεν είναι έτοιμος. Για τον πολύ κόσμο ο Βαζέχα δεν αντέχει εννενήντα λεπτά. <p>
Η κρίση είναι καθαρά θέμα προπονητή, αλλά ένα τρίτο σενάριο με Λυμπερόπουλο, Καραγκούνη στην επίθεση φαντάζει πολύ επαναστατικό για τα γούστα του. Αφήστε που δεν είναι καλή εποχή για πειράματα...<p>
Οσο για τους σίγουρους στην ενδεκάδα, είναι ο Νικοπολίδης, ο Χένρικσεν στο κέντρο της άμυνας, ο Φύσσας με τον Ολιβάρες στα άκρα, οι Σόουζα, Μπασινάς, Κόλα (;) στο κέντρο και ο Λυμπερόπουλος στην επίθεση.<p>
Η ουσία είναι πως ο Παναθηναϊκός σε ένα ΟΑΚΑ, που θα έχει το πολύ 30-35.000 φιλάθλους (μόνο λίγοι δεν είναι τέτοια εποχή και με το φθηνότερο εισιτήριο να κοστίζει 5.000 δρχ.!) καλείται να κόψει από την αρχή τον αέρα των Πολωνών που δεν λένε με τίποτα να το βάλουν κάτω και δηλώνουν πως έρχονται στην Αθήνα ακόμα και για τη νίκη. <p>
Αν τα καταφέρουν με μοναδικό όπλο τον Ολιζαντέμπε και τις σέντρες που κάνουν με αντεπιθέσεις από τα πλάγια, σημαίνει ότι ο οι πράσινοι δεν θα έχουν καταφέρει να σταματήσουν μια πολύ προβλέψιμη ομάδα.<p>
Και σε αυτή την περίπτωση, πέρα από τον ψυχολογικό παράγοντα που μπορεί να επηρεάσει την ομάδα ολόκληρη τη χρονιά, μια σημαντική επένδυση θα κινδυνεύσει με «πτώχευση»!</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>

<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>



</CENTER>



</table>



</center>
</body></html>



