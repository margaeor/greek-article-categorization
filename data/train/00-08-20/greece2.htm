<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 20 Aυγούστου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Του XPHΣTΟY ZEPBA<p>
Eδώ και αρκετά χρόνια, οι αποκαλούμενοι «νονοί» του υποκόσμου εφαρμόζουν και στην Ελλάδα μια παλιά «μαφιόζικη συνήθεια». Είναι ταυτόχρονα και αληθινοί νονοί μεταξύ τους. Ομως οι «μπίζνες είναι μπίζνες» και οι κουμπαριές φαίνεται ότι δεν στάθηκαν ικανές να εμποδίσουν ένα πρωτοφανές ξεκαθάρισμα λογαριασμών ανάμεσά τους.<p>
Στα χέρια των ανακριτών που ερευνούν τις υποθέσεις των δολοφονιών, αρχίζει να ξετυλίγεται σιγά σιγά το κουβάρι όλων των παράνομων δραστηριοτήτων και των εγκληματικών μεθόδων που χρησιμοποιούν τα κυκλώματα της νύχτας. Αυτή τη φορά, τα διηγούνται με ιδιαίτερα γλαφυρό τρόπο οι ίδιοι οι πρωταγωνιστές τους. <p>
Απειλές και εκβιασμοί σε καταστηματάρχες, μαφιόζικες εκτελέσεις, συμβόλαια θανάτου, βομβιστικές επιθέσεις, ξυλοδαρμοί ακόμη και μεταξύ συγγενών, απαγωγές, εμπόριο ναρκωτικών, κλοπές, τοκογλυφίες, εκμετάλλευση τυχερών παιγνιδιών, ξέπλυμα μαύρου χρήματος συνθέτουν το παζλ του νέου τοπίου στο σύγχρονο οργανωμένο έγκλημα, που αναπτύσσεται ραγδαία.<p>
Και για του λόγου το αληθές, ο ένας κουμπάρος, ο Γιώργος Τσακογιάννης, βρίσκεται, άδικα σύμφωνα με την απολογία του, στη φυλακή, κατηγορούμενος για την άγρια δολοφονία του νονού του γιου του, Νικ Γρηγοράκου (ή «Αμερικάνου» όπως τον αποκαλούσαν επειδή ήρθε από την Αμερική), τον περασμένο Ιούνιο έξω από τα δικαστήρια της πρώην σχολής Ευελπίδων. <p>
Ως φυσικός αυτουργός της δολοφονίας καταζητείται με ένταλμα του 1ου τακτικού ανακριτή Γ. Καλτσά ο 30χρονος Αλβανός Μάρα Κοτσέκου, γνωστός με το ψευδώνυμο «Βασίλης», έπειτα από καταγγελία της οικογένειας του θύματος. Ο Αλβανός βρίσκεται, σύμφωνα με πληροφορίες, στη χώρα του και αναμένεται να εμφανισθεί αυτοβούλως στον ανακριτή, επικαλούμενος ως άλλοθι ότι εκείνες τις ημέρες δούλευε στην Αλβανία.<p>
Ο εκτελεστής<p>
Στη φυλακή, για κατοχή όπλων και ο άλλος κουμπάρος της παρέας, ο Γιάννης Γιαννόπουλος, που είχε βαφτίσει σε ανύποπτο χρόνο τον πρώτο γιο του Νίκου Γρηγοράκου... «Δεν θα έκανα κακό στο Γρηγοράκο και για το λόγο ότι είμαι πνευματικός πατέρας του παιδιού του...», είπε στους αστυνομικούς, στην κατάθεσή του. <p>
 Ενάμιση μήνα μετά τη δολοφονία του γιου του, έπεφτε νεκρός, εκτελεσμένος με τον ίδιο μαφιόζικο τρόπο και ο πάτερ-φαμίλιας Βασίλης Γρηγοράκος. Τα δύο δολοφονημένα μέλη της οικογένειας Γρηγοράκου είχαν αφεθεί ελεύθερα με εγγύηση πολλών εκατομμυρίων δραχμών από τον 10ο τακτικό ανακριτή, για υποθέσεις ηθικής αυτουργίας σε άλλες δύο ανθρωποκτονίες, μιας κομμώτριας και ενός επιχειρηματία, αλλά και κατηγορίες για συμμετοχή στη διακίνηση 100 κιλών κοκαΐνης! <p>
Ο άνθρωπος που τους κατήγγειλε ήταν ο Aμερικανός Πίτερ Σέρχομ, παλιό μέλος της ομάδας Γρηγοράκου, που βρίσκεται από καιρό στη φυλακή.<p>
«Είναι γνωστό στην ασφάλεια Αττικής ότι εδώ και πάρα πολλά χρόνια η οικογένεια Γρηγοράκου ασχολιόταν με το εμπόριο κοκαΐνης και είχε κερδίσει πολλά χρήματα», αναφέρει στην απολογία του ο Γ. Τσακογιάννης, ζητώντας παράλληλα να κληθούν αστυνομικοί της δίωξης ναρκωτικών να το επιβεβαιώσουν. <p>
Λίγες ημέρες πριν από τη δολοφονία και του Βασίλη Γρηγοράκου, ο Γ. Τσακογιάννης και η χήρα του Γιάννη Σωτηρόπουλου ή «τσέλιγκα», ενός άλλου μέλους του κυκλώματος που δολοφονήθηκε το Νοέμβριο του 1999, τον κατονόμασαν ως δολοφόνο του Σωτηρόπουλου. Ο Τσακογιάννης μάλιστα μίλησε και για «συμβόλαιο θανάτου», που η οικογένεια Γρηγοράκου έκλεισε για την υπόθεση αυτή, έναντι 10.000.000 δραχμών.<p>
Με εξαιρετικό ενδιαφέρον περιμένει ο ανακριτής να του παραδοθούν από την ασφάλεια και οι κασέτες στις οποίες, όπως υποστηρίζει στην κατάθεσή του ο Θεόδωρος Γρηγοράκος, «ακούγονται μαγνητοφωνημένες συνομιλίες του δολοφονημένου αδελφού του, Νικ Γρηγοράκου, με τον Τσακογιάννη, με τον Αλβανό τον Βασίλη που απειλεί και αυτός και νομίζω και του Σωτηρόπουλου...». <p>
Σύμφωνα με τις καταθέσεις των Βασίλη και Θεόδωρου Γρηγοράκου, ο Νίκος Γρηγοράκος, ο Τσακογιάννης και ο Γιαννόπουλος ήταν μια «ομάδα που προστάτευαν διάφορα μαγαζιά». <p>
Στα τέλη του 1996, όμως «ο Γιαννόπουλος με τον Νίκο χώρισαν και έγιναν δύο ομάδες. Ο Γρηγοράκος με τον Τσακογιάννη ήταν μαζί...»<p>
Ολα πήγαιναν καλά, έως το Δεκέμβριο του 1998. Τότε στη γιορτή του Νίκου, συνεχίζει ο πατέρας, πήγαν το βράδυ στο σπίτι και έφαγαν όλοι μαζί, για τελευταία φορά. Ο Τσακογιάννης, ο Γιώργος ο Γάτος, ο Μπιλλής ο Δημήτρης και άλλα άτομα.<p>
Ο Θ. Γρηγοράκος καταθέτοντας στον ανακριτή, υποστηρίζει ότι ο μακαρίτης αδελφός του Νίκος μαζί με 3-4 άτομα προστάτευαν μαγαζιά της παραλίας και των νοτίων προαστίων, ενώ για τον Τσακογιάννη λέει ότι «είχε ομάδα με κλέφτες και ασχολούνταν επίσης με τοκογλυφίες και με απαγωγές, όπως μία στο Χαλάνδρι». <p>
Για τα... φρουτάκια<p>
Ομως αμέσως μετά προσθέτει ότι ο αδελφός του Νίκος, ο Τσακογιάννης και ο Σωτηρόπουλος ασχολήθηκαν με τα ηλεκτρονικά τυχερά παιγνίδια (φρουτάκια) από τα οποία κέρδιζαν τουλάχιστον 5.000.000 δρχ. την εβδομάδα. Τα κέρδη αυτά θεωρεί ως ένα από τα κίνητρα του Τσακογιάννη να δολοφονήσει τον αδελφό του αλλά και τον πατέρα του για να μην προλάβει να πάρει εκδίκηση.<p>
Καταγγέλλει και αυτός τον Τσακογιάννη για τις βόμβες στο σπίτι και το αυτοκίνητο του αδελφού του, όπως και για τη βόμβα στο δικό του σπίτι. Υποστηρίζει ότι ο Τσακογιάννης τον πήρε τηλέφωνο για να του ζητήσει συγνώμη, παραθέτοντας το παρακάτω χαρακτηριστικό διάλογο:<p>
-«Συγνώμη για τη βόμβα, ο αδελφός σου είπε να μην σε ανακατέψουμε...<p>
-Δεν παύει να είμαστε αδέλφια και αφού τα έχετε βρει δώσε μου 4.000.000 δρχ., για τη ζημιά...<p>
-Θα τα πληρώσει ο αδελφός σου<p>
-Δώσε μου τα λεφτά για την ασέβεια...<p>
- Δεν δίνω τίποτα, είμαι χειρότερος τσιγκούνης από το Νίκο και άμα θές κόντρα θα την έχεις.<p>
- Οταν θα με δεις, μη που πεις γιατί...»</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



