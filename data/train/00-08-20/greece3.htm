<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 20 Aυγούστου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Tου NIKΟΛA ΛEΟNTΟΠΟYΛΟY<p>
Η καλοκαιρινή επικαιρότητα, ελληνική και διεθνής, από την πτώση του Κονκόρντ, μέχρι το πόρισμα για το κυβερνητικό Φάλκον ή για την ασφάλεια πτήσεων των Μακεδονικών Αερογραμμών, έφερε στην επιφάνεια όλες εκείνες τις φοβίες που ανέκαθεν στοίχειωναν την πολιτική αεροπορία. <p>
Ομως η αεροπορική βιομηχανία αντεπιτίθεται με όπλο τη στατιστική, μέχρι σημείου μάλιστα οι ειδικοί να δηλώνουν: <p>
«H πολιτική αεροπορία δεν είναι απλώς ασφαλής, είναι ασφαλής περισσότερο απ' όσο χρειάζεται».<p>
Ο δρ Αρνολντ Μπάρνετ, καθηγητής στο φημισμένο MIT (Τεχνολογικό Ινστιτούτο Μασαχουσέτης), έχει υπολογίσει πως βάσει των δεδομένων από το 1990, αν ένας επιβάτης ταξιδεύει καθημερινά, θα χρειαστεί κατά μέσο όρο... 21.000 χρόνια μέχρι να του συμβεί θανατηφόρο ατύχημα.<p>
Σαράντα χρόνια πριν, όταν πρώτη φορά χρησιμοποιήθηκαν εμπορικά αεριωθούμενα αεροπλάνα (jet), σε κάθε αεροπορικό θανατηφόρο ατύχημα αντιστοιχούσαν 140 εκατομμύρια μίλια. <p>
Σήμερα, η αναλογία έχει φτάσει τα 1,4 δισ. μίλια, με άλλα λόγια τα αεριωθούμενα είναι δέκα φορές ασφαλέστερα. <p>
Ενώ, όμως, η γενική στατιστική διαψεύδει όσους θεωρούν τις αερομεταφορές «αφύσικες», στα επιμέρους συμπεράσματά της ενισχύει τις προκαταλήψεις:<p>
 Καλύτερα αεροπορικό ταξίδι στη Δύση απ' ό,τι στον υπόλοιπο κόσμο... Ενώ η Ασία, η Αφρική, η Ν. Αμερική και η Αυστραλία συγκεντρώνουν μόλις το 29% των αναχωρήσεων, στις περιοχές αυτές σημειώνεται το 58% των ατυχημάτων παγκοσμίως.<p>
 Καλύτερα ταξίδι με μεγάλη εταιρεία δυτικής προέλευσης, παρά τσάρτερ τριτοκοσμικό... Τα ρεκόρ ασφαλείας των δυτικών εταιρειών είναι πολύ καλύτερα από αυτά των λιγότερο ανεπτυγμένων χωρών. <p>
 Καλύτερα νέο αεροπλάνο παρά παλιό... Τα αεροσκάφη νέας γενιάς παρουσιάζονται πολύ ασφαλέστερα στις στατιστικές από τα παλιά. <p>
Ομως γι' αυτό, επιμένουν οι ειδικοί, ευθύνεται το ότι ο ίδιος τύπος αεροσκάφους, στο στόλο μια αμερικανικής εταιρείας, τυχαίνει διαφορετικής μεταχείρισης, απ' ότι σε αυτόν μιας αφρικανικής, που κατά κανόνα αποτελείται από αεροσκάφη παλιάς γενιάς. Καθώς αυτές οι εταιρείες κατά κανόνα προσλαμβάνουν λιγότερο έμπειρους πιλότους και συντηρούν λιγότερο το στόλο τους, αυτοί οι τύποι εμφανίζουν κακό ιστορικό ασφαλείας.<p>
Ομως, οι πιο έγκυροι αεροπορικοί οργανισμοί παραμένουν επιφυλακτικοί ως προς την αυθεντία και τη χρήση των στατιστικών. Ετσι, το Κόνκορντ, έπειτα από μία και μοναδική πτώση σε 20 χρόνια πτήσεων, βρέθηκε ξαφνικά να θεωρείται βάσει της στατιστικής ανά τύπο ως ένα από τα λιγότερα ασφαλή αεροσκάφη.<p>
Την ευημερία των αριθμών σχετικά με την ασφάλεια από το 1959 μετριάζει σημαντικά η εξέλιξη από το 1980, καθώς από τότε έως σήμερα ο δείκτης ασφαλείας έμεινε στάσιμος. <p>
Στo ίδιο χρονικό διάστημα, η πολιτική αεροπορία έζησε μια πραγματική επανάσταση, καθώς οι ουρανοί -στις ΗΠΑ από το 1979 και στην Ευρώπη από το 1988-φιλελευθεροποιήθηκαν. <p>
Από τη δεκαετία του '50, η εναέρια κυκλοφορία γνώρισε πρωτοφανή ανάπτυξη: Το 1960, οι ώρες πτήσης ανά έτος κυμαίνονταν κοντά στο εκατομμύριο, το 1999 όμως είχαν ξεπεράσει τα 34 εκατ. Η ραγδαία όμως αύξηση στην κίνηση των επιβατών είχε ως αποτέλεσμα σε απόλυτους αριθμούς τα θύματα να αυξάνονται.<p>
nΣε ένα συνέδριο για την ασφάλεια πτήσεων στην Αθήνα, το 1989, ο επικεφαλής ασφάλειας πτήσεων της Λουφτχάνσα, Σέζαρ Χάινο, προδιέγραφε ένα ανησυχητικό τοπίο: <p>
Αντιμετωπίζουμε μια κατάσταση στην οποία επικρατεί συνωστισμός και μειώνεται η εποπτεία στον εναέριο χώρο, με τη δημιουργία όλο και περισσότερων νέων εταιρειών που χρησιμοποιούν κατά κόρον παλαιά αεροσκάφη, που σε αρκετές περιπτώσεις πιλοτάρονται από άπειρους πιλότους» (!)<p>
Από τότε η στατιστική δεν επιβεβαίωσε τους φόβους του -η ασφάλεια δεν χειροτέρευσε, αλλά δεν βελτιώθηκε κιόλας, ίσως γιατί οι οργανισμοί πολιτικής αεροπορίας, ανάμεσά τους και η δική μας ΥΠΑ, αύξησαν την επιτήρησή τους, ενώ και οι αερομεταφορείς, ανάμεσά τους και η Ολυμπιακή, αύξησαν επί το αυστηρότερο τις προδιαγραφές ασφαλείας.<p>
Σύμφωνα με τον αμερικανό καθηγητή Κένεθ Μπάτερ, «είναι εξαιρετικά δύσκολο να πει κανείς αν η νέα εναέρια τάξη πραγμάτων ενισχύει ή αποδυναμώνει την ασφάλεια». Ομως η ασφάλεια των επιβατών βρίσκει έναν απρόσμενο σύμμαχο στο πρόσωπο των ΜΜΕ. <p>
«Οσο τα ΜΜΕ θα καλύπτουν με υπερβολικό και δυσανάλογα θορυβώδη τρόπο τα αεροπορικά ατυχήματα, οι εταιρείες, παρά την πίεση του ανταγωνισμού, πολύ δύσκολα θα τολμούν περικοπές στις επενδύσεις για την ασφάλεια των αεροπλάνων τους».<p>
EΠIΛΟΓH ΠPΟΣΩΠIKΟY<p>
Πιλότοι έτοιμοι για όλα<p>
Στη μάχη για την ασφάλεια των 18 εκατ. πτήσεων τζετ κάθε χρόνο, κατασκευάστριες εταιρείες επενδύουν ό,τι καλύτερο έχουν σε ανθρώπινο δυναμικό και πόρους. <p>
Επειτα, περίπου μία φορά ανά 1 εκατ. πτήσεις, το ατύχημα συμβαίνει. Και τότε έρχεται το πόρισμα που συχνά καταλογίζει την ευθύνη όχι σε κάποιο από τα υπερσύγχρονα συστήματα πλοήγησης, αλλά στη... συμπεριφορά του πιλότου:<p>
Για το 67% των ατυχημάτων σε εμπορικά αεριωθούμενα ευθύνεται το πλήρωμα, σύμφωνα με τα στοιχεία της Boeing για τη δεκαετία του '90. <p>
Στη βλάβη του αεροσκάφους οφείλεται μόλις το 11% των ατυχημάτων, στον καιρό το 7% και στην κακή συντήρηση το 5%. <p>
Η στατιστική αυτή καθίσταται ακόμα σοβαρότερη αν συνδυαστεί με τη διαπίστωση ότι όσο μεγαλώνει η ευθύνη του ανθρώπου, τόσο πιο σοβαρό είναι το ατύχημα. <p>
Ο άνθρωπος<p>
«Η τεχνολογία έλυσε το μεγάλο μέρος των τεχνικών προβλημάτων και απομόνωσε τα εξωτερικά γεγονότα που θέτουν σε κίνδυνο την πτήση», εξηγεί ο υπεύθυνος ασφάλειας πτήσεων της Ολυμπιακής, πιλότος Γιώργος Φασουλάς. <p>
Δεν κατάφερε, όμως, ακόμα να λύσει τη δύσκολη εξίσωση του ανθρώπινου παράγοντα.<p>
Ενα στα δύο ατυχήματα συμβαίνουν κατά την προσέγγιση του αεροσκάφους στο αεροδρόμιο, μέσα σε χρονικό διάστημα που ισοδυναμεί δηλαδή με το 4% μιας συνηθισμένης πτήσης 1,5 ώρας, δηλαδή μέσα σε 3,5 λεπτά. Κατά τον Σέζαρ Χάινο, άλλοτε υπεύθυνος ασφάλειας πτήσεων της Λουφτχάνσα, «όλα αυτά τα ατυχήματα θα μπορούσαν να είχαν αποφευχθεί αν ήταν καλύτερη η ψυχική διανοητική προετοιμασία, είτε σωστή η αξιολόγηση της κατάστασης. Η υπερβολική περηφάνια, αλαζονεία, αυτοπεποίθηση, ή απλώς επιπολαιότητα οδήγησαν τον πιλότο στη λανθασμένη απόφαση να προσγειώσει το αεροπλάνο, ενώ δεν έπρεπε και μπορούσε να μην το κάνει».<p>
«Στην ανάλυση του ανθρώπινου παράγοντα έχει συντελεστεί σημαντική πρόοδος σε πλευρές που έχουν σχέση με τη φυσιολογία του ανθρώπου», εξηγεί ο Γιώργος Φασουλάς. <p>
«Παράγοντες όπως οι οπτικές απάτες, οι περιορισμοί της ικανότητας βραχύχρονης απομνημόνευσης, η περιορισμένη ικανότητα επεξεργασίας πληροφοριών κ.λπ. έχουν ευκολότερη αντιμετώπιση με την κατάλληλη εκπαίδευση, την καλή συνεργασία, την κατασκευή κατάλληλων οπτικών βοηθημάτων, την αλλαγή της εργονομίας του αεροπλάνου». <p>
Αντίθετα, στα ζητήματα χαρακτήρα και προσωπικότητας, η ανθρώπινη φύση αντιστέκεται. «Δεν θέλουμε ούτε πριμαντόνες, ούτε δικτατορίσκους» έγραφε εμφατικά πριν από χρόνια ο Σέζαρ Χάινο. <p>
«Την ίδια όμως στιγμή, δεν θέλουμε πιλότους με χαμηλές αντιστάσεις που να υποτάσσονται εύκολα στους κυριαρχικούς προϊσταμένους, θέλουμε συγκυβερνήτες που να είναι έτοιμοι να διορθώσουν ή ακόμα και να πάρουν τον έλεγχο του αεροσκάφους αν είναι ανάγκη». <p>
Η φύση της δουλειάς του πιλότου κάνει τη ζωή του πιο δύσκολη και κατά συνέπεια περιορίζει την πτητική του ικανότητα. Οι νυχτερινές πτήσεις, το τζετ λαγκ, και κατά συνέπεια η έλλειψη ύπνου και η κούραση, οι κλιματικές διαφορές και τα προβλήματα υγείας λόγω της ένδυσης και της τροφής, η έλλειψη ενδιαφέροντος κατά την πτήση, τα οικογενειακά προβλήματα αποτέλεσμα της επαγγελματικής ρουτίνας, είναι μερικές από τις δοκιμασίες που δέχεται το πλήρωμα ενός αεροσκάφους.<p>
Το σύστημα επιλογής αλλά και εκπαίδευσης των κατάλληλων χαρακτήρων για μία τέτοια δουλειά δοκιμάστηκε ακόμα περισσότερο με την φιλελευθεροποίηση της αγοράς. <p>
Το «μπουμ» στις αερομεταφορές δημιούργησε μια ζήτηση για πιλότους που η προσφορά δεν μπορούσε να καλύψει ή τελικά κάλυψε με με πρόσληψη ιπταμένων χωρίς ικανότητα για εμπορικές πτήσεις ή χωρίς την απιτούμενη εμπειρία.<p>
Αυτοματοποίηση<p>
 Ο προσανατολισμός των ευρωπαϊκών κατασκευαστών και αερογραμμών προς ακόμα περισσότερη αυτοματοποίηση στον χειρισμό του αεροσκάφους περιέπλεξε την κατάσταση, αυξάνοντας από τη μία την τεχνολογική ασφάλεια, αδρανοποιώντας όμως τη μαχιμότητα των ιπταμένων. <p>
Ο Χάινο Σέζαρ θυμάται την εποχή που «όταν οι τροχοί ακουμπούσαν το έδαφος γέμιζε ανακούφιση το κόκπιτ. <p>
Τώρα αυτά γίνονται αυτόματα...». Τώρα αντί για ένταση, εχθρός της ασφάλειας γίνεται η έλλειψη παρακολούθησης, η πλήξη κατά την πτήση και η απουσία εμπειρίας όταν παρουσιαστεί το πρόβλημα. <p>
<br><br>
Ο άνθρωπος έχει και περιορισμούς<p>
Του ΓIΩPΓΟY ΦAΣΟYΛA (*)<p>
ΤΟ αεροπορικο ατύχημα είναι ένα σπάνιο γεγονός, που επειδή έχει ως αποτέλεσμα τον ταυτόχρονο θάνατο δεκάδων ανθρώπων, συνήθως τυχαίνει δυσανάλογα μεγάλης δημοσιότητας. <p>
Ο ίδιος αριθμός μεμονωμένων θανάτων, από διάφορα άλλα αίτια, συχνά δεν απασχολεί ούτε τα εσωτερικά μονόστηλα των εφημερίδων.<p>
Τα στατιστικά στοιχεία για αεριωθούμενα αεροπλάνα δείχνουν ότι το ποσοστό των ατυχημάτων έβαινε μειούμενο μέχρι τα τελευταία δεκαπέντε χρόνια, οπότε και βρίσκεται σχεδόν σταθερό γύρω από την τιμή των 1,2 ατυχημάτων ανά 1.000.000 πτήσεις. Αριθμός πολύ μικρός με δεδομένο ότι καθημερινά παγκοσμίως εκτελούνται 50.000 πτήσεις. <p>
Ομως το ίδιο χαμηλό ποσοστό ατυχημάτων αν εφαρμοστεί σε ημερήσιο αριθμό πτήσεων της τάξης των 140.000 καταλήγει σε ένα ατύχημα, στατιστικά, την εβδομάδα. Mε την προβλεπόμενη ετήσια αύξηση του αριθμού των πτήσεων εμφανίζεται ένας κοινωνικά μη αποδεκτός απόλυτος αριθμός ατυχημάτων για την αεροπορική κίνηση της επόμενης δεκαπενταετίας.<p>
Kάθε αεροπορικό ατύχημα, οπουδήποτε συμβεί, καθίσταται το επίκεντρο του ενδιαφέροντος του συνόλου της αεροπορικής κοινότητας. Tο ατύχημα γίνεται αντικείμενο λεπτομερούς διερεύνησης, τυποποιημένης βάσει διεθνών προδιαγραφών. <p>
H επιτροπή που αναλαμβάνει τη διαδικασία διερεύνησης και την έκδοση του πορίσματος προέρχεται από το κράτος στην επικράτεια του οποίου συνέβη το ατύχημα ή του κράτους στο νηολόγιο του οποίου το αεροπλάνο που ενεπλάκη στο ατύχημα είναι εγγεγραμμένο. Kάθε διερεύνηση συγκεντρώνει όμως και ένα μεγάλο αριθμό ειδικευμένων διερευνητών, από διάφορες χώρες, ώστε να προσδιοριστούν τα πραγματικά αίτια που οδήγησαν στο ατύχημα.<p>
Mια τεχνικά άρτια διερεύνηση πρέπει να απαντά σε όλα τα πιθανά «γιατί». Ο σκοπός της διερεύνησης δεν είναι ο καταλογισμός ευθυνών, αλλά ο εντοπισμός των αδύνατων σημείων της ασφάλειας των πτήσεων, ώστε να βελτιωθούν οι τεχνικές και οι μέθοδοι πρόληψης μελλοντικών ατυχημάτων.<p>
H διερεύνηση κάθε είδους ατυχήματος σπάνια αναδεικνύει ένα και μοναδικό αίτιο. Tο σύστημα της αεροπορικής βιομηχανίας κτίστηκε ώστε να ανέχεται μεμονωμένες βλάβες, παραλείψεις και σφάλματα. Ολα τα αεροπορικά ατυχήματα προκαλούνται από μια αλυσίδα αιτίων. Aν ένας κρίκος της αλυσίδας αυτής σπάσει, το ατύχημα δεν συμβαίνει.<p>
Οι σύγχρονες πρακτικές πρόληψης ατυχημάτων δεν στηρίζονται μόνο στην «επιδιόρθωση» των αιτίων παρελθόντων ατυχημάτων. Mέσα από συστήματα ανώνυμων αναφορών συμβάντων, συγκέντρωσης στοιχείων των αποτυπωτών πτήσεων, τακτικές διαδικαστικές επιθεωρήσεις, πάντοτε χωρίς πρόθεση «απόδοσης ευθυνών» αλλά με σκοπό την αλλαγή «κακών πρακτικών» φέρνουν τις αλλαγές που επιβάλλει η ανάγκη της ασφαλούς πτήσης.<p>
Πολλά λάθη φαίνεται ότι ακολουθούν συστηματικά και σταθερά πρότυπα. H αναγνώριση των προτύπων αυτών οδηγεί στην κατασκευή μηχανισμών άμυνας, όπως τα διάφορα προειδοποιητικά συστήματα, που είναι η απάντηση της τεχνολογίας στην ανθρώπινη αδυναμία. H αντιμετώπιση του συμπτώματος όμως δεν εξαλείφει το γενεσιουργό αίτιο του σφάλματος. <p>
Ο λόγος που επέτρεψε στο άνθρωπο-χρήστη την εσφαλμένη ενέργεια δεν διορθώθηκε, απλώς δημιουργήθηκε ένας τρόπος πρόληψης των συνεπειών του σφάλματος. Aν δεν προσδιοριστούν αυτοί οι λόγοι, οι άνθρωποι θα εξακολουθούν να κάνουν τα ίδια λάθη και ορισμένες φορές με οδυνηρά αποτελέσματα.<p>
Προσεκτική μελέτη των πορισμάτων δείχνει ότι το ποσοστό των ατυχημάτων που αποδίδονται και σε ανθρώπινο λάθος δεν έχει αλλάξει ουσιαστικά τα τελευταία 40 χρόνια. Tα 3/4 των ατυχημάτων παρουσιάζουν στην αλυσίδα των αιτίων τους και το ανθρώπινο σφάλμα.<p>
Ο άνθρωπος είναι μια θαυμαστή οντότητα, με ευελιξία πνεύματος, φαντασία, προσαρμοστικότητα, που ποτέ δεν θα φθάσει οποιαδήποτε μηχανή. Eχει όμως τους περιορισμούς του, συναισθήματα, άγχος, στρες, κόπωση. Mέσα από την κατανόηση του τρόπου λειτουργίας του θα καταστεί δυνατή η εξάλειψη έστω και μέρους των λαθών που κάνει, αυξάνοντας σημαντικά το ήδη υψηλό ποσοστό ασφάλειας των πτήσεων.<p>
* Πιλότος, προϊστάμενος ασφάλειας πτήσεων της Ο.A. </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



