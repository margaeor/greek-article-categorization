<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 20 Aυγούστου 2000








</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της ΠΑΡΗΣ ΣΠΙΝΟΥ<p>
«Ουδείς προφήτης στον τόπο του», να όμως που πριν από 40 χρόνια ο Aντι Γουόρχολ προφήτεψε και εξέφρασε την κοινωνία της κατανάλωσης, της ομοιομορφίας, της διασημότητας. Την εικόνα της αμερικανικής κοινωνίας, την οποία βιώνουμε κι εμείς σήμερα -πάντα καθυστερημένα- στην ελληνική της εκδοχή.<p>
Πολλοί αμφιβήτησαν την αξία του Γουόρχολ ως ζωγράφου. Ολοι, όμως, συμφωνούν, ότι υπήρξε μια πολυσχιδής προσωπικότητα -χρονογράφος, συλλέκτης, μουσικός παραγωγός, εκδότης, γραφίστας, κινηματογραφιστής- που σημάδεψε το δεύτερο μισό του 20ού αιώνα.<p>
Η αναδρομική έκθεσή του, η μεγαλύτερη ποτέ στη χώρα μας που πραγματοποιείται από την Τρίτη ώς τις 19 Σεπτεμβρίου στη νέα πτέρυγα του Μακεδονικού Μουσείου Σύγχρονης Τέχνης της Θεσσαλονίκης, αναδεικνύει το έργο και τη σημασία του. <p>
Περιλαμβάνει 74 πίνακές του από το Μουσείο Aντι Γουόρχολ στο Πίτσμπουργκ (ανάμεσά τους οι «Κονσέρβες σούπας Κάμπελ», η «Κόκα κόλα», η «Τζάκι», η «Μέριλιν Μονρόε», ο «Μέγας Αλέξανδρος», το «Σύμβολο του δολαρίου» κ.ά) και δύο εγκαταστάσεις. Εντάσσεται δε στο πλαίσιο των εκδηλώσεων της 65ης ΔΕΘ για την τιμώμενη χώρα, που φέτος είναι οι ΗΠΑ.<p>
Στη μητέρα του<p>
Η τελευταία από τίς επτά ενότητες είναι αφιερωμένη στην Τζούλια Γουόρχολα, την καρπαθορωσικής καταγωγής μητέρα του, ενώ η πρώτη δείχνει το ξεκίνημά του, πριν ασπαστεί την ποπ κουλτούρα, με έργα όπως «Γάτα», «Αερικό με φτερά». Είναι η εποχή που σπουδάζει στο Ινστιτούτο Τεχνολογίας Κάρνεγκι, μετακομίζει στη Νέα Υόρκη και βρίσκει δουλειά ως σκιτσογράφος σε περιοδικά μόδας όπως το «Χάρπερ'ς Μπαζάρ». <p>
Ταυτόχρονα, συνειδητοποιεί τις ομοφυλοφιλικές του τάσεις και αφομοιώνει τη ζωή της πόλης: πηγαίνει σε παραστάσεις χορού και όπερας και δημιουργεί ένα κύκλο από καλλιτέχνες οι οποίοι σύντομα θα μαζευτούν στο εργαστήριό του, το περίφημο «Φάκτορι». Εκεί δημιουργούν σχέδια, γλυπτά, ταινίες, μουσική και αντικείμενα ντιζάιν, ενώ με τη μέθοδο της μεταξοτυπίας παράγονται πάνω από 2.000 έργα. <p>
«Με τη μηχανική αναπαραγωγή των έργων του, πέρα από τη συστοίχισή του με τον τρόπο παραγωγής βιομηχανικών καταναλωτικών προϊόντων, θεωρούσε ότι συνέβαλε στην εκδημοκρατικοποίηση της κοινωνίας, αφού καταργούσε την έννοια της μοναδικότητας του έργου τέχνης και του θεόπνευστου καλλιτέχνη», επισημαίνει η καθηγήτρια Ιστορίας Τέχνης Ματούλα Σκαλτσά που έχει την επιστημονική επιμέλεια της έκθεσης. «Σε μια συνέντευξή του στο περιοδικό Αρτ ΝιουςΣ έλεγε: Kάποιος είπε ότι ο Μπρεχτ ήθελε όλοι να σκέφτονται το ίδιο. Εγώ θέλω όλοι να σκέφτονται το ίδιο.Αλλά ο Μπρεχτ ήθελε να το πετύχει κατά κάποιο τρόπο μέσω του κομμουνισμού. Εδώ συμβαίνει από μόνο του, χωρίς αυστηρά κυβερνητικά μέτραΣ...».<p>
Ο Αντι Γουόρχολ χρησιμοποίησε κομμάτια από κόμιξ, διαφημίσεις και εικόνες από περιοδικά και τα μετέτρεπε σε πίνακες, συνοψίζοντας το αμερικανικό όνειρο της καταναλωτικής ευμάρειας. <p>
Σύμβολα της αμερικανικής ποπ τέχνης και της κατανάλωσης εικόνων γίνονται και τα πορτρέτα διασημοτήτων του Ελβις, της Ελίζαμπεθ Τέιλορ, της Μέριλιν Μονρόε, της Τζάκι Κένεντι, όταν δεν τον απασχολεί η αγαπημένη του αυτοπροσωπογραφία. <p>
Μια παραδοσιακή τέχνη που έγινε το μέσο για να «εξερευνήσει» το λαμπερό κόσμο της νιότης και της ομορφιάς, το πέρασμα του χρόνου και την παρουσία του θανάτου. <p>
Ο φόβος του τραυματισμού και του θανάτου είναι δυο θέματα που ασκούσαν την επικίνδυνη γοητεία τους στον Γουόρχολ, που πέθανε στη διάρκεια μιας εγχείρησης, το 1987, στο κατώφλι των 60 του χρόνων. Παλαιότερα τον είχε πυροβολήσει η Βάλερι Σολάνας, μια ασταθής ψυχολογικά ηθοποιός πικραμένη από την απομάκρυνσή της από το «Φάκτορι».<p>
Πάντως, τα έργα του από τις σειρές «Θάνατος» και «Καταστροφές» που αφορούσαν θανάτους σε ηλεκτρική καρέκλα, αυτοκινητιστικά δυστυχήματα, αεροπορικές τραγωδίες, αυτοκτονίες, δεν έγιναν δεκτά από το κατεστημένο της εποχής. <p>
Η αποκαλούμενη «ζωγραφική νουάρ» δεν είχε περιθώρια για χάπι εντ και η αγορά του γύρισε την πλάτη. Ετσι, ο Γουόρχολ προτίμησε να κάνει τα πιο εύπεπτα λουλούδια και δολάριά του.<p>
Παράλληλα, γύρισε εκατοντάδες μέτρα φιλμ, υπήρξε μέντορας τών Βέλβετ Αντεργκράουντ, ενώ με το περιοδικό του «Ιντερβιού» μετέτρεψε τη μανία του για το Χόλιγουντ και τη δόξα σε μια μηνιαία επιθεώρηση των αστέρων του σινεμά. <p>
Με την αισθητική και τη θεματολογία του το «Ιντερβιού» έγινε ο προάγγελος των περιοδικών λάιφ-στάιλ. <p>
Οπως στην TV<p>
«Εχει επιδράσει με τα χρώματα, τις διαφορετικές γραμματοσειρές και μεγέθη γραμμάτων στην ίδια φράση, που βλέπουμε και στα ελληνικά περιοδικά», συνεχίζει η Μ. Σκαλτσά. «Με την υπεροχή της εικόνας έναντι του κειμένου, τον αποσπασματικό λόγο. Τελικά, την κατανάλωση της είδησης ως εικόνας και όχι της ίδιας της είδησης, όπως γίνεται και στην τηλεόραση».<p>
Προβλέποντας ότι κάποτε όλοι θα γίνουμε διάσημοι έστω και για μερικά δευτερόλεπτα, ο Γουόρχολ επιδόθηκε στο κυνήγι της δημοσιότητας. Μάλιστα με τον περίφημο γκαλερίστα Λίο Καστέλι έπλεξαν «δίκτυο επικοινωνίας» της τέχνης με γκαλερί, μίντια, εμπόρους, συλλέκτες. <p>
«Να βρίσκεται σε όσο το δυνατόν περισσότερες προθήκες και σημεία πώλησης, να έχει εύληπτη και εντυπωτική εικόνα, να προβάλλεται και να διαφημίζεται, να προωθείται μέσα από εξαγορές και συμμαχίες», έλεγε για την επιβολή ενός προϊόντος στην αγορά, βάζοντας και τον εαυτό του σ' αυτήν την κατηγορία. Αν κρίνουμε από το μύθο του, τα κατάφερε πολύ καλά.

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



