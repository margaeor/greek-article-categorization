<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 13/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της <b>ΑΝΝΑΣ ΣΤΕΡΓΙΟΥ<p></b>
 Τελειώνει η «περίοδος χάριτος» που είχαν δώσει οι τρεις Ελληνες πρώην διαχειριστές της κληρονομιάς της Αθηνάς Ρουσέλ, Στέλιος Παπαδημητρίου, Παύλος Ιωαννίδης και Απόστολος Ζαμπέλας προς την ελβετική ελεγκτική εταιρεία KPMG, που τους διαδέχτηκε πέρυσι με δικαστική απόφαση του ελβετικού δικαστηρίου της Μαλόγια.<p>
 Διεκδικούν δε άφθονο χρήμα (περίπου 700 εκατ. δρχ.) για το χαμένο, όπως υποστηρίζουν, πολύτιμο χρόνο από τις δικαστικές διαμάχες με τον Τ. Ρουσέλ.<p>
 Οι τρεις Ελληνες πρώην διαχειριστές της κληρονομιάς της Αθηνάς Ρουσέλ διεκδικούν από τα μέσα Απριλίου αμοιβές πολλών εκατομμυρίων δραχμών από την κληρονομιά της εγγονής του Αριστοτέλη Ωνάση, για τη μακρόχρονη, όπως υποστηρίζουν, ταλαιπωρία και τις ατελείωτες ώρες προετοιμασίας για τις δίκες εναντίον του Τ. Ρουσέλ, οι οποίες ήταν πέραν των καθηκόντων τους για άσκηση της τρέχουσας διαχείρισης για την προάσπιση των συμφερόντων της ανηλίκου.<p>
 Η αγωγή στρέφεται τύποις εναντίον της Αθηνάς Ρουσέλ, η οποία είναι η κληρονόμος, αλλά ουσιαστικά έχει ως αποδέκτη την ελεγκτική ελβετική εταιρεία KPMG Fides, η οποία ασκεί τη διαχείριση της περιουσίας της, ενώ κοινοποιείται και στο ελληνικό τμήμα της KPMG, που εδρεύει στην Αγία Παρασκευή.<p>
 Οπως σημειώνεται στο έγγραφο που περιήλθε στην κατοχή της «Ε», ο Στέλιος Παπαδημητρίου διεκδικεί αμοιβή 366.148.500 δραχμών, ο Παύλος Ιωαννίδης 204.481.500 δραχμών και ο Απόστολος Ζαμπέλας 138.034.500 δραχμών, αντιστοίχως.<p>
 Με το έγγραφο αυτό ουσιαστικά λήγει η «περίοδος χάριτος» που είχαν δώσει άτυπα οι τρεις Ελληνες πρώην διαχειριστές απέναντι στην ελεγκτική εταιρεία KPMG και μπαίνει ο θεμέλιος λίθος για πολεμική ανάμεσα στις δύο πλευρές.<p>
 Στην 41σέλιδη αγωγή που έχουν καταθέσει ενώπιον του Πολυμελούς Πρωτοδικείου Αθηνών οι κ.κ. Παπαδημητρίου, Ιωαννίδης και Ζαμπέλας, αναφέρονται αναλυτικά στις ώρες που δαπάνησαν έκαστος, ώστε να προστατεύσουν επί 11, 5 συναπτά έτη την κληρονομιά της Αθηνάς απ' όσους θεωρούσαν ότι την επιβουλεύονταν. Οπως σημειώνεται, στο κείμενο της αγωγής δεν περιλαμβάνονται τυχόν αξιώσεις του Θεόδωρου Γαβριηλίδη, ο οποίος έχει παραιτηθεί από το Ιδρυμα Ωνάση και πιθανολογείται ότι θα ασκήσει αυτοτελώς αγωγή. <p>
 Οι τρεις τονίζουν ότι παρακολουθώντας τις διακυμάνσεις στα διεθνή χρηματιστήρια, προχώρησαν σε έκτακτες εργασίες, δηλαδή σε πωλήσεις κινητών και ακίνητων περιουσιακών στοιχείων της Αθηνάς και σε αγορές υπέρ της κληρονόμου, οι οποίες δεν περιλαμβάνονταν στην τρέχουσα διαχείριση.<p>
 Μόνο και μόνο για την πώληση των τριών υπερδεξαμενόπλοιων «Οl ympic Banner», «Aristotle S. Οnassis» και «Alexander S. Οnassis», που απέφερε 100.000.000 δολάρια ΗΠΑ στην Αθηνά Ρουσέλ, υπογραμμίζεται στο έγγραφο, οι διαπραγματεύσεις με την εταιρεία «Shell» διήρκεσαν 11 ολόκληρους μήνες.<p>
 «Γι' αυτήν τη λίαν επιτυχή πράξη, τις επί ενδεκάμηνο σκληρές διαπραγματεύσεις, επιμέλεια επιθεωρήσεως των πλοίων από τους αγοραστές, επιμέλεια και οργάνωση δεξαμενισμών και επισκευών εν όψει επιθεωρήσεως και πωλήσεως, έλεγχο πωλητηρίων συμβολαίων, επιμέλεια προσκομίσεως εγγράφων πωλήσεως, αλλαγή σημαίας, διαγραφή από νηολόγιο, άρση υποθηκών κ.λ.π., λήψη τιμήματος ταυτοχρόνως με παράδοση πωλητηρίου και τοποθέτηση σε τραπεζικό λογαριασμό τοκοφορίας κ.λ.π., εργασθήκαμε επί 500 ώρες», σημειώνεται στο κείμενο της αγωγής.<p>
 Κατά το χρονικό διάστημα που άσκησαν διαχείριση, σημειώνουν ότι προχώρησαν σε εκποιήσεις πλοίων ξηρού φορτίου, διαμερισμάτων στο Λονδίνο και το Λαγονήσι, σε πώληση αεροσκάφους και ελικοπτέρου, ενώ προχώρησαν στην αγορά ενός μεγάλου κτήματος που ανήκε στον πατέρα του Τιερί Ρουσέλ, Ανρί.<p>
 Οι τρεις υπεραμύνονται του δικαιώματός τους να διεκδικήσουν τα χρήματα, αφού, όπως επισημαίνουν, από τη διαχείριση τους ωφελήθηκε τα μέγιστα η Αθηνά: <p>
 «Κατά την παραλαβή της κληρονομίας από εμάς διενεργήθη αποτίμησή της κατά τον χρόνο του θανάτου της μητέρας της την 19.11.1988 και διεπιστώθη ότι η καθαρή αξία της κληρονομίας ανήρχετο σε 365.067.000 δολάρια ΗΠΑ...», αναφέρεται στο έγγραφο. <p>
 Σημειώνουν ότι παρέδωσαν στους νέους επιτρόπους το ποσόν των 639.590.000 δολαρίων ΗΠΑ, έχοντας ήδη αποπληρώσει τους φόρους κληρονομιάς, ύψους 29.789.000 δολαρίων ΗΠΑ και έχοντας δώσει 163.864.000 δολάρια κυρίως προς τον Τιερί Ρουσέλ για τη συντήρηση της κόρης του, γι' άλλες οικονομικές υποχρεώσεις προς αυτόν και για καταβολές προς τρίτους (π.χ. Σκορπιός, φόροι ακίνητης περιουσίας κ.ά.).<p>
 «...Το σύνολο της καθαρής αξίας της κληρονομίας ανήλθε σε 833.243.000 δολάρια ΗΠΑ με αύξηση της τάξεως περίπου 228% ή κατά μέσον όρο 21, 1% ετησίως κατά τη διάρκεια 11, 5 ετών συνεχούς, επιπόνου και αγνώμονος συμπεριφοράς των ενδιαφερομένων», επισημαίνεται στην αγωγή.<p>
 Σύμφωνα με το κείμενο, η ελβετική Αρχή της Επιτροπείας Ανηλίκων εξέδωσε στις 30 Ιουλίου 1990 «απόφαση με την οποία καθόριζε ότι κάθε ένα από τα μέλη του Συμβουλίου θα ελάμβανε ως αποζημίωση διαχειρίσεως το ποσό των 50.000 δολαρίων ΗΠΑ ετησίως, ο δε Θεόδωρος Γαβριηλίδης θα ελάμβανε και άλλα 50.000 δολάρια ΗΠΑ ετησίως για την άσκηση των καθηκόντων τού γραμματέα του συμβουλίου ή συνολικώς 300.000 δολάρια ΗΠΑ συμπεριλαμβανομένου και του Ρουσέλ».<p>
 Η αποζημίωση αυτή, αφαιρούμενων των φόρων, (σ.σ. της τάξης του 45%), όπως σημειώνουν οι τρεις, μετά βίας κάλυπτε τα έξοδα άσκησης της τρέχουσας διαχείρισης της κληρονομιάς της Αθηνάς, που ήταν αρκετά και σημαντικά. Για την άσκηση δηλαδή της διαχείρισης, όπως τονίζουν, χρειάζονταν ετησίως περισσότερα από 90.000 δολάρια ΗΠΑ για τη μισθοδοσία δύο γραμματέων, τα δώρα και τις εργοδοτικές εισφορές, τη γραφική ύλη, τα τηλέφωνα, τα φαξ, την ενοικίαση χώρου γραφείων, τη ΔΕΗ, τον καθαρισμό γραφείων, τα κοινόχρηστα, τα ταχυδρομικά έξοδα κ.ά.<p>
 H αμοιβή διαχείρισης αυξήθηκε κατά 100.000 δολάρια ετησίως, όπως αναφέρουν, μετά το 1995, επειδή αναγνωρίστηκε ότι είχε θετικά αποτελέσματα για την περιουσία της Αθηνάς.<p>
 Οι τρεις Ελληνες πρώην διαχειριστές κάνουν εκτενή ιστορική αναδρομή στα τεκταινόμενα από το θάνατο της Χριστίνας Ωνάση έως σήμερα.<p>
 Επισημαίνουν ότι αναγκάστηκαν να μπουν σε πολύχρονους και πολυμέτωπους δικαστικούς αγώνες, οι οποίοι απείχαν της τρέχουσας διαχείρισης, με τον Τιερί Ρουσέλ και ζητούν τα χρήματα ως αποζημίωση επειδή μεταξύ άλλων: <p>
 1.
 Ο πατέρας της Αθηνάς δεν αποδέχτηκε τη διαθήκη της Χριστίνας Ωνάση και αναγκάστηκαν να έλθουν σε συμβιβασμό (με το λεγόμενο Πρωτόκολλο που υπογράφτηκε τον Ιούνιο του 1989 με πρωτοβουλία του προεδρείου του Ιδρύματος Ωνάση), που αποδείχτηκε ιδιαίτερα επωφελής για την Αθηνά.<p>
 2.
 Δεν υπήρξε καλή συνεργασία με την Αρχή της Επιτροπείας της Ελβετίας στην οποία λογοδοτούσαν και οι τέσσερις Ελληνες πρώην διαχειριστές και ο Τιερί Ρουσέλ. Δεν υπήρχαν αναλυτικές αναφορές απόδοσης λογαριασμού από την πλευρά του πατέρα της Αθηνάς, γεγονός που δυσχέραινε, όπως λένε, το έργο τους. Χαρακτηριστικά -αναφέρουν ότι - ο Τ. Ρουσέλ διατηρούσε 22 αυτοκίνητα με τα χρήματα της κληρονόμου, αρνούμενος σε λογοδοσία, επικαλούμενος παρεμβάσεις στην ιδιωτική του ζωή.<p>
 3.
 Οτι αναγκάστηκαν να προστρέξουν στα δικαστήρια ακόμη και για να ανασκευάσουν κατηγορίες του Τ. Ρουσέλ, με τις οποίες τους κατήγγειλε για απόπειρα απαγωγής της Αθηνάς από Ισραηλινούς πρώην πράκτορες, από τις οποίες δικαιώθηκαν.<p>
 4. Επισημαίνουν ότι προσπάθησαν και κατάφεραν να προστατεύσουν την περιουσία της Αθηνάς και την ίδια από κάθε είδους προσβολή από τρίτους. <p>
 5.
 Επανειλημμένως, ισχυρίζονται, αρνήθηκαν να τοποθετηθούν χρήματα της περιουσίας της Αθηνάς σε επιχειρήσεις που άνοιξε ο Τ. Ρουσέλ ή ζήτησε δανειοδότηση από την κληρονομιά της κόρης του, όπως στην περίπτωση της παραγωγής οπωροκηπευτικών στην Πορτογαλία, θεωρώντας πιθανό τον κίνδυνο πτώχευσής τους, όπερ και εγένετο.<p>
 6.
 Εξαιτίας κατηγοριών του Τ. Ρουσέλ -τονίζουν- εκδόθηκε απόφαση από την Αρχή της Επιτροπείας με την οποία δεσμεύτηκαν οι μετοχές της ανήλικης στις τράπεζες, προσβάλλοντας το όνομά τους και τη φήμη τους, παρακωλύοντας τη διοίκηση, οι οποίες απορρίφθηκαν στη συνέχεια κ.ά. <p>
 Η «Ε» επικοινώνησε με τον Σ. Παπαδημητρίου, ο οποίος επιβεβαίωσε ότι έχει καταθέσει αγωγή μαζί με τους άλλους δύο συνεργάτες του. Τόνισε ότι προχώρησε σ' αυτήν για λόγους ηθικής τάξης ύστερα από όλη τη λασπολογία που δέχθηκαν κατά καιρούς για δήθεν κακή διαχείριση, για δήθεν υπέρογκα ποσά που έλαβαν και για να διακριβωθούν δικαστικώς τα έργα και οι ημέρες τους και τι υπέφεραν στα χέρια του Ρουσέλ και της λεγομένης Αρχής της Επιτροπείας Ανηλίκων της Ελβετίας.<p>
 Οσον αφορά την ΚPMG Loυκέρνης, η εκπρόσωπός της κ. Ρούσι ενημερώθηκε για το έγγραφο, αλλά επικαλέστηκε φόρτο εργασίας και προγραμματισμένα ραντεβού και επιφυλάχθηκε αν θα απαντήσει τις επόμενες ημέρες. Από πλευράς του ελληνικού Τμήματος της KPMG δεν κατέστη δυνατόν να επικοινωνήσουμε με τον πρόεδρο και διευθύνοντα σύμβουλο της εταιρείας Μάριο Κυριάκου, ο οποίος απουσίαζε στην Τουρκία. <p>
 Σε επικοινωνία που είχαμε και με τον εκπρόσωπο Τύπου του Τιερί Ρουσέλ, Αλέξη Μανθεάκη, μας δήλωσε ότι οι Ελληνες πρώην διαχειριστές «μέχρι την αποπομπή τους από τη διαχείριση της περιουσίας της Αθηνάς πληρώνονταν με 400.000 δολάρια το χρόνο συν τα έξοδα εκτός έδρας. Ο δικηγόρος τού Σ. Παπαδημητρίου, κ. Αουγκουστίν, διεκδικεί από την Αθηνά ένα κολοσσιαίο ποσό, που ανέρχεται σε αρκετά εκατομμύρια δολάρια, ενώ δεν την αντιπροσωπεύει. Οι Ελληνες πρώην διαχειριστές χρωστούν τα πάντα στην οικογένεια Ωνάση. Η εγγονή του Ωνάση δεν τους χρωστάει τίποτε».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
