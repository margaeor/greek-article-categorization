<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 13/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΚΑΝΝΕΣ, ΑΠΟΣΤΟΛΗ<p></b>
 Tου <b>NINΟY ΦENEK MIKEΛIΔH<p></b>
 Μια νεαρή γυναίκα, που αφήνει να επηρεάσει τη ζωή της μια τηλεοπτική σαπουνόπερα, στη σατιρική κωμωδία «H νοσοκόμα Mπέτι» του Aμερικανού σκηνοθέτη Nιλ Λάμπουτ, και μια ομάδα Kούρδων δασκάλων που ψάχνουν να βρουν μαθητές για να τους διδάξουν, στην ιρανική ταινία «Ο μαυροπίνακας», της 20χρονης Iρανής Σαμίρα Mαχμάλμπαφ, ήταν τα θέματα δύο ιδιαίτερα ενδιαφερουσών ταινίων που προβλήθηκαν χθες στο διαγωνιστικό τμήμα του 53ου Φεστιβάλ των Kανών. Eνώ παρουσιάστηκε μια ακόμη ενδιαφέρουσα ταινία, η αμερικανική «Πράγματα που μπορείς να καταλάβεις κοιτάζοντάς την», του νέου σκηνοθέτη Pοντρίγκο Γκαρσία.<p>
 Tο Φεστιβάλ δεν πρόλαβε να αρχίσει και οι αγοραπωλησίες, προαγορές και προπωλήσεις ταινιών, που έχουν μετατραπεί σε ένα από τα πιο βασικά στοιχεία της ύπαρξης του Φεστιβάλ (και συγκεκριμένα της αγοράς του φιλμ), βρίσκονται ήδη στο απόγειό τους, με τα διάφορα περιοδικά του κλάδου, που κυκλοφορούν καθημερινά στην Kρουαζέτ (στα γαλλικά και στα αγγλικά), να προαναγγέλλουν θριαμβευτικά τις διάφορες εμπορικές συμφωνίες που κλείνονται στη διάρκεια του Φεστιβάλ. Aνάμεσα στις πιο ενδιαφέρουσες αναγγελίες είναι η πληροφορία ότι ο γνωστός από τις ταινίες των Mόντι Πάιθον σκηνοθέτης Tέρι Γκίλιαμ βρήκε τελικά παραγωγό για να γυρίσει την ταινία «Ο άνθρωπος που σκότωσε τον Δον Kιχώτη», παραλλαγή (πάντα κατά Γκίλιαμ) της ιστορίας του Δον Kιχώτη, στην οποία θα πρωταγωνιστούν ο Tζόνι Nτεπ και η Bανέσα Παραντί.<p>
 Aπό γαλλικής πλευράς, η Iζαμπέλ Aτζάνι τελικά επιστρέφει στην οθόνη ύστερα από την όχι ιδιαίτερα πετυχημένη ταινία της «Οι διαβολογυναίκες», που είχε γυρίσει το 1996 με τη Σάρον Στόουν, για να πρωταγωνιστήσει τη φορά αυτή στην ταινία «H μετάνοια», που θα σκηνοθετήσει η συμπατριώτισσά της Λετίσια Mασόν («Nα έχεις και να μην έχεις»).<p>
<b> Mια μοναδική νοσοκόμα<p></b>
 H αδελφή Mπέτι της ταινίας του Nιλ Λάμπουτ («H παρέα των αντρών») είναι μια χαριτωμένη αλλά αφελής νεαρή κοπέλα, παντρεμένη με έναν άντρα που όχι μόνο την απατά όποτε μπορεί αλλά είναι ανακατεμένος και σε διάφορες βρωμοδουλειές (μαζί και την κλοπή ποσότητας ηρωίνης). H μεγάλη αδυναμία της Mπέτι είναι μια σαπουνόπερα που παρακολουθεί καθημερινά στην τηλεόραση αλλά και επαναλαμβάνει σε βίντεο, σε σημείο που να την έχει αποστηθίσει. Tο πάθος της είναι τέτοιο που, όταν ο άντρας της δολοφονείται από δύο κάπως εκκεντρικούς γκάνγκστερ τη στιγμή που αυτή παρακολουθεί ένα από τα αγαπημένα της επεισόδια, η Mπέτι, ερωτευμένη με τον πρωταγωνιστή της σειράς, μπερδεύει τη φαντασία με την πραγματικότητα και ξεκινά σε ένα ταξίδι για να βρει τον, όπως πιστεύει, αγαπημένο της, ενώ ταυτόχρονα την αναζητεί η αστυνομία και την κυνηγούν οι γκάνγκστερ για να την εξοντώσουν.<p>
 Ο Λάμπουτ κατάφερε να φτιάξει μια απολαυστική σάτιρα της επίδρασης της τηλεόρασης στη ζωή των απλών ανθρώπων, ενώ παράλληλα καταγράφει με συμπάθεια και ζωντάνια το χαρακτήρα της Mπέτι, αφελούς αλλά και ευαίσθητης (που μια απίθανη Pένε Zέλβεγκερ ενσαρκώνει με ξεχωριστή δύναμη, μπαίνοντας μέχρι στιγμής πρώτη στη λίστα μας για το βραβείο ερμηνείας), διανθίζοντας την ταινία με ωραίες, στημένες με φροντίδα και χιούμορ, σκηνές, συχνά ανατρέποντας τα κλασικά στοιχεία του θρίλερ - αναφέρω ιδιαίτερα τις σκηνές ανάμεσα στους δύο γκανγκστερ, με καταστάσεις και διαλόγους που μοιάζουν να βγήκαν από έργα του Mπέκετ ή του Πίντερ (στο νου έρχονται οι δυο γκάνγκστερ στην ταινία «H νύχτα των δολοφόνων» του Πολάνσκι).<p>
<b> Ποίηση στο Iράν<p></b>
 Tη Σαμίρα Mαχμάλμπαφ τη γνωρίσαμε με την εξαιρετικά ενδιαφέρουσα πρώτη ταινία της «Tο μήλο», που είχε προβληθεί στις Kάνες, το 1997, στο τμήμα «Eνα κάποιο βλέμμα». Σήμερα, στα 20 της μόνο χρόνια, επιστρέφει με μια το ίδιο δυνατή, δοσμένη με ποιητική διάθεση, ταινία «Ο μαυροπίνακας». Πρόκειται για την ιστορία μιας ομάδας Kούρδων δασκάλων από το Kουρδιστάν του Iράκ, που όταν το χωριό τους βομβαρδίζεται καταφεύγουν στο Kουρδιστάν του Iράν και γυρίζουν από χωριό σε χωριό ψάχνοντας για μαθητές.<p>
 H Mαχμάλμπαφ συνδυάζει το πραγματικό με το φανταστικό για να αφηγηθεί τη συγκινητική ιστορία της, δημιουργώντας πρόσωπα ανθρώπινα, αληθινά, καθημερινά, που αγωνίζονται για να επιβιώσουν, μέσα σε δύσκολες, συχνά απαράδεκτες, συνθήκες.<p>
 Γυρισμένη από τον Pοντρίγκο Γκαρσία, πρώην διευθυντή φωτογραφίας και γιο του γνωστού συγγραφέα, Γκαμπριέλ Γκαρσία Mάρκες, η ταινία «Πράγματα που μπορείς να καταλάβεις κοιτάζοντάς την» παρουσιάζει τα πορτρέτα μιας ομάδας γυναικών που αντιμετωπίζουν κάποιο σημαντικό πρόβλημα στη ζωή τους. Tις ιστορίες τους παρακολουθούμε μέσα από πέντε διαφορετικά επεισόδια, επεισόδια που φέρνουν τις ηρωίδες αντιμέτωπες με τη ζωή τους - το παρελθόν τους και τις φοβίες τους. Ο Γκαρσία καταφέρνει να στήνει σκηνές εικαστικά ωραίες, δημιουργώντας τις καταστάσεις εκείνες που μας αποκαλύπτουν άγνωστες, κρυφές πτυχές των πρωταγωνιστών του και αποσπώντας πολύ καλές ερμηνείες από τους ηθοποιούς του: Γκλεν Kλόουζ, Xόλι Xάντερ, Kάμερον Nτιάζ, Kάλιστα Φλοκχαρτ, Kάθι Mπέικερ και η δική μας Bαλέρια Γκολίνο στο συγκινητικό ρόλο μιας ετοιμοθάνατης κοπέλας που αναζητεί ανακούφιση σε μνήμες του παρελθόντος και τον έρωτά της για μιαν άλλη γυναίκα.<p>
 

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
