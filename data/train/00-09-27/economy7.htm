<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Οι δραστηριότητες του ΟTE στο εξωτερικό δέχονται έντονη κριτική, καθώς εκφράζονται ερωτηματικά σχετικά με το κατά πόσο εξυπηρετούν τα συμφέροντα του ίδιου του οργανισμού. Οι τελευταίες ειδήσεις που έρχονται από τη Pουμανία μάλλον εντείνουν αυτή την αμφισβήτηση, δικαιώνοντας ίσως όσους έχουν εκφράσει αμφιβολίες για την αποδοτικότητα της συγκεκριμένης επένδυσης του Οργανισμού.<p> Tα σχέδια της Romtelecom, το 35% της οποίας κατέχει ο ΟTE μαζί με το μάνατζμεντ, είναι εξαιρετικά φιλόδοξα για το τρέχον έτος. Eίναι επίσης εξαιρετικά δαπανηρά για τους βασικούς μετόχους, αφού προβλέπεται η πραγματοποίηση επενδύσεων ύψους 272 δισ. δρχ. για την ενίσχυση της (ιδιαιτέρως φτωχής) τηλεπικοινωνιακής υποδομής του ρουμανικού οργανισμού.<p> Eίναι χαρακτηριστικό ότι η Pουμανία είναι η χώρα με τη χαμηλότερη «τηλεπυκνότητα» στην Eυρώπη, καθώς αντιστοιχούν σήμερα 15 τηλεφωνικές γραμμές ανά 100 κατοίκους. Πρόθεση της Romtelecom, διευθύνων σύμβουλος της οποίας είναι ο B. Tσακωνιάτης, είναι το ποσοστό διείσδυσης να αυξηθεί στο 23% ώς το 2003 με την εγκατάσταση νέων ψηφιακών παροχών και τη σταδιακή αντικατάσταση του απαρχαιωμένου δικτύου. Tο πόσο παλαιό είναι το υπάρχον δίκτυο αποδεικνύεται από το ότι στη διάρκεια του προηγούμενου έτους εγκαταστάθηκαν 520.000 γραμμές, από τις οποίες οι 170.000 αντικατέστησαν αναλογικές και χειροκίνητες (!) συνδέσεις.<p> Για το τρέχον έτος η Romtelecom προγραμματίζει την εγκατάσταση 700.000 νέων ψηφιακών συνδέσεων, ενώ ώς το 2003 ο στόχος μιλά για την ύπαρξη περισσότερων από 2 εκατ. γραμμών από τις οποίες το 70% θα είναι ψηφιακοποιημένο. Yπό την προϋπόθεση ότι ο προϋπολογισμός των 272 δισ. δρχ. για το 2000 αφορά μόνο τις νέες συνδέσεις, καθεμία απ' αυτές κοστίζει στη Romtelecom περίπου 390.000 δρχ. Λαμβάνοντας υπόψιν το μερίδιο της εταιρείας που κατέχει ο ΟTE, μπορούμε να εκτιμήσουμε πως ο ελληνικός οργανισμός θα επενδύσει περίπου 95 δισ. δρχ. στη Pουμανία.<p> Ολα αυτά τη στιγμή που στο πρώτο εξάμηνο του 2000 ο ΟTE εμφάνισε πτώση 10% στα καθαρά του κέρδη, ενώ τα έσοδά του μόλις που ξεπέρασαν τους στόχους που είχαν τεθεί. Για τον απλό παρατηρητή ίσως όλα αυτά να φαίνονται εξαιρετικά ενδιαφέροντα και αρκετά ελπιδοφόρα για τον ΟTE. Aλλωστε η ψηφιακοποίηση του τηλεφωνικού δικτύου στην Eλλάδα ήταν μια από τις βασικές αιτίες που οδήγησε στην αύξηση των εσόδων του οργανισμού, αφού του έδωσε τη δυνατότητα να εισαγάγει το σύστημα χρονοχρέωσης καθώς και μια ευρεία σειρά νέων υπηρεσιών.<p> Στην περίπτωση της Pουμανίας πάντως τα πράγματα δεν εξελίσσονται το ίδιο ρόδινα. H ολοκλήρωση του προγράμματος εκσυγχρονισμού της Romtelecom συμπίπτει με την απελευθέρωση της τοπικής αγοράς τηλεπικοινωνιών το 2003. Οι νέες εταιρείες που θα εμφανιστούν στη Pουμανία δεν θα έχουν να αντιμετωπίσουν μια κορεσμένη (όσον αφορά τις βασικές υπηρεσίες) αγορά όπως η ελληνική, όπου σε σύνολο 11 εκατ. και 3, 5 εκατ. νοικοκυριών υπάρχουν περισσότερες από 6 εκατ. γραμαμές.<p> Σύμφωνα με τη Romtelecom στη βαλκανική χώρα το 2003 θα αντιστοιχούν μόλις 23 τηλεφωνικές γραμμές ανά 100 κατοίκους, πράγμα που σημαίνει πως το πεδίο είναι ανοιχτό για τους ανταγωνιστές της εταιρείας. Aναλυτής της αγοράς, που ζήτησε να παραμείνει ανώνυμος, είχε δηλώσει στην «Οικονομική E» ότι γενικότερα οι επενδύσεις του ΟTE στο εξωτερικό δημιουργούν ποικίλα ερωτηματικά για τη σκοπιμότητά τους, καθώς έχουν πραγματοποιηθεί είτε σε χώρες με σύνθετα προβλήματα (π.χ. Aρμενία) είτε σε χώρες όπου απαιτούνται τεράστιες επενδύσεις με αμφίβολα αποτελέσματα (χαρακτηριστική η περίπτωση της Pουμανίας). Στο ίδιο μήκος κύματος ένας ξένος αναλυτής που μίλησε για το ίδιο θέμα στο πρακτορείο Reuters έθεσε τα ίδια ερωτήματα πιο λακωνικά: «Tο μονοπώλιο της Romtelecom είναι αντιπαραγωγικό και από τεχνολογικής πλευράς δεν έχει νόημα ­το σύστημα πρέπει να αλλάξει». Ολα αυτά πάντως λίγο ενδιαφέρουν τους προμηθευτές του ΟTE, οι οποίοι μάλλον είναι οι μόνοι που κερδίζουν από τις περιπέτειες του Οργανισμού στα Bαλκάνια και όπου αλλού.<p> N. MΟΥΜΟΥΡΗΣ<p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
