<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Πρώτος στόχος για την κυβέρνηση είναι να μην κλείσουν οι δρόμοι και οι προσβάσεις στα διυλιστήρια, ώστε να συνεχισθεί η τροφοδοσία της αγοράς στα σημεία τουλάχιστον που θεωρούνται απολύτου προτεραιότητας. <p>
 Τον ρόλο του συντονιστή φαίνεται πως ανέλαβε χθες ο υπουργός Μεταφορών Χρίστος
Βερελής, που δεν μετέβη για να παρευρεθεί στην κυβερνητική σύσκεψη στο μέγαρο Μαξίμου αλλά έμεινε στο υπουργείο ευρισκόμενος σε συνεχή επικοινωνία με τα σημεία όπου εμφανίζονταν τα μεγαλύτερα προβλήματα.<p>
 Επεισόδια ξέσπασαν χθες το μεσημέρι στη Θεσσαλονίκη, όταν Ελληνες φορτηγατζήδες πιάστηκαν «στα χέρια» με Αλβανό συνάδελφό τους που προσπάθησε να
«σπάσει» απεργιακό μπλόκο, στην εθνική οδό Θεσσαλονίκης-Αθήνας, στο ύψος της διασταύρωσης Σίνδου. Οι Ελληνες οδηγοί βυτιοφόρων και ιδιοκτήτες φορτηγών δημόσιας χρήσης έκλεισαν τον δρόμο, διαμαρτυρόμενοι για τις αυξημένες τιμές των καυσίμων. Ομως ένας Αλβανός οδηγός -τα στοιχεία του δεν ανακοινώθηκαν- που
μετέφερε με φορτηγό τούβλα στα Γιαννιτσά Πέλλας επιχείρησε να περάσει και να συνεχίσει την πορεία του. Οταν το όχημά του ακινητοποιήθηκε έβγαλε ένα λοστό, σύμφωνα με μαρτυρίες και κινήθηκε απειλητικά προς το μέρος των Ελλήνων οδηγών.
Ακολούθησε συμπλοκή στην οποίαν ο Αλβανός γρονθοκοπήθηκε και στη συνέχεια μεταφέρθηκε τραυματισμένος στο Κέντρο Υγείας Νέας Ιωνίας όπου του παρασχέθηκαν
οι πρώτες βοήθειες. <p>
 Αποφασισμένος να μην επιτρέψει να διακοπεί ο ομαλός εφοδιασμός με καύσιμα όλων
των δημόσιων οργανισμών του νομού Θεσσαλονίκης, εξαιτίας της απεργίας των ιδιοκτητών βυτιοφόρων, εμφανίστηκε χθες ο νομάρχης Θεσσαλονίκης, Κώστας Παπαδόπουλος, σημειώνοντας ότι εάν χρειαστεί θα χρησιμοποιηθούν και αυτοκίνητα
του στρατού καθώς και ιδιωτικά βυτία. <p>
 Σε έκτακτη συνέντευξη Τύπου κατήγγειλε την «ανένδοτη στάση των απεργών» μετά την άκαρπη σύσκεψη που είχε με εκπροσώπους τους, σημειώνοντας χαρακτηριστικά ότι «οι απεργοί δεν διαπραγματεύονται ούτε στο θέμα εφοδιασμού του κρατικού αερολιμένα». <p>
 Βυτιοφόρα του Στρατού όμως χρησιμοποιήθηκαν ήδη στην Κρήτη όπου παρατηρήθηκε πρόβλημα με τον εφοδιασμό του αεροδρομίου στο Ηράκλειο. Ο κ. Βερελής ήρθε σε συνεννόηση με τον υφυπουργό Αμυνας Δ. Αποστολάκη και έτσι εξυπηρετήθηκε το αεροδρόμιο, που δεν μπορούσε να καλυφθεί από τα υπάρχοντα βυτιοφόρα ιδιωτικής χρήσεως.<p>
 Την ίδια στιγμή όμως έντονες προσπάθειες καταβάλλονται για να μη διακοπούν οι γέφυρες συνομιλίας ανάμεσα στην κυβέρνηση και τους ιδιοκτήτες φορτηγών. Το πρόβλημα για τους φορτηγατζήδες είναι ότι μπήκαν αργά στις κινητοποιήσεις σε σχέση με τους συναδέλφους τους στην Ευρώπη και δεν είναι εύκολο να κάνουν πίσω. Για την κυβέρνηση επίσης είναι πρόβλημα το να ξεκινήσει μια συζήτηση για
το άνοιγμα του επαγγέλματος του μεταφορέα (την αναστολή προβάλλουν ως αίτημα οι αυτοκινητιστές). Ευνοούμενος από τη συγκυρία, ο Σύνδεσμος Εταιρειών Εμπορίας Πετρελαιοειδών ζητεί εμμέσως από τους συναρμόδιους υπουργούς να «ξεπαγώσει» η διαδικασία για τη χορήγηση αδειών κυκλοφορίας σε βυτιοφόρα ιδιωτικής χρήσης που έχει ανασταλεί από το 1994.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
