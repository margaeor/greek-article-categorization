<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Της <b>EPΣHΣ BATΟY<p>
 Σ</b>αν αύριο πριν από περίπου 2.500 χρόνια, πολίτες ελληνικών πόλεων με περίσσευμα

ψυχής συγκέντρωναν τις τριήρεις τους στον όρμο της Κυνοσούρας για να δώσουν μια από τις πιο αποφασιστικές μάχες της ιστορίας του έθνους μας. <p>
 Τη ναυμαχία της Σαλαμίνας. Μικροί Δαβίδ αυτοί, απέναντι στους Γολιάθ-Πέρσες, τόλμησαν και με στρατηγική κατήγαγαν νίκη περίτρανη. Την 29η Σεπτεμβρίου του 480 π.Χ. η σωτηρία των Ελλήνων κρίθηκε στον όρμο της Κυνοσούρας. Και ό,τι ψηλά

κράτησαν οι Ελληνες εκείνης της ένδοξης εποχής για εκατονταετίες, ό,τι άφησαν παρακαταθήκη με τη θυσία τους, έμελε να ισοπεδωθεί σε μερικά χρόνια. Χρόνια του «λαμπρού» κατά τα άλλα 20ού αιώνα. <p>
 Πόσοι Ελληνες άραγε γνωρίζουν ότι στο παρεξηγημένο αυτό εγγύτερο στην Αττική κατοικημένο νησί του Σαρωνικού σώζονται τα ερείπια του Τύμβου των Σαλαμινομάχων και του αρχαίου λιμένα; Και πόσοι έχουν δει ότι πάνω τους και πλάι τους και γύρω τους κείτονται απορρίμματα, γίνονται εργασίες αμμοβολής και

απλώνουν επιδεικτικά το περιεχόμενό τους ναυπηγεία; <p>
 Ατενίζοντας τον όρμο μπροστά στον αρχαίο λιμένα, το μυαλό μεταφέρεται τόσες χιλιάδες χρόνια πριν, στην ιστορική ναυμαχία. Οταν όμως εστιάζει στα κοντινά πλάνα, ο παρατηρητής φρίττει. Σαν μάλιστα σκέφτεται ότι ανά τον κόσμο, άλλοι πολιτισμοί, ασφαλώς μεταγενέστεροι του ελληνικού, αναδεικνύουν κάθε πέτρα που αντιπροσωπεύει κάτι από την Iστορία τους, ε, τότε αυθόρμητα πνίγεται από οργή.

Δεν πρόκειται για μελόδραμα, ούτε ισοπεδωτική ή μηδενιστική πρόθεση. Μιλάμε για ζωντανή Iστορία που έχει πέσει θύμα συμφερόντων αλλά και μιας απίστευτης γραφειοκρατίας. <p>
 Πήρα στα χέρια μου έναν φάκελο γεμάτο με επιστολογραφία διαφόρων αρμοδίων υπηρεσιών καθώς και δημοσιεύσεις στην Eφημερίδα της κυβερνήσεως. Το πέρασμα μέσα από τις πληροφορίες είναι δαιδαλώδες. Ενα έγγραφο του ΕΟΤ όμως προσελκύει

την προσοχή. Αφορά την κατάσταση του Τύμβου και του αρχαίου λιμένα Σαλαμίνας, και συντάχθηκε έπειτα από αυτοψία. Στο έγγραφο αυτό λοιπόν αναφέρεται μεταξύ άλλων ότι στην περιοχή γίνονται εργασίες αμμοβολής, ότι η περιοχή είναι υποβαθμισμένη και ότι αλλοιώνεται η ιστορική ταυτότητα του λιμένα. Ο ΕΟΤ ζητεί

ανάδειξη της περιοχής και προτείνει τη δημιουργία «μουσειακού λιμανιού» με δυνατότητα αποκλειστικής χρήσης από σκάφη ιστορικής σημασίας. <p>
 Τούτη η επίσημη παρέμβαση είναι μία μόνο από δεκάδες επωνύμων και ανωνύμων, φορέων και ιδιωτών, οι οποίοι επισημαίνουν την ξεχωριστή αρχαιολογική και ιστορική σημασία της Σαλαμίνας. Που θάβεται κάτω από ναυάγια και βρωμιές. Εις βάρος ασφαλώς και της υγείας των κατοίκων. <p>
 Ας κάνουμε εδώ μια παρένθεση για τις συνέπειες των αμμοβολών. Πριν από μόλις είκοσι ημέρες, η οικολογική οργάνωση Γκρινπίς ανακοίνωσε ότι οι δειγματοληψίες

σε ιζήματα βυθού που έγιναν τον Αύγουστο, έδειξαν υπερβάσεις των επιτρεπομένων

ορίων της τοξικής ουσίας ΤΒΤ (περιέχει κασσίτερο) έως και 1, 8 εκατομμύρια φορές! Για τις απαραίτητες συγκρίσεις αναφέρουμε ότι το διεθνές όριο περιεκτικότητας είναι 0, 05mg ανά κιλό ιζήματος και στην περιοχή που εξετάστηκε

η αναλογία είναι 85-89.600 mg ανά κιλό. Παρεμπιπτόντως οι αναλύσεις έγιναν στο

εξειδικευμένο εργαστήριο Galab της Γερμανίας και δεν επιδέχονται αμφισβήτηση. <p>
 Είναι τραγικό ότι το έτος 2000 στον αρχαίο λιμένα της Σαλαμίνας δεν έχουν γίνει οργανωμένες ανασκαφές. Κατά την άποψη του αρχαιολόγου κ. Λώλου, που εργάζεται σε ανασκαφές στη νότια Σαλαμίνα και έγινε ευρύτερα γνωστός από την ανακάλυψη του σπηλαίου του Ευριπίδη, στον αρχαίο λιμένα θα πρέπει να διεξαχθεί

υποβρύχια έρευνα και χερσαία ανασκαφή. Είναι πάρα πολύ πιθανόν, κάτω από τη λάσπη και το βούρκο να εντοπιστούν νεώσοικοι και σημαντικότατα κινητά ευρήματα. Αρχαιολογικοί θησαυροί, δηλαδή, με όλη τη σημασία της λέξης. Είναι επίσης πολύ πιθανό να βρεθούν αρχαία σκαριά, καθώς και αρματωσιές πλοίων, το αν όμως θα αποκαλυφθούν και αρχαίες τριήρεις παραμένει ζητούμενο. Την ελπίδα για μια τέτοια ανακάλυψη πάντως ενισχύει η επιστημονική γνώση ότι ο αρχαίος λιμένας αποτελούσε εμπορικό και πολεμικό λιμάνι του κράτους των Αθηνών. <p>
 Λίγο πιο πέρα από το αρχαίο επίνειο, βρίσκεται ο ούτως καλούμενος Τύμβος των Σαλαμινομάχων. Οι ντόπιοι είναι σίγουροι ότι κάτω από τον ορατό λόφο οι αρχαίοι Σαλαμινείς έχουν θάψει τους νεκρούς της ιστορικής ναυμαχίας. Οι επιστήμονες είναι πιο επιφυλακτικοί. Δεν έχουν όμως καμία αμφιβολία ότι ο Τύμβος συνιστά σημαντικότατο αρχαιολογικό χώρο και έχει πολύ καλά κρυμμένα μυστικά. Μέρος του λόφου αποτελεί φυσικό έξαρμα, πολλά σημεία του όμως είναι τεχνητά, αποτέλεσμα ανθρώπινης δραστηριότητας. <p>
 Στην περιοχή περί τον Τύμβο παίζεται ένα μεγάλο παιχνίδι συμφερόντων. Πρωταγωνίστρια είναι «η φερόμενη ως ιδιοκτήτρια της περιοχής» -όπως αναφέρεται

σε έγγραφο του ΟΛΠ- ναυπηγική εταιρεία «Αρκαδία Α.Ε.». Η ιδιοκτησία της βρίσκεται εντός της χερσαίας λιμενικής ζώνης του ΟΛΠ στην περιοχή Κυνοσούρας Σαλαμίνας και η εταιρεία διατείνεται ότι περιλαμβάνει τον Τύμβο. Μια πινακίδα αναρτημένη πλάι στο επίμαχο σημείο μάς πληροφορεί: «απαγορεύεται η είσοδος - ιδιοκτησία APKAΔIA ΑΕ».<p>
 Πριν από επτά χρόνια το Κεντρικό Αρχαιολογικό Συμβούλιο εξέδωσε απόφαση υπέρ της απαλλοτρίωσης της περιοχής. Η «Αρκαδία Α.Ε.» και ο Οργανισμός Λιμένος Πειραιώς κατέστησαν αντίδικοι. Με απόφαση του Μονομελούς Πρωτοδικείου Πειραιά,

που καθόρισε τιμή μονάδας για κάθε τετραγωνικό της προς απαλλοτρίωση έκτασης, το συνολικό ποσόν της αποζημίωσης που θα έπρεπε να πάρει η εταιρεία ανερχόταν σε 723 εκατ. δρχ. Ο ΟΛΠ, όμως, βρήκε υπερβολικό το ποσόν και δεν κατέθεσε έφεση. Αντίθετα, η «Αρκαδία Α.Ε.» προσέφυγε στο Εφετείο και ζήτησε ένα αστρονομικό ποσόν αποζημίωσης. Στο τέλος, και έπειτα από κάποιες άλλες νομικές

διαδικασίες, η αποζημίωση που επιδικάστηκε στον ΟΛΠ για την απαλλοτρίωση της έκτασης καθορίστηκε στο 1 δισ. δρχ. Ο Οργανισμός δήλωσε ότι δεν έχει λεφτά και

με έγγραφο προς το υπουργείο Πολιτισμού ζήτησε, αν είναι επιθυμητή η ολοκλήρωση της απαλλοτρίωσης, να βρει το υπουργείο τρόπο να εξασφαλίσει το ποσόν. Αυτά συνέβαιναν τον Ιούλιο του 1998. Εκτοτε, μπήκε πολύ νερό στο αυλάκι. Ενα χρόνο αργότερα, με εξαιρετικά επείγον έγγραφο προς τη Διεύθυνση Εργων, ο ΟΛΠ πληροφορεί ότι η εταιρεία Aρκαδία έχει προσφύγει στον Αρειο Πάγο.

Σημειώνει επίσης, ότι υπάρχει θετική εισήγηση υπέρ της, από το δικαστή αρεοπαγίτη που είναι χρεωμένος με την υπόθεση, οπότε «το συμφέρον της αντιδίκου για τη συντήρηση της απαλλοτριώσεως και διεξαγωγή της δίκης γίνεται ακόμα πιο φανερό». Η υπόθεση ήρθε σε ακρόαση στον Αρειο Πάγο τον περασμένο Μάιο, αναιρέθηκε όμως τελικά και παραπέμφθηκε πίσω στο Εφετείο για να δικαστεί

από την αρχή. <p>
 Αν αληθεύει ότι κάτω από τον Τύμβο ετάφησαν τα οστά των προγόνων μας Σαλαμινομάχων, είναι σίγουρο ότι αυτά θα τρίζουν. <p>
 Πού όμως βρίσκεται η δημοτική αρχή σε όλη αυτή την απίστευτη ιστορία; Θα μπορούσε εύκολα κανείς να απαντήσει: σε μια δίνη. Για την ώρα ο δήμαρχος Αμπελακίων Μάριος Τραυλός καταφέρνει να κρατάει το κεφάλι ψηλά, πασχίζοντας κόντρα στη γραφειοκρατία να κάνει ό,τι απαιτεί η κοινή λογική. Δηλαδή να προστατεύσει από κάθε απειλή τους αρχαιολογικούς χώρους, να καθαρίσει την περιοχή στο βαθμό του εφικτού (είναι προς τιμή της δημοτικής αρχής ότι κατάφερε ύστερα από δεκάδες χρόνια να συγκεντρώσει και να απομακρύνει από τα νερά του αρχαίου λιμένα ένα σωρό ναυάγια) και να αποκαταστήσει μια εικόνα αξιοπρέπειας και ιστορικής μνήμης. <p>
 Βρίσκει όμως εχθρούς μπροστά της. Γιατί τι άλλο παρά εχθρός μπορεί να είναι κάποιος που προσφεύγοντας κάθε φορά σε διαφορετικές αιτιάσεις επιτρέπει την επέκταση ρυπογόνων, ενίοτε επικίνδυνων και σχεδόν πάντα υπονομευτικών της προσπάθειας ανάδειξης της ιστορικής ταυτότητας της Σαλαμίνας; Ο δήμαρχος, πάντως, έχει προειδοποιήσει και στην περιήγηση που κάναμε στα Αμπελάκια τον άκουσα πολύ αποφασισμένο. Θα δώσει μάχη εξαντλώντας όλα τα ένδικα μέσα και θα προσφύγει ακόμα και στην Ευρωπαϊκή Ενωση αν χρειαστεί, για να πετύχει το αυτονόητο: την προστασία της τοπικής ιστορικής κληρονομιάς που προικοδότησε και όλο τον ελληνισμό με ό,τι σημαντικότερο μπορεί να υπάρξει. Τη σωτηρία του.

<p>
 Εδώ και μερικά χρόνια, χάρη στις προσπάθειες της Tοπικής Aυτοδιοίκησης, η Σαλαμίνα τιμά την επέτειο της ναυμαχίας, με σειρά εκδηλώσεων. Για να θυμίζει την αξία της και να την κρατά ζωντανή στις ψυχές μας. Απόψε, εκδήλωση με τη συμμετοχή κινέζικου συγκροτήματος γίνεται στο Πέτρινο Θεατράκι Σεληνίων και αύριο ανεβαίνει στην περιοχή του αρχαίου λιμένα η θεατρική παράσταση «Πέρσες» του Αισχύλου -που έχει θέμα τη ναυμαχία- από το θέατρο Σαλαμίνας.<p>
 Κορυφαία όμως είναι η τιμή που θα αποδοθεί στους νεκρούς Σαλαμινομάχους την Παρασκευή το πρωί, στον Τύμβο. Εχει προσκληθεί να συμμετάσχει και ο Πρόεδρος της Δημοκρατίας, Κ. Στεφανόπουλος. Η σειρά των εκδηλώσεων θα κλείσει με συναυλία του Δ.Μητροπάνου, στην πλατεία Δημαρχείου στα Αμπελάκια.<p>
 Είναι περίεργο και ανεπίτρεπτο, ότι η Σαλαμίνα των αμέτρητων αρχαιολογικών θησαυρών που περιμένουν να βγουν στο φως της ημέρας, έγινε πριν από λίγα χρόνια γνωστή χάρη στην ανασκαφή της σπηλιάς του μεγάλου τραγικού μας ποιητή Ευριπίδη. Σήμερα, ο επικεφαλής της ανασκαφής αρχαιολόγος κ Λώλος, μας αποκαλύπτει ότι η ανασκαφή του σπηλαίου και του περιβάλλοντα χώρου έχει ουσιαστικά ολοκληρωθεί. Κατά την πορεία των εργασιών όμως, η αρχαιολογική σκαπάνη έφερε στο φως και Ιερό του Διονύσου της Ελληνιστικής εποχής που περιλαμβάνει ναΐσκο, λατρευτικό χώρο και κρήνη και είναι ένα από τα ελάχιστα ιερά προς τιμή αυτού του θεού που είδε το φως στη Σαλαμίνα. Το Ιερό, που βρίσκεται στην άνοδο προς τη σπηλιά, συνδύαζε μάλιστα το «προσκύνημα» στο θεό με απόδοση τιμών στον Ευριπίδη. Στόχος της ομάδας τώρα είναι να προστατευτεί και να αναδειχτεί το μνημείο στο σύνολό του, να γίνει στέγαστρο για το Ιερό, απαιτούνται όμως έργα μεγάλης έκτασης. <p>
 Ο κ. Λώλος υπολογίζει ότι αν όλα πάνε καλά σε δύο με τρία χρόνια ο χώρος θα είναι οργανωμένος για αρχαιολογικές επισκέψεις. Απαιτείται όμως γι'αυτό -όπως τονίζει ο κ. Λώλος- το ενδιαφέρον, η προσπάθεια, η επιμονή και η «μάχη» του ανασκαφέα. Ευρισκόμενος στο νοτιότερο σημείο της Σαλαμίνας και πλάι στη θάλασσα, ο αρχαιολογικός αυτός χώρος είναι ιδανικός για το λεγόμενο θαλάσσιο τουρισμό που συνδυάζει επισκέψεις ανάλογων χώρων στο Σαρωνικό.<p>
 Η Σαλαμίνα είναι τόπος ιερός, είναι όμως και κατοικία χιλιάδων ανθρώπων που χάρη στα ναυπηγεία και τις δραστηριότητες άλλων εταιρείων βρίσκουν δουλειά και

ζουν τις οικογένειές τους. Ούτε για μια στιγμή δεν πρέπει να σκεφτεί κανείς ότι όσοι δίνουν προσωπικές και συλλογικές μάχες για την αποκατάσταση της μνήμης και της ιστορίας δεν νοιάζονται για το σήμερα και το αύριο των καθημερινών ανθρώπων. <p>
 Σε τελευταία ανάλυση γιατί αυτά τα δυο να μην μπορούν να πηγαίνουν μαζί; Χάθηκαν οι μη αρχαιολογικές εκτάσεις που θα μπορούσαν να αξιοποιηθούν για να αποτελέσουν κύτταρα απασχόλησης; Κι έπειτα ο καθημερινός άνθρωπος να μπορεί να

βιώνει τον πολιτισμό που οι πρόγονοί τους πρωτοδιαμόρφωσαν δίνοντάς του τη δυνατότητα να τον πλουτίζει και να τον οδηγεί με υπερηφάνεια στον 21ο αιώνα; <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
