<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Τι όνειρο είχε δει προχθές το βράδυ ο Αγγελος Αναστασιάδης; Τι τον έσπρωξε να κάνει όσα... μαγικά έκανε και να πάρει το απίστευτο 1-0 μέσα στο Αμβούργο; <p>
 Μάλλον κι ο ίδιος, αν τον ρωτήσεις, δεν θα ξέρει να σου απαντήσει.<p>
 Tα προβλήματα τραυματισμών από κούραση ή χτυπήματα ήταν γνωστά, κι όσο πλησίαζε η ώρα του αγώνα, γίνονταν περισσότερα. Ετσι κι αλλιώς, off από την Αθήνα ο Κριστόφ Βαζέχα. Γύρω στις 6 το απόγευμα αποκλείστηκε από τη δεκαεξάδα και ο Πάολο Σόουζα. Μόνο ο Αγγελος Μπασινάς με τον Γιάννη Γκούμα θεωρήθηκαν o.k.<p>
 Ο Αγγελος προβληματίστηκε με την κατάσταση. Εβαλε τα πράγματα κάτω και αποφάσισε. Προτίμησε τον Γκαλέτο για να 'χει έναν ακόμη κόφτη στο κέντρο, από το Γερμανό Καρλ Xάιντς Πφλίπσεν. Κι έφτιαξε μια «γραμμή Mαζινό» από εφτά βεντούζες, με Ολιβάρες, Βόκολο, Χένρικσεν, Γκούμα, Μπασινά, Γκαλέτο, Φύσσα, αφήνοντας στον πάγκο ακόμη και τον Μπλένταρ Κόλα. Οσο για μπροστά, ούτε σκέψη για Γκόραν Βλάοβιτς. Νασιόπουλος και πάλι Νασιόπουλος, ο πάικτης που έμελλε να τον δικαιώσει.<p>
 Τα πράγματα ξεκίνησαν... καλά. Στο 4ο κιόλας λεπτό είχε βγει τραυματισμένος ο κουμανταδόρος της ομάδας, ο Καρντόσο.<p>
 Κι από κει και πέρα όλα άρχισαν να πηγαίνουν σύμφωνα με το σχέδιο. Οπως ακριβώς με τη Γιουβέντους, στο 1-2 του Τορίνου. Εκλεισαν οι διάδρομοι, κρατούσαν οι «πράσινοι» την μπάλα όσο ήθελαν στο κέντρο, ιδίως με τον Καραγκούνη και τον Γκαλέτο, κέρδιζαν και τα φαουλάκια τους, κινδύνευσαν μόνο μία φορά, στο λάθος του Μπασινά, στο 34', όταν σούταρε ο Μπάρμπαρεζ, αλλά έβγαλε κόρνερ ο Χαλκιάς, περνούσε εύκολα η ώρα και...<p>
<b> Ο ΝΑΣΙΟΠΟΥΛΟΣ<p></b>
 Στο 36' ήρθαν η στιγμή της μεγάλης αντεπίθεσης και το γκολ. Δύσκολα η απίθανη μπαλιά του Γκαλέτο, κι ακόμα πιο δύσκολα η μαγική ντρίμπλα που έκανε ο Νασιόπουλος πάνω στο Γερμανό τερματοφύλακα, τον Μπουτ. Το πλασέ είχε την ψυχραιμία του Βαζέχα και... το 1-0. <p>
 Το γήπεδο αγρίεψε, οι περίπου 3.000 Ελληνες στην εξέδρα άρχισαν να ακούγονται σα να 'ταν περισσότεροι, το Αμβούργο, παρά την ελληνική υποχώρηση, δεν μπορούσε να κάνει ευκαιρίες, όλα πήγαιναν μια χαρά. <p>
 Ακολούθησε κι ένα «πράσινο» παρτάκι στην άμυνα του Αμβούργου. Μόνο που ο Καραγκούνης (43' άουτ) και ο Λυμπερόπουλος (45' κόρνερ ο τερματοφύλακας) δεν μπόρεσαν να στείλουν τον Παναθηναϊκό με 2-0 στα αποδυτήρια για το ημίχρονο.<p>
 Η ξεκούραση των δέκα λεπτών καθάρισε κάπως το κεφάλι, το Αμβούργο ξεκίνησε το δεύτερο ημίχρονο με τέσσερις κυνηγούς για... όλα ή τίποτα, οι 45 χιλιάδες θεατές ούρλιαζαν, προσπαθώντας να γυρίσουν το ματς για την ομάδα τους και τότε άρχισαν τα μαγικά που λέγαμε στην αρχή.<p>
 Πρώτα με τις αλλαγές. Ο Αναστασιάδης άρχισε να το σκέφτεται. Να βάλει τον Κόλα; Οχι. Καλύτερα τον Σάριτς. Εντάξει ο Κροάτης, να μπει, αλλά από πού κι ώς πού έξω ο Νασιόπουλος, από τη στιγμή που όλο το ματς ήταν ένα γκολ και ποιος θα το βάλει, και ο Παναθηναϊκός θα κλεινόταν αναγκαστικά πίσω, έχοντας ν' αντέξει πίεση μισής και πλέον ώρας; Κι έπειτα, ποιος ο λόγος να βγει ο Γκαλέτο; Και τι μανία είναι αυτή με τον Κουτσουρέ; Αν ισοφάριζε το Αμβούργο, ποιος ξέρει τι θ' άκουγε! <p>
 <b>ΜΑΤΣΑΡΑ<p></b>
 Ετσι είναι, όμως, το ποδόσφαιρο. Πράγματι, ο Παναθηναϊκός κλείστηκε. Στο 70' ο Φύσσας στο σουτ του Μαχνταβίκια έβγαλε την μπάλα πάνω στη γραμμή, λίγο νωρίτερα (60') ο Χαλκιάς είχε προλάβει να πιάσει λίγο έξω - λίγο μέσα από τη γραμμή και να καθαρίσει μια άλλη φάση, οι Παναθηναϊκοί έβλεπαν το Xάρο με τα μάτια τους και τον προσπερνούσαν, αλλά κατάφεραν να κρατήσουν. Και μπορεί να έχαναν ευκαιρίες για να κάνουν το 2-0, σε ένα ματς γεμάτο ένταση, πάθος και είκοσι δύο παίκτες διψασμένους για νίκη, αλλά μπορούσαν και να φάνε το γκολ που θα τους καταδίκαζε. <p>
 Bέβαια στο 86' θα μπορούσε ο Αγγλος διαιτητής Ντέρμοτ Γκάλχερ να δώσει πέναλτι, εκεί που ο Φύσσας πήρε λιγάκι πόδια του Γεμπόα, όπως θα μπορούσε και στο 93' να πάει η μπάλα λίγα χιλιοστά πιο μέσα και να μη σταματήσει στο δοκάρι, στο σουτ του Μπάρμπαρεζ. Μα θα 'ταν άδικο να χάσει την ευκαιρία και χθες ο Παναθηναϊκός στα τελειώματα, εκεί που είχε αρχίσει να στήνεται το πανηγύρι. <p>
 Και η ουσία είναι πως ο Παναθηναϊκός είναι η μόνη ομάδα που έχει κερδίσει φέτος το Αμβούργο μέσα στο γήπεδό του, όπως και η μόνη ελληνική που νικάει σε γερμανικό έδαφος. Δεύτερη φορά μάλιστα, ύστερα από εκείνο το χωρίς αντίκρισμα 2-1 πάνω στη Λεβερκούζεν.<p>
 Ο ρέφερι έβγαλε όλο το ματς με μία κίτρινη. Στον Κόβατς.<p>
 ΠΑΝΑΘΗΝΑΪΚΟΣ: Χαλκιάς, Ολιβάρες, Φύσσας, Βόκολος, Χένρικσεν, Γκούμας, Μπασινάς (86' Κουτσουρές), Γκαλέτο (73' Κόλα), Καραγκούνης, Νασιόπουλος (58' Σάριτς), Λυμπερόπουλος.<p>
 ΑΜΒΟΥΡΓΟ: Μπουτ, Κιντζ (46' Κέτελαρ), Πάναντιτς, Χούγκμα, Χάιντς (64' Γεμπόα), Κόβατς, Τόφτινγκ, Μπάρμπαρεζ, Μαχνταβίκια, Χόλερμπαχ, Καρντόσο (4' Πρέγκερ).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
