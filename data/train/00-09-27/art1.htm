<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>AΠΟΣTΟΛH<p>
 Tης ΒΕΝΑΣ ΓΕΩΡΓΑΚΟΠΟΥΛΟΥ<p>
 Π</b>ώς είναι δυνατόν να ταιριάξουν οι ελληνικοί μύθοι σε μια πόλη της Αμερικής, που φτιάχτηκε μόλις πριν από 150 χρόνια από χρυσοθήρες, καουμπόηδες, χαρτοπαίχτες και ανθρώπους εκτός νόμου; Πώς είναι δυνατόν ο Αγαμέμνων και η Θέτιδα, ο Αχιλλέας και η Ηλέκτρα, ο Κάλχας και η Κασσάνδρα να νιώσουν άνετα σε


μια απέραντη γυμνή έκταση στους πρόποδες των Βραχωδών Ορέων, με κοπάδια βουβαλιών και νωπές τις μνήμες από τα γιουρούσια των Ινδιάνων στις ξύλινες παραγκουπόλεις; <p>
 Ο 86χρονος Ντόναλντ Σούελ, πρόεδρος του Denver Center for The Performing Arts, o άνθρωπος που έδωσε χωρίς δεύτερη σκέψη στον Πίτερ Χολ και τη Ro yal Shakespeare Compan yτα 8 εκατομμύρια δολάρια για την παραγωγή του «Ταντάλου», τη στιγμή που Ελληνες (βλέπε υπουργείο Πολιτισμού) και Αγγλοι (βλέπε BBC2 και Channel 4) είχαν εγκαταλείψει την τολμηρή θεατρική ιδέα, δεν βρίσκει καμία αντίφαση ανάμεσα στο μυθολογικό υλικό του θεατρικού έργου του Τζον Μπάρτον και


το μύθο του Φαρ Ουέστ. <p>
 Για τον Ντόναλντ Σούελ ο ενάμιση αιώνας ιστορίας του Ντένβερ, της πρωτεύουσας του Κολοράντο, φτάνει και περισσεύει για να γεφυρωθεί το χάσμα. «Χρωστάμε τόσα


πολλά σε σας τους Ελληνες, που κάτι πρέπει να σας επιστρέψουμε», μας λέει. Και


ονειρεύεται την ώρα και τη στιγμή που ο «Τάνταλος» θα έλθει στην Επίδαυρο. Εχει υψώσει και την ελληνική σημαία στο τεράστιο συγκρότημα του DCPA με τα οχτώ θέατρα και περιμένει. <p>
 Οχι βέβαια θεατές. Αυτοί έχουν αρχίσει να συρρέουν από τις 15 Σεπτεμβρίου που ξεκίνησαν οι previews του «Ταντάλου» - η επίσημη πρεμιέρα είναι στις 21 Οκτωβρίου. Δεν τους τρομάζει ούτε η διάρκεια του έργου (10, 5 ώρες χωρισμένες σε τρεις παραστάσεις) ούτε το θέμα του. Λέγεται, μάλιστα, ότι ένας ράντσερ από


το Λάραμι, μανιακός με την ελληνική ιστορία και μυθολογία, οδήγησε τον περασμένο Φεβρουάριο μέχρι το Ντένβερ -τότε ξεκίνησε η προπώληση των εισιτηρίων- για να δει με τα ίδια του τα μάτια αν οι θέσεις του ήταν καλές.<p>
 Στο Ντένβερ η έκφραση «Ιt' s Greek to me» (πώς λέμε εμείς εδώ «κινέζικα μου φαίνονται») δίνει και παίρνει. Μετά τη θριαμβευτική είσοδο του «Ταντάλου» στην


καθημερινότητα της μεγαλούπόλης των 2 εκατομμυρίων, η έκφραση αυτή μάλλον θα ατονήσει. Τα εντατικά μαθήματα ελληνικής μυθολογίας δεν παραδίδονται μόνο στο Stage Theatre του DCPA. Οι εφημερίδες του Κολοράντο, το τοπικό κανάλι, ακόμα και τα θεατρικά παιχνίδια για παιδιά, με την Τροία και τα όπλα του Αχιλλέα ασχολούνται. Το παστίτσιο και η σπανακόπιτα εισήχθησαν στην τοπική κουζίνα με τις έντονες ισπανικές γεύσεις (το 20% του πληθυσμού είναι ισπανικής καταγωγής), αφού το κυλικείο αποφάσισε να προεκτείνει την ελληνικότητα της παράστασης και στα δικά του εδέσματα.<p>
 Με τη φόρα που πήραν οι πάντα ενθουσιώδεις Aμερικανοί, μετέτρεψαν σε μυθικό πρόσωπο ακόμα κι έναν εντελώς σημερινό και μοντέρνο Ελληνα. Τον Διονύση Φωτόπουλο, που βρέθηκε στο Ντένβερ για να συμπαρασταθεί στο τεράστιο θεατρικό εγχείρημα του Πίτερ Χολ, προσφέροντας στον «Τάνταλο» εντυπωσιακά σκηνικά και κοστούμια. «Greek legend» τον αποκαλεί η τοπική και πολύ intellectual εφημερίδα «Westword», ενώ ο ίδιος ο Πίτερ Χολ κόλλησε στο στενό του φίλο και συνεργάτη το παρατσούκλι «Zeus». Κι αφού οι Eλληνες Θεοί, ήρωες και σκηνογράφοι, εγκληματίστηκαν τόσο εύκολα στο Ντένβερ, γιατί όχι και οι Eλληνες


δημοσιογράφοι.<p>
 Βρεθήκαμε στο Ντένβερ για να δούμε τα δύο από τα τρία μέρη του «Ταντάλου» -το τρίτο ελπίζουμε να το δούμε το καλοκαίρι του 2001 στην Επίδαυρο. Κι αφού πρώτα


εντυπωσιαστήκαμε από την πόλη και το DCPA, το μεγαλύτερο θεατρικό συγκρότημα των ΗΠΑ μετά το Λίνκολν Σέντερ της Νέας Υόρκης, βαλθήκαμε με άγχος να φρεσκάρουμε τις γνώσεις μας. Οχι για την ιστορία της Αγριας Δύσης, αλλά για την ελληνική μυθολογία. Δεν είναι εύκολο και απλό πράγμα η παρακολούθηση του «Ταντάλου». Οσο πιο Ελληνας είσαι τόσο πιο σκούρα τα βρίσκεις. <p>
 Ο τρόπος που χειρίζεται ο Τζον Μπάρτον τους μύθους του «χαμένου επικού κύκλου», δηλαδή τους μύθους που αφορούν τον Tρωικό Πόλεμο, είναι απολύτως προσωπικός, αν και γερά στηριγμένος σε μια βαθιά και εντυπωσιακή γνώση. Δεν είναι καθόλου τυχαίο ότι χρειάστηκε για να γράψει τον «Τάνταλο» δεκαπέντε και πάνω χρόνια. Αυτό, όμως, το ανοικονόμητο θεατρικό υλικό των δέκα έργων, που πήρε κάποια στιγμή στα χέρια του ο ευφυής Πίτερ Χολ, γέννησε μια παράσταση που


θα γράψει ιστορία. <p>
 Μετά το Ντενβερ, όπου θα παίζεται μέχρι τα μέσα Δεκεμβρίου, ο «Τάνταλος» θα μετακομίσει στην Αγγλία, για να περιοδεύσει στις μεγάλες πόλεις και να καταλήξει τον Απρίλιο στο Μπάρμπικαν του Λονδίνου. <p>
 Πολλά ακούμε για τη δική μας Πολιτιστική Ολυμπιάδα. Δεν θα 'πρεπε να θεωρείται


δεδομένη η ένταξη του «Ταντάλου» στις εκδηλώσεις της; Ο Μιχάλης Κακογιάννης, πρόεδρος της επιτροπής, είναι απολύτως ενήμερος και για την παράσταση και για την επιθυμία των παραγωγών της (DCPA και RSC) να τη φέρουν στην Επίδαυρο του χρόνου το καλοκαίρι. «Αναρωτιέμαι αν θα 'ρθει κανείς να τη δει...», μας είπε γελώντας ο Πίτερ Χολ. Μπορούμε όλοι μαζί να τον διαψεύσουμε.<p>
 <b>«Aς μπούμε στην Tροία...»<p>
 Ο</b>
 Πίτερ Χολ βλέπει ότι οι Eλληνες, που πήγαμε στο Ντένβερ, για να δούμε τον «Τάνταλο», ασχολούμαστε κυρίως με το τι έχει γράψει ο Τζον Μπάρτον και όχι με τη δική του παράσταση και χαμογελάει. Μπορεί και ειρωνικά. Σαν να μας λέει: «Mη φοβάστε, δεν θα πάθετε και τίποτα...».<p>
 Ο Πίτερ Χολ ξέρει πολύ καλά πόσο ιδιοκτησία μας θεωρούμε την αρχαία μυθολογία και πόσο επηρεασμένοι είμαστε από τον τρόπο που την ερμήνευσαν και τη μετέπλασαν οι τραγικοί ποιητές -άσχετα αν ο καθένας έκανε τα δικά του.<p>
 Ξέρει πολύ καλά πόσο πείσμα διαθέτουμε ως έθνος και ότι κάθε φορά που ένας θεατρικός συγγραφέας φέρνει επί σκηνής τους μυθολογικούς και τραγικούς ήρωες, εμείς θα συμπεριφερθούμε σαν να ήταν η πρώτη. Ή θα χωθούμε σε μια βιβλιοθήκη για να ελέγξουμε τη νομιμότητα της θεατρικής του εικονοποιίας ή θα τον βγάλουμε σκάρτο -πφφ, δεν είναι δα και Ευγένιος Ο' Nιλ ή Χάινερ Μίλερ για να κάνει ό,τι του καπνίσει.<p>
 Ε, λοιπόν, ο Τζον Μπάρτον του «Tαντάλου» δεν είναι ούτε Ο' Νιλ ούτε Μίλερ. Το έργο του δεν είναι καμία μεγάλη, ευφυής ανάπλαση των ελληνικών μύθων. Ούτε καν

μοντέρνος και ριζοσπάστης δεν είναι στη φόρμα του. Γράφει σε στίχους, είναι μάλλον λόγιος και σχολαστικός - έχει μανία με τη λεπτομερή αναφορά των μύθων, τους οποίους άλλωστε παίζει στα δάχτυλα.<p>
 Εχει, όμως, χιούμορ, σοβαρότητα, γνώση και ευφράδεια. Κι αν δεν είχε προλάβει να δηλώσει ότι ο «Τάνταλος» με τα δέκα μικρά του έργα, που διαδέχονται το ένα το άλλο, έχει κοινά σημεία με τη σαπουνόπερα, μπορεί και να τον αφήναμε στην ησυχία του και να απολαμβάναμε την εμπνευσμένη, τολμηρή και χορταστική παράσταση του Πίτερ Χολ.<p>
 Ο σκηνοθέτης, όμως, θέλει να βάλει τα πράγματα στη θέση τους.<p>
 «Ο λόγος που οι άνθρωποι θυμούνται τους ελληνικούς μύθους ή που παρακολουθούν σαπουνόπερες είναι για να δουν τι γίνεται στη συνέχεια», λέει. Οσο ιερόσυλο κι

αν ακούγεται, είναι αλήθεια.<p>
 Είναι τόσο πλούσιο και παρθένο θεατρικά το μυθολογικό υλικό που χρησιμοποιεί ο

Μπάρτον στον «Τάνταλο», που τεντώνεις τα αυτιά σου και βάζεις το μυαλό σου να δουλεύει στο φουλ για να μη χάσεις ούτε λέξη. Το πώς ξεκίνησε και τελείωσε ο Τρωϊκός Πόλεμος, αυτός ο κατά τον ανθρωπιστή και αισθηματία Αγαμέμνονα του Μπάρτον «pointless war» (μάταιος πόλεμος), είναι μια συναρπαστική και πολύ διδακτική ιστορία. Μην κάνουμε ότι όλα τα ξέρουμε. Αλλωστε στο θέατρο πάντα τα

ίδια θέματα θα ανακυκλώνονται. Οι ίδιες ιστορίες.<p>
 Κι αυτό είναι και για τον Πίτερ Χολ το δίδαγμα του «Τάνταλου». «Οτι στο τέλος,

όπως λένε και στο Χόλιγουντ, πάντα νικάει ο μύθος. Γιατί ο μύθος είναι το μόνο

πράγμα που έχουμε για να μαθαίνουμε. Από τον "Τάνταλο" παίρνεις το ίδιο δίδαγμα που παίρνεις και από τις τραγωδίες. Ενα είδος ταπεινότητας και κατανόησης για τη θέση του ανθρώπου».<p>
 Το έργο, στο οποίο ειρήσθω εν παρόδω η λέξη «Ελληνες» δεν ακούγεται ούτε μία φορά και έχει αντικατασταθεί από τη λέξη «West» (Δύση), ξεκινά σε μια ελληνική

ακρογιαλιά όπου κάμποσες νεαρές τουρίστριες με μπικίνι συναντούν έναν παραμυθά. Αυτός τις εισάγει με απλό τρόπο στην ιστορία της Τροίας, του πολέμου, της καταστροφής, της προσφυγιάς. Αυτός τις αναγκάζει να αλλάξουν, να εμπλακούν, να γίνουν δρώντα πρόσωπα του δράματος.<p>
 «Ας μπούμε στην Τροία», λένε και φορούν μάσκες και ρούχα ανατολίτικα, όμορφα στην αρχή, ράκη στη συνέχεια. Αλλά και ο ίδιος ο παραμυθάς παίζει ρόλους, πολλούς ρόλους. Γίνεται Πηλέας, Τήλεφος, Παλαμήδης. Οι μύθοι παριστάνονται. Η αφήγηση δίνει τη θέση της στη δράση.<p>
 Μυκήνες, Αυλίδα, Τροία, Θράκη, Δελφοί. Στρατόπεδα, πόλεις, ναοί. Τα βασικά μοτίβα, που εναλλάσσονται είναι οι βιασμοί των γυναικών, οι θυσίες των γυναικών, η βία, ο ξεριζωμός, η διαφθορά των αρχόντων, τα παιχνίδια των Θεών. Το έργο του Τζον Μπάρτον τελειώνει με την Ωραία Ελένη γριά, πολύ γριά, να αναρωτιέται γιατί έγιναν όλα αυτά. Υπάρχει πιο επαναλαμβανόμενο ανά τους αιώνες και τους πολέμους ερώτημα; <p>
 <b>Β.ΓΕΩΡΓ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
