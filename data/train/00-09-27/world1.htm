<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΒΕΛΙΓΡΑΔΙ<p></b>
 Δραματική τροπή πήρε χθες το θρίλερ των εκλογών της Γιουγκοσλαβίας, καθώς η Ομοσπονδιακή Εφορευτική Επιτροπή ανακοίνωσε αιφνιδίως αποτελέσματα, σύμφωνα με


τα οποία ο υποψήφιος της αντιπολίτευσης Βόισλαβ Κοστούνιτσα προηγείται με 48% του προέδρου Μιλόσεβιτς, οπότε η χώρα οδηγείται σε δεύτερο γύρο προεδρικών εκλογών. Η αντιπολίτευση είχε νωρίτερα ανακοινώσει δικά της αποτελέσματα, σύμφωνα με τα οποία ο Κοστούνιτσα νικούσε από τον πρώτο γύρο, γεγονός που τον οδήγησε χθες να απορρίψει το ενδεχόμενο δεύτερου γύρου, καταγγέλλοντας ότι τα επίσημα αποτελέσματα είναι προϊόν «πολιτικής απάτης και κατάφωρης κλοπής ψήφων».<p>
 Με τις δηλώσεις του Κοστούνιτσα ταυτίστηκε σχεδόν ταυτόχρονα και ο Λευκός Οίκος με δηλώσεις του εκπροσώπου του Τζο Λόκχαρντ: «Η μη ανακήρυξη της νίκης της αντιπολίτευσης από τον πρώτο γύρο είναι ιδιαιτέρως ύποπτη. Μένει να δοθούν


οι οριστικοί αριθμοί και να περιμένουμε να δούμε τα σχέδια της αντιπολίτευσης». Σύμφωνες ήταν εξάλλου και οι δηλώσεις του επιτρόπου της Ε.Ε. για τις εξωτερικές υποθέσεις Κρις Πάτεν: «Ο Βόιτσλαβ Κοστούνιτσα έχει ήδη κερδίσει τις εκλογές από τον πρώτο γύρο».<p>
 <b>Eπαναληπτικές<p></b>
 Η Εφορευτική Επιτροπή αρχικώς είχε ανακοινώσει ότι θα έδινε αποτελέσματα χθες βράδυ, αλλά μετά απέσυρε την ανακοίνωση. Τελικώς όμως, αργά το βράδυ, η σερβική τηλεόραση μετέδωσε ανακοίνωση της Ομοσπονδιακής Εφορευτικής Επιτροπής,


σύμφωνα με την οποία θα γίνουν επαναληπτικές προεδρικές εκλογές, αφού ο Κοστούνιτσα προηγείται με 48, 2% έναντι 40, 2% του Μιλόσεβιτς. Το ποσοστό συμμετοχής είναι 64, 16%, σύμφωνα με την ανακοίνωση, η οποία διευκρίνισε ότι πρόκειται για επίσημα σχεδόν τελικά αποτελέσματα επί 10.153 τμημάτων από τα 10.500. Η Εφορευτική Επιτροπή είχε τηρήσει σιγή ιχθύος από το βράδυ της Κυριακής, προκαλώντας αντιδράσεις από την αντιπολίτευση η οποία υποστήριξε αμέσως ότι στόχος των αρχών ήταν να κερδηθεί χρόνος για να νοθευτεί το αποτέλεσμα.<p>
 Η Ενωμένη Αντιπολίτευση νωρίτερα είχε ανακοινώσει τελικά αποτελέσματα, με βάση


το 97, 5% των ψήφων, σύμφωνα με τα οποία ο Κοστούνιτσα κέρδιζε με 55% έναντι 35% του Μιλόσεβιτς. Πριν από την ανακοίνωση της Εφορευτικής Επιτροπής, ο πρόεδρός της Μπόριβογιε Βουκίτσεβιτς είχε δηλώσει ότι «σύμφωνα με τη μέχρι σήμερα εμπειρία από τις εκλογές η πλειοψηφία των ψηφοφόρων θα δώσει την ψήφο σε αυτούς που το αξίζουν και οι οποίοι είναι οι πιο ικανοί για την άσκηση της διακυβέρνησης αυτής της χώρας». Ο Μπορίβογιε Bουκίτσεβιτς είναι στενός συνεργάτης του Μιλόσεβιτς, συμπατριώτης του από το Ποζάρεβατς, και είχε χρηματίσει πρόεδρος της Κεντρικής Εφορευτικής Επιτροπής στις δημοτικές εκλογές


του 1996, όταν η αντιπολίτευση ανέτρεψε τη νοθεία του αποτελέσματος με καθημερινές ογκώδεις διαδηλώσεις. Οι χθεσινές δηλώσεις του φωτογράφιζαν τον Μιλόσεβιτς.<p>
 Ο εκπρόσωπος Tύπου της Ενωμένης Αντιπολίτευσης (DΟS) Τσέντομιρ Γιοβάνοβιτς δήλωσε πως η αντιπολίτευση θα περίμενε την επίσημη εφορευτική επιτροπή να επιβεβαιώσει τη νίκη της από τον πρώτο γύρο και επανέλαβε ότι δεν θα δεχτεί δεύτερο γύρο. Το πρώτο σενάριο που εμφανίστηκε ήταν ότι ο Μιλόσεβιτς θα κέρδιζε το δεύτερο γύρο, αν η αντιπολίτευση αποφάσιζε να τον μποϊκατάρει. Είναι σαφής η προσπάθεια να κερδίσει ο Μιλόσεβιτς χρόνο για να εκμεταλλευτεί τα πλεονεκτήματά του, όπως η νίκη που πέτυχε στις Ομοσπονδιακές εκλογές, αφού οι αντίπαλοί του δεν ψήφισαν στο Μαυροβούνιο και στο Κοσσυφοπέδιο. Θα μπορεί έτσι να διαπραγματευτεί, εν όψει του δεύτερου γύρου.<p>
 <b>Οι έδρες<p></b>
 Τα αποτελέσματα που ανακοίνωσε η Επιτροπή για την Κάτω Βουλή (πολιτών) είναι 59 από τις 138 έδρες για την αντιπολίτευση, 44 έδρες για το κόμμα του Μιλόσεβιτς και της συζύγου του, 28 έδρες για το Σοσιαλιστικό Κόμμα του Μαυροβουνίου (πρόσκειται στον Μιλόσεβιτς), 3 έδρες για το Ριζοσπαστικό του Σέσελι και δύο για το Λαϊκό Σερβικό του Μαυροβουνίου, που επίσης πρόσκειται στον Μιλόσεβιτς. Δύο έδρες πηγαίνουν στο Σερβικό Κίνημα Ανανέωσης και στη Συμμαχία Ούγγρων της Βοϊβοντίνας. <p>
 Στη Βουλή των Δημοκρατιών (Ανω) η αντιπολίτευση κερδίζει 10 από τις 40 έδρες, το Σοσιαλιστικό Κόμμα του Μιλόσεβιτς επτά έδρες, το Σοσιαλιστικό του Μαυροβουνίου 19, το Ριζοσπαστικό (Σέσελι) 2, το Σερβικό Λαϊκό του Μαυροβουνίου


και το Κίνημα του Ντράσκοβιτς από μία. Τα αποτελέσματα της Επιτροπής στις βουλευτικές εκλογές είναι ίδια με τα αποτελέσματα που είχε ανακοινώσει η Ενωμένη Αντιπολίτευση την Τρίτη, ένδειξη ότι το καθεστώς του Μιλόσεβιτς προσπάθησε να τηρήσει τα προσχήματα. Με τα αποτελέσματα αυτά, το Σοσιαλιστικό Κόμμα και η Γιουγκοσλαβική Αριστερά θα μπορέσουν να σχηματίσουν αυτοδύναμη κυβέρνηση μαζί με το Σοσιαλιστικό Λαϊκό Κόμμα του Μόμιρ Μπουλάτοβις από το Μαυροβούνιο. Τη συντριπτική νίκη της αντιπολίτευσης στις δημοτικές εκλογές παραδέχθηκε από προχθές το Σοσιαλιστικό Κόμμα.<p>
 Η αντιπολίτευση φοβούμενη νοθεία είχε προειδοποιήσει την κυβέρνηση ότι είχε προθεσμία ώς σήμερα για να ανακοινώσει επισήμως τα αποτελέσματα, ειδάλλως θα ανακήρυσσε μονομερώς τον Κοστούνιτσα νικητή.<p>
 (Ασοσιέιτεντ, Γαλλικό, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
