<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 27 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Είστε νέος. Γύρω στα είκοσι. Περπατάτε ανέμελος στη Σταδίου. Κάποιος σας πλησιάζει και σας ζητά να παίξετε στη νέα ταινία του Μίμη Κουγιουμτζή «17 στα 18». Δεν είναι η Candid Camera, αλλά το επιτελείο της ταινίας που περπάτησε στους δρόμους της Αθήνας προς αλιεία των τεσσάρων νεαρών πρωταγωνιστών.<p> Η ιστορία του Πάρη, 18, του Φοίβου, 20, του Πέτρου, 20, και του Μιχάλη, 23, ξεκίνησε κάπως διαφορετικά, αλλά κατέληξε στα πλατό των γυρισμάτων. Ολοι, εκτός από τον Μιχάλη, είναι ερασιτέχνες. Αναρωτηθήκαμε πώς είναι να ξυπνάς μια μέρα και να είσαι πρωταγωνιστής. Τους συναντήσαμε για να λύσουμε τις απορίες μας.<p> Στη μεγάλη οθόνη υποδύονται μια παρέα φίλων που περνά μαζί το καλοκαίρι πριν αρχίσουν τα δύσκολα της ενηλικίωσης. Γρήγοροι ρυθμοί, χιούμορ, περίεργες λήψεις και πολλά νεανικά στιγμιότυπα. «Οι εξτρίμ εμπειρίες τους, οι συναναστροφές τους, τα πάρτι, οι φίλοι, τα κορίτσια, οι... εξωγήινοι». Οι εξωγήινοι! Αστειεύονται. Για την ακρίβεια, συνεχώς αστειεύονται.<p> Είναι και αυτοί από τα «χρωματιστά» τυπάκια που συναντάς στη Μαβίλη και στα λοιπά σημεία της πόλης. Φυσικά και είναι ενημερωμένοι για τα πάρτι που «τρέχουν» στην πόλη, για τους dj και τη νυχτερινή ζωή. Γελάνε πολύ και δεν παίρνουν τα πράγματα στα σοβαρά.<p> Ο Πάρης είναι ο πιο σκληρά εργαζόμενος λόγω της ιδιότητας του μαθητή, αλλά πάντα βρίσκει χρόνο να βγαίνει με φίλους και να ακούει φανκ. Ο Μιχάλης, ο μοναδικός επαγγελματίας ανάμεσά τους, αγωνιά να ανοίξει τα «θεατρικά» φτερά του και ο Πέτρος, αν και σπουδάζει στην ΑΣΟΕΕ, προτιμά το σχέδιο, τη μουσική και τα κόμικς. Αν ρωτήσετε τον Φοίβο θα επακολουθήσει το παραλήρημα. «Εγώ είμαι ό,τι φάμε, ό,τι πιούμε και ό,τι χορέψουμε. Αυτό που θέλω να κάνω είναι να μάθω να χορεύω τέλεια, να σκιτσάρω τέλεια και να σπουδάσω υποκριτική».<p> Ισως τελικά σε μια γρήγορη και ολίγον καρτουνίστικη ταινία να βρήκαν το φυσικό τους χώρο. «Οι χαρακτήρες μοιάζουν με αυτούς που βλέπεις στα κόμικς. Οπως και οι μπάτσοι. Φορούν καμπαρντίνα και καπελάκι, όπως στον Αστυνόμο Σαΐνη».<p> Μια νεανική ταινία με νέους πρωταγωνιστές και έναν ενήλικο σκηνοθέτη. Υπήρξε χάσμα γενεών; Κανένα. «Ετσι και αλλιώς λόγω της σχολής έρχεται συνεχώς σε επαφή με νέα παιδιά. Μας άφησε να αυτοσχεδιάσουμε. Πολλές φορές λέγαμε κάποια ατάκα που δεν ήτανε στο κείμενο και την κράταγε. Δεν ήταν ο μονόχνωτος σκηνοθέτης. Ηταν μαζί μας μέσα σε όλο αυτό το τριπάκι. Καταλάβαινε το χαβαλέ μας απόλυτα».<p> Κράτησε την ψυχραιμία του ακόμη και όταν το πάρτι που οργανώθηκε σε γνωστό κλαμπ της πόλης για τις ανάγκες των γυρισμάτων παρεκτράπηκε σε ένα τρελό ξεσάλωμα. Στα πλατό βρισκόταν o dj Mikele που είναι και ο δημιουργός του σάουντρακ της ταινίας. «Είχε τόσο κέφι που η ηχολήπτρια δεν μπορούσε να κάνει τη δουλειά της. Είχε μαζευτεί όλη η Μαβίλη και όλα τα τρελά άτομα της Αθήνας».<p> Οταν τους ρωτά για τη γενιά τους οι απόψεις διίστανται. Ο Πάρης νιώθει πως οι συνομήλικοί του δεν είναι ακόμη έτοιμοι να πάρουν τη ζωή τους στα χέρια τους, ενώ αντίθετα ο Πέτρος υποστηρίζει πως η γρήγορη εξέλιξη και η αλλαγή του αιώνα τούς έχει βάλει σε έναν πολύ έντονο προβληματισμό. Ενα ποτ πουρί από τις ατάκες με τις οποίες περιγράφουν τη γενιά τους συνοψίζεται ως εξής: Εχουν δύναμη και σθένος, είναι ψυλλιασμένοι, παραμελούν τη σεξουαλική τους ζωή και είναι άσοι στην τεχνολογία.<p> Οποιος επιθυμεί να δει το «ελληνικό Trainspotting» θα απογοητευτεί.<p> «Η ταινία δεν έχει άμεσα αναγνωρίσιμα στοιχεία ποπ κουλτούρας. Πολλοί έχουν προσπαθήσει να κάνουν ταινίες για τινέιτζερ. Εδώ τα πράγματα είναι λιγάκι διαφορετικά. Οι τύποι δεν κυκλοφορούν με βαμμένα νύχια. Ταυτόχρονα είναι φρέσκο. Βλέπεις νέα πρόσωπα. Ο θεατής θα γελάσει και θα νιώσει μέρος της παρέας και θα αναγνωρίσει πράγματα που έχουν συμβεί και σε αυτόν».<p> Δηλώνουν με παρρησία πως η κάμερα δεν τους προκάλεσε κανένα τρακ. Τι αναμένουν να επακολουθήσει της προβολής της ταινίας; Η ζωή τους θα αλλάξει; Ο Πάρης το βλέπει σαν ένα τρόπο να έρθουν τα πράγματα πιο εύκολα στην καριέρα του ηθοποιού που αγωνιά να ακολουθήσει. Επίσης του αρέσει να μπαίνει στο λεωφορείο και να ξέρει ότι τον κοιτάνε. Ο Πέτρος και ο Φοίβος, έχοντας κάνει για κάποια φεγγάρια τα μοντέλα, γνωρίζουν τα «δεινά» της αναγνωρισιμότητας. «Οταν έχεις ικανοποιήσει ήδη το ψώνιο σου, αρχίζει <p> και σου γυρνάει μπούμερανγκ. Δεν σου δίνεται η ευκαιρία να κάνεις κάποια πράγματα, που παλιότερα σου ήταν πολύ απλό να τα κάνεις».<p> Ολοι τους, παιδιά της εποχής τους, συμμετέχουν σε μια ταινία που θέλει να μιλήσει για την εποχή της. Η συνέχεια επί της οθόνης...<p> ΛΟYKIA ΛΥΚΙΔΗ<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
