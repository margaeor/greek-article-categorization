<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 15/07/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Του ΓIΩPΓΟΥ BIΔAΛH<p>
 Ενα κορίτσι σαν τα κρύα τα νερά (όπως λέγανε οι παλιότεροι για τον ανθό της νιότης) που θα κάνει την πρώτη της θεατρική «βουτιά» σε μια αληθινή λίμνη με ολόγιομο φεγγάρι. <p>
 Η 23χρονη Ιωάννα Παππά ερμηνεύει το...αεράκι, την ανιψιά που θα αναστατώσει την καρδιά του παντρεμένου θείου της, απόστρατου αξιωματικού του ναυτικού, στη διάρκεια της φιλοξενίας της στο σπίτι τους στο νησί.<p>
 Πρόκειται για το «Μελτεμάκι» του Παντελή Χορν, αυτή η δροσερή ηθογραφία που ανεβαίνει από το ΔΗΠΕΘΕ Αγρινίου σε σκηνοθεσία Θοδωρή Γκόνη με τον Νίκο Αλεξίου στο ρόλο του απόστρατου υπάρχου. Η πρεμιέρα δίνεται απόψε με πανσέληνο, στη λίμνη της Τριχωνίδας, με σκηνικό ένα παλιό καραβάκι στην όχθη. Ο, τι καλύτερο και δροσιστικό για ερωτοχτυπημένους, ρομαντικούς και πάσης φύσεως ρομαντικούς θεατές. Την Ιωάννα Παππά την πρωτοείδαμε φέτος στην καλογυρισμένη τηλεοπτική σειρά του Κώστα Κουτσομύτη «Και ύστερα ήρθαν οι μέλισσες» (από το ομώνυμο μυθιστόρημα του Γιάννη Ξανθούλη) ερμηνεύοντας με δύναμη και αισθαντικότητα τη Ματίλντα. Την κακοπαθημένη αλλά περήφανη ορφανή πιτσιρίκα που σέρνει ο περιοδεύων θίασος της Μαρίκας Σουέζ τη δεκαετία του '50.<p>
 Απόφοιτη της σχολής του Θεάτρου Τέχνης και με δύο κινηματογραφικές συμμετοχές («17 στα 18» του Μίμη Κουγιουμτζή και «Πίσω πόρτα» του Γιώργου Τσεμπερόπουλου), επελέγη μεταξύ 320 υποψηφίων στην ακρόαση που έγινε για το «Μελτεμάκι», παρουσιάζοντας ένα κομμάτι από το «Ματωμένο γάμο» του Λόρκα και τραγουδώντας το «Χάρτινο το φεγγαράκι» του Μάνου Χατζιδάκι. Παρά το νεαρόν της ηλικίας δείχνει να πατάει στέρεα στο πρώτο θεατρικό της ταξίδιον.<p>
 «Αισθάνομαι πολύ καλά. Μ' έχουν βοηθήσει πολύ οι άνθρωποι που συνεργάζομαι. Αυτή η οικειότητα και η άνεση που υπάρχει μου δίνει μια αίσθηση σαν να έχω ξαναπαίξει θέατρο. Νιώθω ότι πατάω γερά στα πόδια μου».<p>
 - Μελτεμάκι ή...μποφοράκι περισσότερο; <p>
 «Περισσότερο μποφοράκι, γιατί ταράζει πολύ τα νερά. Η μικρή δεν έχει γνωρίσει το θείο της που ταξίδευε στο παρελθόν. Συναντιούνται μ' έναν περίεργο τρόπο. Γίνεται ένα παιχνιδάκι όπου ο θείος κάνει ότι δεν είναι αυτός, αλλά ένας φίλος. Τους χτυπάει κεραυνοβόλος... άνεμος». <p>
 - Ο έρωτας είναι ο πρωταγωνιστής; <p>
 « Με τρεις μορφές. Είναι η αγάπη που έχει το παντρεμένο ζευγάρι του τύπου "μαζί δεν κάνουμε και χώρια δεν μπορούμε", που έχει διάφορες διακυμάνσεις, αλλά δεν φτάνει στο χωρισμό. Είναι αυτό το ερωτικό ξάφνιασμα με την ανιψιά. Μια γλυκιά τρυφερότητα, ένας πλατωνικός έρωτας. Και υπάρχει η σχέση με την υπηρέτρια τη χήρα, που αντιπροσωπεύει την καθαρά αισθησιακή-σεξουαλική σχέση. Το έργο πιο πολύ αγγίζει τους άντρες, διασκεδάζουν καλύτερα. Οσοι θεατές ήταν στις πρόβες συμπαθούσαν τον μεσήλικα ήρωα».<p>
 - Η ομορφιά της τον ζαλίζει; <p>
 « Πιο πολύ η φρεσκάδα της ηλικίας της, αλλά και η ομορφιά. Το μελτεμάκι που φέρνει, έχει να κάνει με τη νιότη, με την επιστροφή σε πράγματα που έχουν ξεχαστεί από μια ηλικία και μετά. Η κοπέλα στο πρόσωπό του βλέπει έναν προστατευτικό άντρα που με τη στολή του κιόλας παίρνει μια άλλη αίγλη στη φαντασία της. Ο ένας για τον άλλο αντιπροσωπεύει κάτι ξεχωριστό. Ενας έρωτας ανεκπλήρωτος, οι συνθήκες δεν το επιτρέπουν...».<p>
 - Στην τηλεόραση ήσουν μια... μέλισσα στον ανθό της εφηβείας της που κρύβει αρκετό δηλητήριο μεσήλικη. Τα τραύματα τα παιδικά δεν ξεπερνιούνται; <p>
 «Τη ζωή όλων σφραγίζει η παιδική ηλικία. Στους τρόπους, στο χαρακτήρα. Υπάρχουν τρόποι να καταπολεμήσεις τα τραύματα αλλά αυτά σε ακολουθούν στο τι θα γίνεις, στο πώς θα συμπεριφερθείς. Λίγο ασυνείδητα, αλλά σε διαμορφώνουν».<p>
 - Γέρνεις περισσότερο στην εκδίκηση ή στην επιείκεια; <p>
 «Είμαι περισσότερο της συγγνώμης, γιατί έχω την αίσθηση ότι οι άνθρωποι τιμωρούνται όταν κάνουν κάτι κακό, όταν βλάψουν έναν άλλο άνθρωπο. Κι αν δεν συμβεί αυτό, δεν θα μ' ενδιέφερε να μπω σε μια διαδικασία εκδίκησης, πόσο μάλλον φόνου. Δεν μπορώ να σκοτώσω ούτε μυρμήγκι. Δεν έχει κανείς το δικαίωμα ν' αφαιρεί τη ζωή του άλλου. Και βεβαίως να στερεί την ελευθερία κάποιου, τον προσωπικό του χώρο».<p>
 Η Ιωάννα Παππά είναι συνεπαρμένη από το φυσικό χώρο της λίμνης που θα γίνει σήμερα η πρεμιέρα. «Στο κλειστό θέατρο φαντάζεσαι τι ακούς, τι μυρίζεις, τι χρώματα βλέπεις. Στη λίμνη όλα είναι εκεί. Η φύση έχει μια φοβερή δύναμη. Υπάρχει το χώμα, τα δέντρα, το νερό, τα ψάρια. Είναι ιδανικός χώρος για το έργο. Μακάρι να γινόντουσαν εδώ όλες οι παραστάσεις»<p>
 Δηλώνει παρατηρητικός τύπος. «Απ'όλους τους ανθρώπους γύρω μου εισπράττω κάτι. Μ'αρέσει ν'ακούω. Για μένα κανένας άνθρωπος δεν είναι αδιάφορος. Δεν έχω συγκεκριμένα στάνταρντ. Οσο περισσότερο ακούς, μαθαίνεις, πλουτίζεις περισσότερο. Πιο εύκολα μπορείς να βρεις λύσεις μετά σ' αυτό που σε απασχολεί».<p>
 Της αρέσει ο κινηματογράφος, ιδιαίτερα ο ευρωπαϊκός. «Θα 'θελα ν' ασχοληθώ με το σινεμά, υπάρχει και μια άνθηση εδώ. Με γοητεύουν οι παλιότεροι ηθοποιοί. Πρέπει να κοιτάζουμε βεβαίως στην εποχή μας μπροστά. Να δημιουργούμε πράγματα, καταστάσεις, γενιές. Το παλιό όμως χρειάζεται να υπάρχει σαν βάση και σαν παράδειγμα».<p>
 Για 'κείνη ο καλλιτεχνικός χώρος έχει μια ομορφιά που την κρατάει. «Με γοητεύει το αρχαίο δράμα, όπως και ο Σέξπιρ που με τράβηξε ν' ασχοληθώ με το θέατρο. Αντιπροσωπεύουν δύο εποχές που μου αρέσουν: την αρχαιοελληνική και την ελισαβετιανή. Και τα δύο είναι άκρα: φως και σκοτάδι. Χρειάζονται και τα δύο, και το φως και το σκοτάδι».<p>
 - Το «Μελτεμάκι» παρουσιάζεται σε μουσική και τραγούδια Νίκου Ξυδάκη με στίχους του Γκόνη, σκηνικά-κοστούμια Ιουλίας Σταυρίδου, φωτισμούς Δήμου Αβδελιώδη. Παίζουν επίσης οι Υβόννη Μαλτέζου, Κερασία Σαμαρά, Γιώργος Μωρόγιαννης, Γιολάντα Μπαλαούρα, Γιάννης Παπαθανάσης, Τάσος Κορόζης, Αγαμέμνων Μπουγέλης.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
