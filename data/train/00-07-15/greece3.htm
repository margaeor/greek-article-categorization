<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 15/07/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Η εξασθένηση των σφοδρών ανέμων αναπτέρωσε τις ελπίδες για την αντιμετώπιση των μεγάλων πυρκαγιών που πλήττουν όλη τη χώρα. Ολες οι φωτιές ήταν σε ύφεση και οι πυροσβεστικές αρχές ευελπιστούσαν ότι αν δεν άλλαζαν οι άνεμοι θα μπορούσαν σύντομα να τις θέσουν υπό έλεγχο. Στο διάβα τους, όμως, οι πυρκαγιές αφήνουν τη συμφορά.<p>
 Αναλυτικά η κατάσταση χθες στα πύρινα μέτωπα: <p>
<b> ΠΑΤΡΑ </b>Ελπίδες για ύφεση δημιουργούσε χθες, αργά το απόγευμα, η εικόνα στη φλεγόμενη περιοχή της ανατολικής Aιγιαλείας και υπήρχαν εκτιμήσεις ότι τα πολλά πύρινα μέτωπα θα αντιμετωπιστούν.<p>
 Από νωρίς το πρωί, στις προσπάθειες που καταβάλλονται για κατάσβεση της φωτιάς παίρνουν μέρος αεροσκάφη, καθώς και ελικόπτερα, ενώ το έργο των επίγειων πυροσβεστικών δυνάμεων είχε γίνει πιο εύκολο, καθώς μειώθηκε κάπως η ένταση των ανέμων.<p>
 Η φωτιά είχε μέτωπο προς την περιοχή του Δήμου της Αιγείρας και οι κάτοικοι των γύρω χωριών, μαζί με τους δημοτικούς συμβούλους και τους υπευθύνους των υπηρεσιών του Δήμου Ακράτας, προσπαθούσαν να ανασυνταχθούν και να αντιμετωπίσουν τα τεράστια προβλήματα, κοινωνικά και οικονομικά, που «άφησε πίσω της η καμένη γη».<p>
 Ο Δήμος της Ακράτας προσπαθεί να επουλώσει τις πληγές του, και αναζητούνται διαμερίσματα και άλλοι χώροι, όπως σχολεία κ.λπ., για να εγκατασταθούν, προσωρινά, οι πυρόπληκτοι κάτοικοι της περιοχής.<p>
 Αργά προχθές το βράδυ, ύστερα από σύσκεψη, που έγινε στο δημαρχείο της Ακράτας υπό τον υπουργό ΠΕΧΩΔΕ Κώστα Λαλιώτη και με τη συμμετοχή του γ.γ. του υπουργείου Δημόσιας Τάξης Δημήτρη Ευσταθιάδη, δόθηκαν οδηγίες και υπήρξε καλύτερος συντονισμός σε ό,τι αφορά την αντιμετώπιση αναζωπύρωσης της φωτιάς στην ευρύτερη περιοχή της Ακράτας.<p>
 Πάντως, οι επιπτώσεις από την «πύρινη λαίλαπα» είναι τραγικές, καθώς χιλιάδες στρέμματα πευκοδάσους και καλλιεργειών έχουν μεταβληθεί σε «κρανίου τόπο». Σύμφωνα με εκτιμήσεις από κάθε οικισμό που πέρασε η φωτιά έχουν πληγεί τουλάχιστον πέντε σπίτια, καθώς και αγροικίες, καλύβες και αποθήκες, και οι ζημιές είναι ανυπολόγιστες, αν αναλογιστεί κανείς ότι προχθές το απόγευμα τα μέτωπα της πυρκαγιάς είχαν μήκος περί τα 25 χιλιόμετρα. <p>
 Ο περιφερειάρχης Δυτικής Ελλάδας, Νίκος Μπελιβάνης, δεν απέκλεισε το ενδεχόμενο οι πολλές φωτιές να οφείλονται σε εμπρησμούς και δήλωσε ότι «γίνονται έρευνες προς κάθε κατεύθυνση και εξετάζονται όλες οι σχετικές καταγγελίες».<p>
 Οπως έγινε γνωστό, οι δύο Βρετανοί φοιτητές που είχαν συλληφθεί προχθές στην Ανω Ακράτα ως ύποπτοι εμπρησμού, αφέθηκαν ελεύθεροι, αφού δεν προέκυψαν στοιχεία εις βάρος τους. Οι δύο φοιτητές μετείχαν σε επιστημονική ομάδα η οποία μελετούσε γεωλογικά φαινόμενα στη λίμνη του Τσιβλού.<p>
<b> ΒΟΛΟΣ</b> Δύο τραυματίες, χιλιάδες καμένα στρέμματα δάσους και καλιεργειών και καμένα σπίτια, στάνες και αποθήκες αφήνει στο διάβα της η μεγάλη πυρκαγιά που μαίνεται στο νότιο Πήλιο.<p>
 Χθες το μεσημέρι οι άνεμοι κόπασαν και οι ελπίδες για τον έλεγχο της φωτιάς αναπτερώθηκαν. Πέντε πυροσβεστικά αεροπλάνα ρίχτηκαν στη μάχη και αν δεν άλλαζαν οι άνεμοι, αναμενόταν να θέσουν υπό έλεγχο τη φωτιά.<p>
 Ο αντιδήμαρχος Αργαλαστής Απ. Πάταγας τραυματίστηκε στην προσπάθειά του να σώσει το φλεγόμενο σπίτι του, ενώ ο κτηνοτρόφος Νίκος Ζαχαριάς από το χωριό Λαύκο έπαθε εγκαύματα όταν κυκλώθηκε από τις φλόγες.<p>
 Η νύχτα ήταν δραματική στον οικισμό Ξυνόβρυση, καθώς κυκλώθηκε από τις φλόγες. Οι καμπάνες χτυπούσαν ασταμάτητα και οι κάτοικοι προσπαθούσαν να σώσουν ό,τι μπορούσαν. Τελικά κάηκαν τρία σπίτια, δύο ξωκκλήσια, 4 αποθήκες και χιλιάδες στρέμματα δάσους.<p>
<b> ΚΑΒΑΛΑ </b>Ευεργετική αποδείχτηκε και για τις φωτιές της Θάσου και της Καβάλας η εξασθένηση των ανέμων. Ετσι, οι πυροσβεστικές δυνάμεις μπόρεσαν να τις ελέγξουν και, αν διατηρηθούν οι ασθενείς άνεμοι, το οριστικό σβήσιμό τους είναι θέμα χρόνου.<p>
 Στη Σκάλα Παναγίας και στο ακρωτήριο Κέφαλος της Θάσου η φωτιά τέθηκε υπό έλεγχο χθες το μεσημέρι, αφού έκαψε περίπου 2.000 στρέμματα παρθένου δάσους, ένα από λίγα που έχουν απομείνει στο νησί. <p>
 Στην Καβάλα, ανάμεσα στα χωριά Ζυγός και Παλιά Καβάλα, οι πυροσβέστες κατάφεραν να σταματήσουν το πύρινο μέτωπο πριν πάρει διαστάσεις. Ως αργά το βράδυ, υπήρχε μόνο μια εστία, αλλά ήταν υπό τον έλεγχο των πυροσβεστικών δυνάμεων.<p>

<b>ΙΩΑΝΝΙΝΑ </b>Σε εξέλιξη ήταν ώς αργά το βράδυ η φωτιά που κατακαίει δασικές εκτάσεις ανάμεσα στα χωριά Λαΐστα, Βρυσοχώρι και Δίστρατο. Στην προσοπάθεια για την κατάσβεση παίρνουν μέρος ένα ελικόπτερο και ένα καναντέρ.<p>
<b> ΘΕΣΣΑΛΟΝΙΚΗ </b>Σε ύφεση αλλά και σε εξέλιξη βρισκόταν μέχρι χθες το μεσημέρι η πυρκαγιά στη Σαμαρίνα Γερβενών.<p>
 Η ύφεση της φωτιάς οφειλόταν στη μείωση της εντάσεως των ανέμων, αλλά οι πυροσβέστες είχαν να αντιμετωπίσουν ένα μέτωπο μήκους εικοσιπέντε χιλιομέτρων, στην περιοχή Κορομηλάς.<p>
 Στην επιχείρηση κατάσβεσης συμμετείχαν περίπου 100 άνδρες της Πυροσβεστικής Υπηρεσίας με 16 οχήματα, 65 στρατιώτες και εθελοντές. <p>
<b> ΠΥΡΓΟΣ </b>Υπό πλήρη έλεγχο βρίσκονται τα πύρινα μέτωπα σε Ηλεία, Μεσσηνία, Λακωνία και Κεφαλονιά. Στην περιοχή Αλφειούσας Ηλείας οι πυροσβεστικές δυνάμεις βρίσκονταν σε αυξημένη επαγρύπνηση καθώς ο δυνατός αέρας που φυσούσε χθες εγκυμονούσε σοβαρούς κινδύνους αναζωπύρωσης των εστιών.<p>
 Στη Μεσσηνία οι δύο προχθεσινές πυρκαγιές στον Μεσοπόταμο και τη Μεταμόρφωση Πυλίας τέθηκαν υπό πλήρη έλεγχο αφού έκαψαν αγροτοδασική έκταση.<p>
 Ελεγχόμενη είναι η πυρκαγιά και στην περιοχή «Κίτας» του Δήμου Οιτύλου στη Λακωνία, αλλά και στον Αγιο Νικόλαο Πόρου Κεφαλονιάς. <p>
<b> ΧΙΟΣ </b>Υπό πλήρη έλεγχο, ύστερα από διήμερη μάχη με τις φλόγες, τέθηκε χθες το μεσημέρι η πυρκαγιά στα Μαστιχοχώρια της Χίου, αφού κατέστρεψε περίπου 20.000 στρέμματα δασικής και καλλιεργήσιμης έκτασης.<p>
 Εκατοντάδες μαστιχόδενδρα στην περιοχή Πυργίου έγιναν στάχτη. Πάντως, όπως σημείωσε ο πρόεδρος της Ενωσης Μαστιχοπαραγωγών Χίου, Κώστας Γανιάρης, χρειάζονται λίγες ημέρες ώσπου να καταμετρηθούν συνολικά οι ζημιές.<p>
 Κρίσιμες ήταν οι ώρες το βράδυ της Πέμπτης, όπου λόγω του κινδύνου να αποκοπούν αλλά και της αποπνικτικής ατμόσφαιρας που δημιουργούσαν οι πυκνοί καπνοί, δόθηκε εντολή και εκκενώθηκαν τα χωριά Πυργί (έδρα του Δήμου Μαστιχοχωρίων) και Ολύμποι. <p>
 Στη Χίο έφθασε χθες από τη Σάμο με C-130 ο υπουργός Αιγαίου, Νίκος Σηφουνάκης, συνοδευόμενος από τη γενική γραμματέα της περιφέρειας Βορείου Αιγαίου, Μαρία Σκέμπερη, όπου επισκέφτηκαν τις πληγείσες περιοχές. <p>
 Πάντως, έντονα παράπονα εκφράζονται επειδή την Πέμπτη και ενώ η φωτιά βρισκόταν υπό μερικό έλεγχο, έφυγε το ένα πυροσβεστικό αεροσκάφος, με αποτέλεσμα η φωτιά να πάρει μεγάλες διαστάσεις βάζοντας σε κίνδυνο χωριά, καθώς και αποθήκες με στρατιωτικό υλικό και καύσιμα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
