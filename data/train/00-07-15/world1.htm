<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 15/07/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


ΑΝΟΪ<p>

Ιστορική εμπορική συμφωνία υπέγραψαν χθες οι ΗΠΑ και το Βιετνάμ, 25 χρόνια μετά το τέλος του πολέμου, κάνοντας το σημαντικότερο βήμα για την εξομάλυνση των σχέσεών τους, μετά τη σύναψη διπλωματικών σχέσεων ανάμεσα στην Ουάσιγκτον και το Ανόι πριν από πέντε χρόνια και ανοίγοντας το δρόμο για τη μελλοντική ένταξη του Βιετνάμ στον Παγκόσμιο Οργανισμό Εμπορίου.<p>
 Η συμφωνία υπεγράφη χθες, από τον υπουργό Εμπορίου του Βιετνάμ, Βου Κοάν, και την Aμερικανίδα εκπρόσωπο σε θέματα εμπορίου, Σαρλίν Μπαρσέφσκι, και επιτρέπει στο Βιετνάμ να εξάγει τα προϊόντα του στις ΗΠΑ στην ίδια βάση με τις υπόλοιπες χώρες του κόσμου. Από την πλευρά του, το Βιετνάμ δεσμεύεται να ανοίξει την αγορά του σε ξένες επενδύσεις και στο διεθνή ανταγωνισμό.<p>
 Οπως δήλωσε ο πρόεδρος των ΗΠΑ, Μπιλ Κλίντον, πρόκειται «για ένα ιστορικό βήμα στη διαδικασία εξομάλυνσης, συμφιλίωσης και ίασης ανάμεσα στις δύο χώρες».<p>
 «Πρόκειται για ένα σημαντικό βήμα στη διαδικασία ένταξης του Βιετνάμ στη διεθνή οικονομία», δήλωσε ο Βου Κοάν, επισημαίνοντας ότι η υπογραφή της συμφωνίας «βασίζεται στις αρχές της ισότητας, του αμοιβαίου συμφέροντος και του αμοιβαίου σεβασμού στην ανεξαρτησία και την εθνική κυριαρχία». <p>
 «Οι δύο πλευρές θα σεβασθούν τους διεθνείς εμπορικούς κανόνες και ήθη, λαμβάνοντας υπόψη ότι το Βιετνάμ παραμένει ακόμη μια χώρα σε χαμηλό επίπεδο ανάπτυξης και μόλις τώρα προχωρεί στην ένταξή του στην περιφερειακή και παγκόσμια οικονομία», πρόσθεσε.<p>
<b> Eκατέρωθεν
 αντιδράσεις</b><p>
 Παρατήρησε ακόμη ότι οι «διμερείς διαπραγματεύσεις δεν ήταν απλές». Η συμφωνία είχε προγραμματιστεί να υπογραφεί το Σεπτέμβριο του 1999, αλλά αυτό δεν επετεύχθη, λόγω έντονης αντίδρασης της συντηρητικής πτέρυγας του Kομμουνιστικού Kόμματος που κυβερνά το Βιετνάμ και των ανησυχιών για ανάμιξη των ΗΠΑ στις εσωτερικές υποθέσεις της χώρας. Αντιδράσεις υπήρχαν και από την πλευρά των ΗΠΑ. Οπως επισήμανε ο Βου Κοάν, «ορισμένοι αμερικανικοί κύκλοι που δεν έχουν ακόμη ξεπεράσει το «Σύνδρομο του Βιετνάμ» προσπαθούν να εμποδίσουν την εξομάλυνση των σχέσεων ανάμεσα στις δύο χώρες, ακόμη και να αναμιχθούν στα εσωτερικά του Βιετνάμ. Η υπογραφή της συμφωνίας είναι απαραίτητη αλλά όχι επαρκής. Η θέση και η ισχύς του Βιετνάμ είναι πολύ διαφορετικές απ' ό,τι ήταν πριν από 10 χρόνια. Το Βιετνάμ αποτελεί μία εν δυνάμει αγορά, και αυτοί στις ΗΠΑ που βλέπουν με ευρύτητα τα πράγματα θα το λάβουν υπόψη τους», πρόσθεσε.<p>
 Προκειμένου να ισχύσει πρέπει να επικυρωθεί από τα δύο κοινοβούλια. Ειδικά στις ΗΠΑ η διαδικασία της επικύρωσης δεν είναι απλή. Ο πρόεδρος Κλίντον ελπίζει ότι θα έχει ολοκληρωθεί η διαδικασία πριν από τη λήξη της θητείας του, αλλά κάτι τέτοιο δεν θα είναι εύκολο.<p>

 (Γαλλ. Πρακτορείο, Ασσ. Πρες, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
