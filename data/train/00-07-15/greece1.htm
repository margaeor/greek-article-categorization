<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 15/07/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>







   Η πτώση του πυροσβεστικού αεροσκάφους στο Πήλιο και ο θάνατος των δύο αντρών της Πολεμικής Αεροπορίας δίπλωσε απότομα τα φτερά των πιλότων που όλες αυτές τις ημέρες της καταστροφής δίνουν τα πάντα στις ακατάπαυστες μάχες με τις αδηφάγες φλόγες. «Το περιμέναμε», θα που κάποιοι. «Κάποια στιγμή κάτι κακό θα γινόταν...».<p>

 Ο συνδυσμός της φυσικής εξάντλησης των πληρωμάτων, των αμείωτων μετώπων και των καιρικών συνθηκών αποδείχτηκε τελικά τραγικός και για ανθρώπινες ζωές, κάτι που σε γενικές γραμμές είχε αποφευχθεί τις δύο αυτές εβδομάδες της καταστροφής. Οι ηγεσίες της Αεροπορίας και της Πυροσβεστικής δέχθηκαν την είδηση με συντριβή ενώ παράλληλα συνέχιζαν να δίνουν τη μάχη στα ενεξελίξει ή ελεγχόμενα μέτωπα των πυρκαγιών σε όλη τη χώρα. <p>

 Η πρώτη εικόνα για τις συνθήκες του χθεσινού δυστυχήματος στις 6:45 το πρωί στην Αργαλαστή του Πηλίου που είχαν οι επιτελείς του Γενικού Επιτελείου Αεροπορίας έδειχνε ότι το αεροσκάφος, ένα Καναντέρ CL-215, αμέσως μετά τη δεύτερη ρίψη νερού σε χαράδρα, μπλέχτηκε μέσα στους πυκνούς καπνούς και καρφώθηκε στο λόφο.<p>

 «Αντικρύσαμε ένα αποτρόπαιο θέαμα. Δεν υπάρχουν λόγια για να περιγράψουν την τραγωδία», σημειώνει ο Μιλτιάδης Γαϊτανάς, δήμαρχος Αργαλαστής. Μαζί με μια ομάδα πυροσβεστών είδαν χθες το πρωί την πτώση του αεροσκάφους. Αμέσως έσπευσαν ένας γιατρός και τραυματιοφορείς, αλλά ήταν ήδη αργά. Ο κυβερνήτης επισμηναγός Γιάννης Μυλωνάς, 41 ετών από τη Λαμία, πατέρας τριών παιδιών, ήταν από τους πιο έμπειρους πιλότους στα πυροσβεστικά στα οποία είχε γράψει 1.485 ώρες πτήσεις από τις 4.400 συνολικά στην Πολεμική Αεροπορία. Ο συγκυβερνήτης, ο ανθυποσμηναγός Γιάννης Καρασάβας, 25 ετών από το Βόλο, είχε 345 ώρες πτήσεις και 72 στα Καναντέρ. Το αεροσκάφος που συνετρίβη είχε κατασκευαστεί το 1977 και μέχρι χθες είχε πετάξει 7.238 ώρες. Την περασμένη Πέμπτη έδινε επί 11 ώρες μάχη με τις φλόγες και άλλες 8 την Παρασκευή. <p>

 Στα πυροσβεστικά αεροσκάφη έχουν καταγραφεί 6 μεγάλα ατυχήματα, τα τρία τη διετία 1977-1978, όταν δηλαδή ήταν καινούργια, από το 1974 που χρησιμοποιούνται στην κατάσβεση πυρκαγιών μέχρι σήμερα. Το προηγούμενο ατύχημα είχε γίνει το Αύγουστο του 1993, όταν ένα άλλο CL-215 είχε συντριβεί στο Αίγιο. Ο δείκτης ατυχημάτων στη μοίρα πυροσβεστικών αεροσκαφών προσεγγίζει το ένα ατύχημα ανά 100.000 ώρες πτήσεων. Ελαφρώς υψηλότερος από άλλες χώρες, πλην όμως στη Γαλλία, την Ισπανία και τον Καναδά΄, που ο στόλος τους είναι αρκετά νεότερος από τον δικό μας, πετούν 15 με 17 ώρες κατά μέσον όρο το μήνα. Στην Ελλάδα, τα πυροσβεστικά αεροσκάφη γράφουν περί τις 2.000 ώρες πτήσεων το χρόνο, οι περισσότερες από τις οποίες την θερμή περίοδο του καλοκαιριού.<p>

 Τη βαθειά του οδύνη για το θάνατο του κυβερνήτη και του συγκυβερνήτη του πυροσβεσικού αεροσκάφους εξέφρασε χθες το μεσημέρι ο υπουργός Δημόσιας Τάξης, Μιχ. Χρυσοχοϊδης από το συντονιστικό κέντρο της Πυροσβεστικής υπηρεσίας όπου βρίσκεται καθημερινά. <p>

 "Ο θάνατος των δύο πιλότων αγγίζει και το Πυροσβεστικό Σώμα αφού ο πατέρας του κυβερνήτη Γιάννη Μυλωνά είναι συνταξιούχος πυροσβέστης", είπε ο υπουργός και ευχήθηκε να ξεπεράσει γρήγορα τον τραυματισμό της η πυροσβέστης Αικατερίνη Σαχινίδου. Ο Μιχ. Χρυσοχοϊδης είπε ακόμα ότι "αυτήν την ώρα χιλιάδες άνθρωποι, πιλότοι, πυροσβέστες, στρατιώτες και εθελοντές μάχονται με αυταπάρνηση τα μέτωπα της φωτιάς".<p>

- Εκτός κινδύνου νοσηλεύεται τελικά στο νοσοκομείο του Ρίου η νεαρή πυροσβέστης Αικατερίνη Σαχινίδου που τραυματίστηκε χθες κατά τη διάρκεια επιχείρησης στο Σαραντάτοιχο Κορινθίας. Αρχικά υπήρξαν φήμες πως η ζωή της 30χρονης η οποία υπηρετεί στο πεζοπόρο τμήμα Αθηνών, αλλά και δύο ακόμη συναδέλφων της, διέτρεχαν σοβαρό κίνδυνο. Πολύ γρήγορα το τοποίο ξεκαθάρισε. Σύμφωνα μάλιστα με τις πληροφορίες που δόθηκαν στην «ΚΕ» από το εσωτερικό της Πυροσβεστικής Υπηρεσίας, «μπορεί μεν η κοπέλα να είναι σοβαρά τραυματισμένη στο κεφάλι, ωστόσο, η ζωή της δεν διατρέχει άμεσο κίνδυνο. Ομοίως και οι δύο συνάδελφοί της οι οποίοι νοσηλεύονται εκτός κινδύνου με εγκαύματα».
<p>




 Ο κατάλογος των θυμάτων με CL-215<p>

 26.5.1977 - Ισθμια Κορινθίας<br>
 Επισμηναγός Μιχαήλ Ζιώγας <br>
 Ανθυποσμηναγός Νικόλαος Γεωργίου <br>
 Ανθυποσμηναγός Χαράλαμπος Λιάσκος<p>



 09.3.1984 - αεροδρόμιο Ελευσίνας<br>
 Ταξίαρχος Χαράλαμπος Σκαμαγκούλης <br>
 Σμηναγός Ιωάννης Επιτροπάκης <p>



 22.8.1993 - Ανω Ροδίνη Αχαϊας<br>
 Σμηναγός Στυλιανός Κελετσέκης <br>
 Ανθυποσμηναγός Κων/νος Παλαμιώτης<p>



 15.7.2000 - Αργαλαστή Μαγνησίας<br>
 Επισμηναγός Ιωάννης Μυλωνάς<br>
 Ανθυποσμηναγός Ιωάννης Καρασάβας<p>





  



 



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
