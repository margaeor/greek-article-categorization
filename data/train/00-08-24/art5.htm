<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 24 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο διασημότερος αρχαίος δρόμος, η Οδός των Παναθηναίων που ξεκινούσε από το Δίπυλο του Κεραμεικού και ανηφόριζε διά μέσου της Αρχαίας Αγοράς στην Ακρόπολη, γίνεται προσπάθεια να αναβιώσει, όχι βέβαια ως κεντρική οδική αρτηρία της πόλης όπως ήταν στην αρχαιότητα, αλλά ως μία αρχαία διαδρομή, ως ένας ωραίος περίπατος για τους σύγχρονους και μελλοντικούς φιλίστορες και αρχαιόφιλους.<p>
 Το σχέδιο αυτό, ενταγμένο στα έργα ενοποίησης των αρχαιολογικών χώρων της Αθήνας μελετάται από ειδική ομάδα εργασίας της Α' Εφορείας Ακρόπολης. Ηδη, έχει αρχίσει η καταγραφή της υπάρχουσας κατάστασης όσον αφορά τη διατήρηση τμημάτων του δρόμου και έχει προταθεί η ανάδειξη των παρόδιων μνημείων, ιερών,

ναών, βωμών, με την τοποθέτηση ενδεχομένως και κάποιων φυτών στα πρανή του δρόμου, όπου αυτό είναι εφικτό, για να γίνει σαφέστερη η εικόνα της πορείας του.<p>
 Ο «δρόμος» υπολογίζεται πως θα είχε συνολικό μήκος 1.050 μ. και το πλάτος του κυμαινόταν από 10-12 μ. Είναι συνδεδεμένος με την πομπή των Παναθηναίων, που απεικονίζεται στη ζωφόρο του Παρθενώνα. Πολίτες, έφιπποι και πεζοί, τιμώντας την πολιούχο θεά κατά τον μήνα Εκατομβαιώνα (τέλος Ιουλίου), ιδιαίτερα κάθε τέσσερα χρόνια που γίνονταν τα Μεγάλα Παναθήναια, ανηφόριζαν από το Δίπυλο στην Ακρόπολη, ακολουθώντας τους ιερείς και άρχοντες, που μετέφεραν το νέο πέπλο της Αθηνάς. Η γιορτή αυτή είχε πανελλήνιο χαρακτήρα. Γινόταν με κάθε επισημότητα και πλαισιωνόταν από γυμνικούς (αθλητικούς), ιππικούς, μουσικούς και ποιητικούς αγώνες. <p>
<b> Mοναδική συνέχεια<p></b>
 Σύμφωνα με τον Αμερικανό ανασκαφέα της Αρχαίας Αγοράς Λέσλι Σίαρ, «η Οδός των Παναθηναίων, αυτή η μεγάλη κυρία οδός της αρχαίας Αθήνας, που διασχίζει διαγωνίως την Αρχαία Αγορά, διατηρήθηκε μέσα απ' όλους τους αιώνες, μέσα από τις αλλεπάλληλες αλλαγές της Ιστορίας, μέσα από καταστροφές, κατακτήσεις και λεηλασίες και από τις διάφορες κατοικήσεις του χώρου αυτού, στις διάφορες ίδιες εποχές, η ίδια που ήταν πάντα. Xρησιμοποιήθηκε πάντα η ίδια αυτή οδός, όπως σχεδιάστηκε αρχικά. Κατασκευάσθηκε στα μέσα του 6ου αιώνος π.Χ. και ήταν η κεντρική οδός της αρχαίας πόλεως. Εως το 1931 που άρχισαν οι ανασκαφές η οδός ήταν η ίδια στο μέρος αυτό, που εκατοικείτο πυκνά και ονομαζόταν «οδός Αρείου Πάγου». Υψώθηκε κατά 6 μέτρα μαζί με το γύρω τοπίο με την πάροδο των ετών, αλλά παρέμεινε η ίδια. Δεν άλλαξε. Δεν κτίστηκαν σπίτια πάνω σ' αυτήν. Aλλά εκατέρωθεν αυτής, στις πλευρές της και χρησιμοποιήθηκε κατά τον ίδιο τρόπο μέσα στις χιλιετηρίδες., από τις γενεές των ανθρώπων που κατοίκησαν στον

χώρο αυτό. Εχουμε, λοιπόν, μια συνέχεια ζωής εδώ, που είναι μοναδική για όλο τον κόσμο». <p>
 Ο σημερινός όμως επισκέπτης της Αγοράς δεν έχει σαφή εικόνα του σπουδαίου αυτού δρόμου ούτε στα καλά διατηρημένα σημεία του, γιατί δεν είναι οριοθετημένη η πορεία του. Αλλά κι όταν κάτι τέτοιο επιτευχθεί, μετά την ολοκλήρωση των έργων ενοποίησης, μη φανταστείτε την ανάδειξη του δρόμου από τον Κεραμεικό μέχρι την είσοδο της Ακρόπολης όπως ήταν, γιατί από τον Κεραμεικό μέχρι την Αγορά η ανάδειξη μόνο θεωρητική μπορεί να είναι (με σχεδιαγράμματα) αφού μεσολαβούν κτίρια και σύγχρονοι δρόμοι. Αλλά και στην είσοδο της Ακρόπολης η πορεία του έχει διακοπεί από το Υστερορωμαϊκό τείχος και την Πύλη Μπελέ.<p>
 Τα ορατά τμήματα της «Παναθηναίων» είναι δύο και ασύνδετα μεταξύ τους. Το μεγαλύτερο τμήμα της διασχίζει διαγωνίως την Αγορά και το δεύτερο βρίσκεται ψηλά στη βόρεια κλιτύ της Ακρόπολης στο ύψος της Κλεψύδρας. Σε εκείνο το σημείο έχει μορφή κλίμακας, που φαίνεται πως διαμορφώθηκε έτσι στα μέσα του 1ου μ.Χ. αιώνα. Το ενδιάμεσο κομμάτι του δρόμου δεν είναι ορατό κι ίσως να είναι και κατεστραμμένο.<p>
 Το εμφανέστερο και πλέον αξιοποιήσιμο τμήμα της «Παναθηναίων» μοιάζει να αναδύεται κάτω από την σημερινή οδό Αδριανού. Αγγίζει σε κάποιο σημείο το τοιχίο του ηλεκτρικού σιδηροδρόμου, ενώ διακρίνονται (μισοκρυμμένες από επιχώσεις και βλάστηση) τετράγωνες μαρμάρινες βάσεις που τέμνουν τον δρόμο κατά πλάτος. Αλλά τι δουλειά μπορούν να έχουν εκεί αυτές οι πλάκες; Η ύπαρξή τους εκεί ερμηνεύθηκε ως αφετηρία για τους αγώνες δρόμου στη γιορτή των Παναθηναίων.<p>
 <b>Συνάντηση με μνημεία<p></b>
 Στη συνέχεια, η χάραξη του δρόμου σηματοδοτείται από ένα πώρινο αγωγό, που εξαιτίας της θέσης του θα έχει την τύχη να καθαριστεί και να αναδειχθεί, όπως και πολλά από τα σημαντικότερα μνημεία που συναντά στο διάβα της η «Παναθηναίων» κυρίως μετά τη Στοά Αττάλου μέχρι το Ελευσίνιο (ιερό στους πρόποδες της Ακρόπολης όπου κατέληγε η πομπή των Ελευσινίων Μυστηρίων). Κι αυτά είναι τμήμα αγωγού συστήματος υδρόμυλων 5ου και 6ου αι. μ.Χ., το Υστερορωμαϊκό τείχος που τέμνει τον δρόμο, η Βιβλιοθήκη Πανταίνου, η Νοτιανατολική Στοά, το Ιερό της Εκάτης, το Πρόπυλο και η Ρωμαϊκή Στοά Ελευσινίου. <p>
 Από το Ιερό της Εκάτης μέχρι το Ελευσίνιο, ο δρόμος οριοθετείται σαφώς και από

τις δύο πλευρές του, καθώς από τη μία είναι τα μνημεία και από την άλλη ανηφορίζει στην άκρη του δρόμου ο αγωγός του Αδριάνειου Υδραγωγείου. <p>
 Σε εκείνο το σημείο τα τελευταία χρόνια έγινε από τον σημερινό προϊστάμενο της

Διεύθυνσης Αρχαίων Μνημείων Δημ. Ζιρώ, ανάπλαση του πλάτους της οδού, με ελαφρά επίστρωση σκυροδέματος γι' αυτό και η πορεία του μόνο σ' αυτό το σημείο

είναι σαφής. Ο κ. Ζιρώ βρήκε τα θεμέλια του αρχαίου δρόμου και διαπίστωσε πως το αρχικό πλάτος του ήταν περίπου 10 μ.<p>
 Συνεπώς, η «Παναθηναίων» για μας θα αρχίζει κάτω από την Αδριανού, θα φαρδαίνει στην πλατεία της Αγοράς και θα χάνεται στα δύσβατα μονοπάτια της Ακρόπολης. Βεβαίως, φαντασία υπάρχει και δόξα τω Θεώ με τα σύγχρονα μέσα μπορεί να αναπαρασταθεί καθ' όλο το μήκος της. Πάντως, ένα από τα πιο ενδιαφέροντα σημεία της θα πρέπει να ήταν το κομμάτι που περνάει από την πλατεία της Αγοράς. Μια πλατεία που πρέπει να τη φανταστούμε ως ένα χώρο ελεύθερο από οικοδομήματα, τουλάχιστον στα κλασικά και ελληνιστικά χρόνια, γεμάτο όμως από πρόχειρες κατασκευές για την τέλεση αγωνισμάτων. Την εικόνα συμπλήρωναν πάγκοι με τέντες για τα αγροτικά και άλλα προϊόντα αλλά και ξύλινα

ικριώματα με καθίσματα για παραστάσεις.<p>
 Γύρω τον τόπο στόλιζαν ιερά, τιμητικά αγάλματα και βωμοί, όπως ο βωμός των δώδεκα θεών, το βάθρο των επωνύμων ηρώων των αθηναϊκών φυλών κ.ά. <p>
 Τελικά, ενοποίηση των αρχαιολογικών χώρων της Αθήνας με την έννοια της δημιουργίας ενός μεγάλου αρχαιολογικού πάρκου δίχως κάγκελλα, δρόμους, διαβάσεις, φανάρια και ξανά κάγκελλα για την περίφραξη των επιμέρους αρχαιολογικών χώρων, μπορεί να μη δούμε, αλλά απ' ό,τι φαίνεται, θα έχουμε την

τύχη να περπατήσουμε δρόμους σκονισμένους, ξεχασμένους με μεγάλη ιστορία.<p>
 <b>Ν.ΚΟΝΤΡΑΡΟΥ-ΡΑΣΣΙΑ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
