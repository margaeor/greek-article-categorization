<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 24 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Γράμμα της 15χρονης στον εκπρόσωπο Tύπου του πατέρα της, για «επιθέσεις εναντίον της από τα μέλη του διοικητικού συμβουλίου του Iδρύματος»<p>
</b>
Της<b> ΑΝΝΑΣ ΣΤΕΡΓΙΟΥ<p>
 «...Π</b>ραγματικά ελπίζω ότι τα μέλη του διοικητικού συμβουλίου του Ιδρύματος του παππού μου θα σταματήσουν τις επιθέσεις εναντίον μου...».<p>
 Μ' αυτές τις γραμμές η Αθηνά Ρουσέλ, η πρωταγωνίστρια πίσω από τις κουίντες στο δικαστικό σίριαλ Τιερί Ρουσέλ-Στέλιου Παπαδημητρίου, σπάει για πρώτη φορά τη σιωπή της.<p>
 Με ένα λιτό γράμμα της στην αγγλική γλώσσα προς τον εκπρόσωπο Τύπου του Τιερί Ρουσέλ, Αλέξη Μανθεάκη, που δόθηκε χθες στους δημοσιογράφους στον «Αστέρα Βουλιαγμένης», τον ευχαριστεί που απέστειλε την επιστολή του πατέρα της προς το Ιδρυμα Ωνάση, η οποία εκφράζει και τη δική της βούληση: <p>
 «Θα ήθελα να σ' ευχαριστήσω πάρα πολύ για το γράμμα που έστειλες στα μέλη του Ιδρύματος εκ μέρους του πατέρα μου, που αφορά εμένα».<p>
 Υπενθυμίζουμε ότι ο Τιερί Ρουσέλ με επιστολή, που κοινοποιήθηκε την περασμένη εβδομάδα, προς τα μέλη του Δ.Σ. του Ιδρύματος, τους ζητούσε να ξεκαθαρίσουν τη

θέση τους για «τις επιθέσεις που δέχεται η κόρη του από τον πρόεδρο Στέλιο Παπαδημητρίου» και στα ζητήματα που αφορούν την προεδρία του φορέα.<p>
 «Η Αθηνά είναι εξαιρετικά ενοχλημένη με όσα λέει σε βάρος της ο πρόεδρος του Ιδρύματος Στέλιος Παπαδημητρίου», τόνισε ο κ. Μανθεάκης. Κάλεσε τα μέλη του διοικητικού συμβουλίου να στηρίξουν εμπράκτως την εγγονή του Ωνάση, ενώ διερωτήθηκε κατά πόσο ο κ. Παπαδημητρίου είναι κατάλληλος για πρόεδρος, εάν εξαπολύει τόσες ύβρεις και ταπεινωτικούς χαρακτηρισμούς εναντίον της Αθηνάς. <p>
 Υποστήριξε ότι η διαμάχη και τα δικαστικά θέματα που έχουν προκύψει έχουν ωριμάσει πρόωρα το 15άχρονο κορίτσι, το οποίο δεν είναι ένα φοβισμένο πλάσμα χωρίς προσωπικότητα. <p>
 «Στις φλέβες της», είπε χαρακτηριστικά, «κυλάει το αίμα του Αριστοτέλη Ωνάση. Εδώ και ενάμιση χρόνο ήθελε να παρέμβει, αλλά τη συγκρατούσε ο Τιερί Ρουσέλ».<p>
 Ο κ. Μανθεάκης μίλησε εφ' όλης της ύλης για τη διαμάχη Ρουσέλ-Παπαδημητρίου: <p>
 - Δεν πρόκειται για προσωπική διένεξη, τόνισε, κι έκανε εμμέσως πλην σαφώς λόγο για έπαρση και αχαριστία του προέδρου του Ιδρύματος Ωνάση απέναντι στον Αριστοτέλη Ωνάση, που τον ανέδειξε.<p>
 - Εκτίμησε πως ο κ. Παπαδημητρίου αισθάνεται μένος και μίσος απέναντι στην Αθηνά, ενδεχομένως επειδή, αν δεν υπήρχε το κορίτσι, το Ιδρυμα θα ήταν πλουσιότερο κατά 1 δισεκατομμύριο δολάρια ΗΠΑ. Τα χρήματα αυτά δεν θα ήταν στη

διάθεση του Στέλιου Παπαδημητρίου, αλλά ως πρόεδρος του Ιδρύματος θα μπορούσε να τα διαχειριστεί.<p>
 - Οτι ο πρόεδρος του Ιδρύματος και οι δύο αντιπρόεδροι, ο Παύλος Ιωαννίδης και

ο Απόστολος Ζαμπέλας, το έχουν μετατρέψει σε οικογενειακή τους υπόθεση, τοποθετώντας στο Δ.Σ. τα παιδιά τους. <p>
 «Ο Αριστοτέλης Ωνάσης -εξήγησε- είχε τη βούληση στο Δ.Σ. του Ιδρύματος να τοποθετηθούν και μέλη της οικογένειάς του, όπως η Τίνα Λιβανού (που απεβίωσε πριν απ' αυτόν), η Χριστίνα Ωνάση, η Τζάκι Ωνάση, τα εξαδέρφια του, Κωνσταντίνος Κονιαλίδης και Μιχαήλ Δόλογλου κ.ά., και τεχνοκράτες».<p>

- Τα έξοδα συντήρησης του Ωνάσειου Καρδιοχειρουργικού Κέντρου, σημείωσε, θα έπρεπε, σύμφωνα με τη βούληση του Αριστοτέλη Ωνάση, να καλύπτονται από το Ιδρυμα και όχι από το ελληνικό κράτος κι είναι ένα από τα θέματα που απασχολούν έντονα την Αθηνά.<p>
- Ο Ωνάσης, ανέφερε, ονειρεύτηκε τα βραβεία που δίνονται στο όνομά του να είναι ανάλογης εμβέλειας με τα Νόμπελ, ωστόσο ελάχιστοι στο εξωτερικό και στην

Ελλάδα γνωρίζουν πού και πότε δίνονται.<p>
- Χαρακτήρισε «απειλή» την Αθηνά Ρουσέλ για την καριέρα του Στέλιου Παπαδημητρίου, γιατί θα του στερούσε την προεδρία του Ιδρύματος και τη δύναμη που απορρέει απ' αυτή τη θέση.<p>
 «Τρεις είναι οι βασικοί όροι για την προεδρία, σύμφωνα με το καταστατικό», τόνισε ο κ. Μανθεάκης. «Η Αθηνά να έχει κλείσει τα 21 της χρόνια, να θέλει και

να μπορεί. Η Χριστίνα Ωνάση δεν είχε πανεπιστημιακή μόρφωση, ούτε ήξερε να γράφει στα ελληνικά κι όμως διατέλεσε πρώτη πρόεδρος του Ιδρύματος. Τώρα ο κ. Παπαδημητρίου ανεβάζει συνεχώς τον πήχυ των προσόντων για την προεδρία».<p>
 Πρόσθεσε ότι έχει σταλεί ξεχωριστή επιστολή στον αρχιεπίσκοπο Αλβανίας Αναστάσιο, που είναι μέλος του Δ.Σ. του Ιδρύματος Ωνάση, για να πάρει θέση. Και κατέληξε λέγοντας: «Αν έχει φίλους ή όχι η Αθηνά στο διοικητικό συμβούλιο του Ιδρύματος Ωνάση θα φανεί τώρα».<p>
 Η εκτελεστική επιτροπή του Ιδρύματος Ωνάση επιφυλάχθηκε ν' απαντήσει σήμερα στην επιστολή της 15άχρονης αλλά, σύμφωνα με ορισμένες πληροφορίες, όταν ενημερώθηκαν κάποια από τα μέλη για το περιεχόμενό της έσπευσαν να πουν: «Ωδινεν όρος και έτεκεν μυν». <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
