<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 24 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Eργαζόμενοι στα άλλα ναυπηγεία διαμαρτύρονται στην προοπτική το προς πώληση ναυπηγείο να μονοπωλήσει τις νέες παραγγελίες του Πολεμικού Nαυτικού<p>

<b> Δ</b>υσκολεύει όσο περνά ο καιρός το εγχείρημα πώλησης του ναυπηγείου Σκαραμαγκά, που ως γνωστόν ανήκει κατά 51% στην υπό ιδιωτικοποίηση κρατική τράπεζα ΕΤΒΑ και κατά 49% στο συνεταιρισμό των εργαζομένων.<p>
 Τα σωρευμένα χρέη, που θα υπερβούν τα 65 δισ. δραχμές στο τέλος του χρόνου, και η ζημιογόνα σύμβαση με τον Στρίντζη αποτελούν μερικά μόνο από τα αγκάθια στην πώληση του ναυπηγείου, τα οποία η κυβέρνηση υπολόγιζε να παρακάμψει δίνοντας ως προίκα στο Σκαραμαγκά νέες ναυπηγήσεις του Πολεμικού Ναυτικού ύψους περίπου 1 τρισ. δραχμών για την επόμενη δεκαετία.<p>
 Οσο για την αντίδραση του επικεφαλής του συνεταιρισμού Γιώργου Κοντάκη στο αίτημα για συναίνεση στην παραχώρηση στην ΕΤΒΑ του δικαιώματος που έχει στο 49% των μετοχών του Σκαραμαγκά, μέχρι στιγμής δεν υπάρχει καμιά εξέλιξη, καθώς

η πλευρά των εργαζομένων παραμένει ανυποχώρητη στη θέση της για διαπραγμάτευση

από την ίδια της πώλησης του 49% στον αγοραστή εφόσον βρεθεί.<p>
 Σε ό,τι αφορά όμως στην «προικοδότηση» του Σκαραμαγκά, άρχισαν οι αντιδράσεις εκ μέρους των άλλων ιδιωτικών ναυπηγείων που έχουν και αυτά δυνατότητες συμμετοχής στα προγράμματα του Π.Ν. Οι διαμαρτυρίες ξεκίνησαν από τους εργαζόμενους των επιχειρήσεων, που εκφράζουν φόβους για συρρίκνωση της απασχόλησης, σε περίπτωση που ο Σκαραμαγκάς μονοπωλήσει τις νέες παραγγελίες.<p>
 Ηδη, προχθές, ο υφυπουργός Ανάπτυξης Αλέξανδρος Καλαφάτης έγινε αποδέκτης των διαμαρτυριών των εργαζομένων στο Νεώριο Σύρου, του πρώτου ναυπηγείου που ιδιωτικοποιήθηκε, το 1994. Σύμφωνα με τον πρόεδρο του σωματείου, που είναι και

πρόεδρος του Eργατικού Κέντρου Κυκλάδων, Κώστα Ραουζαίου, στη συγκεκριμένη επιχείρηση την τελευταία 6ετία δεν έγινε ούτε μία ανάθεση έργου από το Πολεμικό Ναυτικό, ενώ το ναυπηγείο που είναι προσανατολισμένο αποκλειστικά στις επισκευές πλοίων, το τελευταίο διάστημα, πλήττεται από την κρίση του επισκευαστικού κλάδου.<p>
 Εντονες ήταν και οι αντιδράσεις των εργαζομένων στο ναυπηγείο Ελευσίνας. Αντιπροσωπεία του σωματείου συναντήθηκε χθες με τον υφυπουργό Ανάπτυξης, ενώ ο

πρόεδρός του Κώστας Καράπουρνος ζήτησε από τον υφυπουργό να γίνει κατανομή των

παραγγελιών του Πολεμικού Ναυτικού σε όλα τα ναυπηγεία της χώρας, ανάλογα με τις δυνατότητες που έχει το κάθε ένα. Ο ίδιος δήλωσε ότι θα συνεχίσει τις παραστάσεις του και προς άλλους συναρμόδιους υπουργούς (Εθνικής Αμυνας).<p>
 Ο πρόεδρος των ναυπηγείων Ελευσίνας και Νεωρίου Νίκος Ταβουλάρης, μέχρι στιγμής δεν έχει κοινοποιήσει τις θέσεις του σχετικά με το θέμα. Σύμφωνα, πάντως, με πληροφορίες, παρακολουθεί με προσοχή τις εξελίξεις, εστιάζοντας αυτή τη στιγμή την προσοχή του στον αθέμιτο ανταγωνισμό που ασκούν στις δικές του επιχειρήσεις τα ναυπηγεία που είτε συνεχίζουν να λειτουργούν με ζημιά είτε

δεν καταβάλλουν τις εισφορές στα ασφαλιστικά ταμεία, μειώνοντας έτσι κατά 30%-40% το κόστος των ναυπηγικών εργασιών.<p>
 Τέλος, σε ό,τι αφορά τις άλλες επιπτώσεις που έχουν οι εξελίξεις στο Σκαραμαγκά, τα προβλήματα θα είναι ιδαίτερα έντονα για την ΕΤΒΑ, την οποία η κυβέρνηση έχει αποφασίσει να ιδιωτικοποιήσει μέχρι το τέλος του χρόνου. Η συμμετοχή της τράπεζας στις ζημιές του ναυπηγείου, αλλά και η παροχή στον Στρίντζη εγγύησης καλής εκτέλεσης της παραγγελίας για τα επιβατηγά πλοία την επιβαρύνουν με αρκετά ακόμη δισεκατομμύρια, δυσχεραίνοντας την επίτευξη μιας αξιόλογης τιμής στη μετοχή της, εν όψει της πώλησης πλειοψηφικού πακέτου μετοχών.<p>
 <b>MIXAΛHΣ KAΪTANTZIΔHΣ<p></b>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
