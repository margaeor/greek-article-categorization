<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 24 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Η Μάνια Παπαδημητρίου, αγνώριστη, με ρόλεϊ στα μαλλιά και εξώπλατο σούπερ μίνι, προσπαθεί να κρεμάσει τα ρούχα στην ταράτσα, ενώ ένας δυνατός αέρας δεν ανεμίζει μόνο τα σεντόνια δυσχεραίνοντας το έργο της, αλλά της σηκώνει και το φόρεμα, αποκαλύπτοντας το εσώρουχό της. Ο πονηρός μικρούλης, που κοιτάζει κρυφά από το απέναντι παράθυρο, ακούγεται να λέει: «...μαύρο είναι».<p>
 Στην προσωπική της ζωή η ταλαντούχος ηθοποιός μάλλον θα διαλέγει μια πιο άνετη

αμφίεση για να απλώσει την μπουγάδα της. Στην προκειμένη, όμως, περίπτωση ακολουθεί τις επιταγές της Κατερίνας Ευαγγελάκου. Το χαριτωμένο μπανιστήρι, που μόλις περιγράψαμε, δεν είναι παρά μια σκηνή από την καινούργια ταινία της σκηνοθέτριας του «Ιαγουάρου», που από τον τίτλο της κιόλας, «Θα το μετανιώσεις», φανερώνει το στίγμα της.<p>
 Είναι μια ιδιότυπη κωμωδία. Επαρχιακή πόλη, δεκαετία του '90. Τρεις αδελφές ορφανές από πατέρα. Η Λένα (Διώνη Κουρτάκη), η Ανθούλα (Λένα Κιτσοπούλου) και το Μαράκι (Μάνια Παπαδημητρίου). Σχολείο, οικογένεια, εφηβικά προβλήματα, όνειρα. Το Μαράκι, όμως, παρ' όλο που είναι προικισμένη με όλα τα προσόντα του

κόσμου, παρ' όλο που είναι αριστούχα, ευφυής και υπερδραστήρια, διαλέγει να μείνει πίσω. Να μην πάει στην Αθήνα να σπουδάσει.<p>
 Κάποιοι θα 'λεγαν ότι το Μαράκι, που γίνεται τελικά ζαχαροπλάστισσα, αλλά και παράγοντας της τοπικής κοινωνίας (μέχρι και εφημεριδούλα τυπώνει), απέτυχε στη

ζωή της. Η Κατερίνα Ευαγγελάκου, όμως, όταν της λένε «μα τίποτα δεν χάρισες στην ηρωίδα σου; », ή «γιατί διάλεξες μια γυναίκα που τίποτα κοινό δεν έχει με σένα; », απαντά: «Yπάρχει και κάτι που λέγεται αξιοπρεπής αποτυχία».<p>
 Τα γυρίσματα της ταινίας, που δεν πάει πολύς καιρός που χρηματοδοτήθηκε από το

Ελληνικό Κέντρο Κινηματογράφου, άρχισαν τον Ιούλιο στην όμορφη Αυλίδα. Σε δύο παραθαλάσσια σπίτια. Εκεί γυρίστηκε και η σκηνή με το Μαράκι και το μικρό μπανιστιρτζή. Η ατμόσφαιρα είναι χαλαρή, η σκηνοθέτρια σε ένα διάλειμμα κάνει σκι, ενώ ο διευθυντής φωτογραφίας Γιώργος Αργυροηλιόπουλος πλατσουρίζει στη θάλασσα, κρατώντας στα χέρια του το πλαστικό διαφανές κουτί που θα φιλοξενήσει

την κάμερα για κάποια υποβρύχια γυρίσματα.<p>
 «Οταν έχεις λίγα χρήματα και οι περισσότεροι συντελεστές συμμετέχουν για το μεράκι τους και μόνο, καταλήγεις να κάνεις την ταινία σου με την πολυτέλεια χρόνου που δίνουν συνήθως τα πολλά χρήματα», φιλοσοφεί η Κατερίνα Ευαγγελάκου.

Η δεύτερη ταινία της είναι μια συμπαραγωγή του ΕΚΚ (40 εκατ.), της ΕΡΤ (10 εκατ.) και του εκδοτικού οίκου «ΠΟΛΙΣ» (10 εκατ.). Εξήντα εκατομμύρια είναι ένα low-low μπάτζετ. Τό κέφι, όμως, που επικρατεί είναι μεγάλο.<p>
 «Δεν έχω φιλμ, δεν έχω κάμερα, δεν έχω χρήματα. Κάνε μου μια ταινία. Ετσι μου είπε η Κατερίνα», λέει γελώντας ο Γιώργος Αργυροηλιόπουλος, που θα τραβήξει τη

μισή ταινία στο βίντεο, και την άλλη μισή σε φιλμ. Η επιλογή αυτή της Κατερίνας Ευαγγελάκου έχει σχέση με τα παιχνίδια που παίζει ο χρόνος στην ταινία της. Δύο εποχές, δύο ηλικίες. Η Μάνια Παπαδημητρίου, με τη βοήθεια της μακιγιέζ Φανής Αλεξάκη, θα ερμηνεύσει το Μαράκι τόσο στην εφηβεία όσο και σε μεγαλύτερη ηλικία.<p>
 «Από την εποχή που είχα παίξει στη μικρού μήκους "Κυρία Μίκα" ήθελα να ξανακάνω ταινία με την Κατερίνα», λέει η πρωταγωνίστρια. «Τό σενάριο, οι ωραίοι ρυθμοί του διαλόγου και το γεγονός πως όλα σ' αυτή την ταινία είναι υπέρ των ηθοποιών, υπέρ της υποκριτικής, με έκαναν να πω το "ναι" με την καρδιά μου. Η ταινία βάζει ένα ερώτημα και συγχρόνως το ανατρέπει. Είναι το γνωστό σε όλους μας: Tι σημαίνει "πηγαίνω μπροστά" ή "μένω πίσω"; Μήπως όλα είναι σχετικά; ».<p>
 «Ηθελα την ηρωίδα μου να μη χωράει στα γνωστά μοντέλα», εξηγεί η Κατερίνα Ευαγγελάκου. «Ζήτησα από τη Μάνια έναν...θηλυκό Σαρλό. Που δεν γελάει, αλλά μας κάνει να γελάμε, που δεν κλαίει, αλλά μας κάνει να κλαίμε. Το Μαράκι είναι

αντιθεσμικό. Απομακρύνεται από όλα, από τη θρησκεία, από την πολιτική, από την

οικογένεια. Το τέλος, όμως, την ταινίας είναι γεμάτο αισιοδοξία».<p>
 Να μην το αποκαλύψουμε, αλλά κάποια σχέση έχει με τον έρωτα, έστω κι έναν έρωτα απρόβλεπτο και αντισυμβατικό. Φτάνει να πούμε ότι παρτενέρ της Μάνιας Παπαδημητρίου είναι ο γρήγορα ανερχόμενος και στον κινηματογράφο Νίκος Κουρής.

Το καστ μιας ταινίας που δίνει βάρος στις ερμηνείες των ηθοποιών, δεν μπορεί παρά να είναι πολύ προσεγμένο. Δημήτρης Καταλειφός, Υβόννη Μαλτέζου, Γιώργος Νταλιάνης, Ράνια Οικονομίδου, Ιωάννα Τσιριγκούλη, Ταξιάρχης Χάνος, Ανδρέας Μαυραγάνης. Εναν ρόλο-κλειδί παίζει και ο οχτάχρονος Βασίλης Τσιάτσιος. Είναι το αγοράκι που συντροφεύει το Μαράκι στην εφηβεία της και που όταν μεγαλώσει θα αναλάβει το ρόλο του ο Νίκος Κουρής. Ο νοών νοείτω.<p>
 Στη μεγάλη σημασία των ηθοποιών επιμένει και ο Γιώργος Αργυροηλιόπουλος με την

ελαφριά, μικρή βιντεοκάμερα στο χέρι. «Οταν αφαιρεθεί από τον κινηματογράφο αυτό το...τερατώδες κομμάτι, το γεμάτο τεχνικές υποδείξεις (κινήσου από 'δω μέχρι εκεί, στάσου εκεί κ.λπ.) που οι ηθοποιοί διεκπεραιώνουν, μένει ένας μεγάλος χώρος για δημιουργική δουλειά. Αυτό γίνεται εδώ. Με ευχαριστεί αυτός ο

"άλλος τρόπος" να κάνεις σινεμά, με κάνει και ελπίζω ότι το λεπτό, ιδιότυπο χιούμορ του σεναρίου θα βγει μέσα από τις ερμηνείες των ηθοποιών».<p>
 Τα γυρίσματα του «Θα το μετανιώσεις», εκτός από την Αυλίδα έγιναν και στην Αθήνα, τη Χαλκίδα και τη Μαλακάσα. Ενα μικρό μέρος της θα γυριστεί ακόμα το χειμώνα στο Ναύπλιο και μετά θα έρθει η σειρά της Ιωάννας Σπηλιοπούλου και του

πάντα εμπνευσμένου μοντάζ της.<p>
<b> ΒΕΝΑ ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
