<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 6 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου <b>ΑΛΕΣΣΑΝΤΡΟ ΜΕΡΚΙΟΡΙ<p></b>
 Σήμερα ή, το αργότερο, αύριο ανακοινώνεται ο προπονητής που θα αντικαταστήσει τον Ντίνο Τζοφ στον πάγκο της εθνικής Ιταλίας, από τον οποίο παραιτήθηκε προχθές, ύστερα από 22 μήνες θητείας με 11 νίκες, 7 ισοπαλίες και 5 ήττες. Μία
παραίτηση που σόκαρε, κυρίως γιατί ωρίμασε μόνο όταν ο Τζοφ διάβασε προσεκτικά


τις δηλώσεις του προέδρου της Μίλαν Σίλβιο Μπερλουσκόνι, που ούτε λίγο ούτε πολύ τον αποκαλούσε «ανώριμο, άσχετο, ερασιτέχνη και ακατάλληλο για την εθνική


Ιταλίας».<p>
 Λόγια πικρά, που τον πλήγωσαν κι τον έθιξαν ως άνθρωπο, υποχρεώνοντάς τον να εγκαταλείψει το τιμόνι μιας ομάδας που αν και σαφώς κατώτερη από άλλες, κατάφερε να εκτοξεύσει στον τελικό, χάνοντας το τρόπαιο μόνο για μία χούφτα (30) δευτερολέπτων.<p>
 Για την αντικατάστασή του, στην «πουλ-ποζίσιον» βρίσκονται τα ονόματα του 61χρονου -δασκάλου του, για μία 10ετία στη Γιουβέντους- Τζοβάνι Τραπατόνι, αλλά κι αυτό του 46χρονου, επίσης μαθητή τού Tραπατόνι, Μάρκο Ταρντέλι, αυτήν τη στιγμή ομοσπονδιακού τεχνικού της Under 21, πρωταθλήτριας Ευρώπης του 2000 και φαβορί για ένα από τα τρία πρώτα μετάλλια στους Ολυμπιακούς Αγώνες του Σίδνεϊ.<p>
 Η μετά Τζοφ εποχή ξεκίνησε οριστικά χθες το πρωί, στα γραφεία της ιταλικής ομοσπονδίας, εκεί όπου ο πρόεδρός της Λουτσάνο Νιτσόλα έφτασε στο σημείο να ικετέψει, για περισσότερη από 1, 5 ώρα τον 58χρονο τεχνικό να το ξανασκεφτεί και να μην επιμείνει στην απόφαση της παραίτησής του, γιατί με αυτόν τον τρόπο


θα δικαίωνε τους ισχυρισμούς του Μπερλουσκόνι.<p>
 «Στενοχωριέμαι για τους παίκτες, τους Ιταλούς φιλάθλους, για όσους προσπάθησαν


να με κάνουν ν' αλλάξω γνώμη. Για ό,τι συνέβη, αλλά και γι' αυτό που θα συμβεί», διευκρινίζοντας, ως προς την τελευταία φράση του, γι' αυτό που θα συμβεί στον ίδιο, που δεν θα έχει ξανά τη μεγάλη τιμή και χαρά να προπονήσει την εθνική Ιταλίας. «Εμμένω στις αποφάσεις μου, γιατί παραμένω ένας άνθρωπος του αθλητισμού κι όχι ένας πολιτικάντης. Παραμένει μια συγκλονιστική και όμορφη εμπειρία, γιατί αν και γύρισα χωρίς το τρόπαιο, ανακάλυψα την αγάπη του


κόσμου».<p>
 Ο Τζοβάνι Τραπατόνι είναι, λοιπόν, το μεγάλο φαβορί για την τεχνική ηγεσία της


Squadra Azzurra, με την οποία φλερτάρει εδώ και χρόνια, αλλά ουδέποτε ανέλαβε,


επειδή προλάβαιναν πάντα είτε οι Γιουβέντους, Ιντερ και Μπάγερν Μονάχου, είτε η Κάλιαρι και η Φιορεντίνα.<p>
 «Είμαι στη διάθεση της ομοσπονδίας. Και νομίζω ότι είμαι πλέον αρκετά ώριμος γι' αυτήν τη θέση», δήλωσε αργά το βράδυ ο «Τραπ», ενώ όσον αφορά τον Ταρντέλι, από τη μία δήλωσε ενθουσιασμένος που τ' όνομά του βρέθηκε στη λίστα των υποψηφίων, από την άλλη όμως ότι έχει ακόμη αρκετή δουλειά για να φτάσει στις επιτυχίες των Τζοφ, Τραπατόνι.<p>
 Ο 11ος τεχνικός των Azzurri<p>
 Ο Ντίνο Τζοφ ήταν ο 11ος ομοσπονδιακός τεχνικός της εθνικής Ιταλίας. Χρονολογικά, οι προηγούμενοι προπονητές: 1) Πότσο (1912-1924), 2) Ρανγκόνε (1925-1928), 3) Πότσο (1929-1948), 4) Φάμπρι (1962-1966), 5) Βαλκαρέτζι- Ερέρα


 (1966-1974), 6) Μπερναρντίνι (1975-1977), 7) Μπεαρζότ (1977-1986), 8) Βιτσίνι (1986-1991), 9) Σάκι (1991-1996), 10) Μαλντίνι (1997-1998).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
