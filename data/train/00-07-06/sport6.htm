<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 6 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΗΛΙΑ ΔΡΥΜΩΝΑ<p></b>
<b> Π</b>αρ' όλο που ο Ηρακλής πιστεύει ότι δεν υπάρχει περίπτωση να μείνει εκτός Σουπρολίγκα τη νέα περίοδο (σήμερα μάλιστα γίνεται έκτακτο συμβούλιο της ΚΑΕ για να προχωρήσει σε ανάλογες μεταγραφές), τα νέα που μας ήρθαν από το Μόναχο είναι ότι η FIBA προτιμάει τον Αρη στις 20 ομάδες της διοργάνωσής της και όχι τον «γηραιό»! <p>
 Η είδηση επιβεβαιώνεται και από την ελληνική ομοσπονδία, η οποία πάντως θα συνεδριάσει στις αρχές της επόμενης εβδομάδας για να αποφασίσει ποια από τις δύο ομάδες πρέπει να εκπροσωπήσει τη Θεσσαλονίκη στην κορυφαία ευρωπαϊκή διοργάνωση. Το καλύτερο για την ΕΟΚ είναι να μη χρειαστεί να διαλέξει (και να γίνει η «κακιά» για τη μία ή την άλλη ομάδα), αλλά για να συμβεί αυτό πρέπει παράλληλα να αποφασίσει η FIBA την αύξηση των ομάδων σε 24.<p>
 Κάτι που είναι πιθανό να συμβεί και να αποβεί προς όφελος των Αρη - Ηρακλή (σίγουρα θα παίξουν και οι δύο στο διευρυμένο σχήμα), αν και ο εκπρόσωπος Τύπου της παγκόσμιας ομοσπονδίας, Φλόριαν Βάνινγκερ, προέβλεψε χθες τον αριθμό

των 20 ομάδων, λόγω της άρνησης των ισπανικών συλλόγων να πάρουν μέρος στη Σουπρολίγκα.<p>
 Το βέβαιο είναι ότι ο Πανιώνιος, που ζητάει επίμονα κι αυτός μια θέση στη διοργάνωση με το επιχείρημα ότι πήρε καλύτερη θέση από τους Αρη - Ηρακλή στο πρωτάθλημα που πέρασε, παραμένει έξω από το κόλπο. Η FIBA θέλει μία τουλάχιστον ομάδα από τη Θεσσαλονίκη και δίνει το προβάδισμα στον Αρη λόγω της

«εμπορικότητας» του ονόματός του, και του μεγάλου κοινού που διαθέτει. Αν είχε

και εύρωστη διοίκηση, ο Στάνκοβιτς θα απαιτούσε τη συμμετοχή του και δεν θα άφηνε το θέμα στη διακριτική ευχέρεια της ΕΟΚ.<p>
 Από την άλλη, ο Ηρακλής έχει το πλεονέκτημα της διοικητικής σταθερότητας, όπως

και της οικονομικής δύναμης που του παρέχει ο νέος πρόεδρός του, Πρόδρομος Εμφιετζόγλου, ενώ σίγουρα υπερτερεί και σε αγωνιστικό δυναμικό αυτή τη δεδομένη στιγμή. Ολα αυτά τα στοιχεία είναι που πρέπει να εξετάσει προσεκτικά η ΕΟΚ πριν κάνει την τελική επιλογή της έως τις 15 του μήνα (στις 16 Ιουλίου θα γίνει η κλήρωση των ομίλων).<p>
 Την ίδια μέρα θα καταλήξουν FIBA και ISL στο τελικό ποσό που θα εισπράξει κάθε

ομάδα της Σουπρολίγκα για τα τηλεοπτικά δικαιώματά της.<p>
 Εγινε ήδη συνάντηση του Στάνκοβιτς με τα στελέχη της διαφημιστικής εταιρείας για μια πρόχειρη μοιρασιά, ενώ αποφασίστηκε να πάει μία εβδομάδα πίσω το φάιναλ φορ (στις 11 και 13 Μαΐου 2001), επειδή δεν έχει καθοριστεί ακόμα ο τόπος διεξαγωγής του. <p>
 Το μοναδικό νέο από το άλλο στρατόπεδο του ευρωπαϊκού μπάσκετ είναι ότι ο γενικός γραμματέας της ULEB, Τζόρντι Μπερτομέου, πηγαίνει σήμερα στις Βρυξέλλες για να καταθέσει επίσημη καταγγελία εις βάρος της γαλλικής ομοσπονδίας, επειδή εμποδίζει τη Βιλερμπάν να παίξει στην Ευρωλίγκα. Η ULEB ζητάει την υποστήριξη της Ε.Ε., ώστε να μπορέσει η Βιλερμπάν να πάρει από φέτος θέση στην 24άδα της διοργάνωσης, χωρίς να υποστεί κυρώσεις στο γαλλικό πρωτάθλημα.<p>
 * Σίγουρη θεωρούν πια στον Μακεδονικό την υπογραφή συμβολαίου με τον Αμερικανό, Αλβιν Σιμς (27, 1.93), και στο Μαρούσι την υπογραφή του Βάσκο Εφθίμοφ. Στον Ολυμπιακό, αντίθετα, «πελάγωσαν» μόλις άκουσαν ότι ο Εμανουέλ Τζινόμπιλι, η πρώτη επιλογή τους για τη θέση του σούτινγκ γκαρντ, θα προτιμήσει την προσφορά της Κίντερ και όχι τη δική τους.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
