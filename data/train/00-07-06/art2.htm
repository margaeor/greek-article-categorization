<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 6 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Της  <b>ΚATEPINAΣ TZABAPA<p> </b>
 Οσο κι αν έχουμε στο μυαλό μας ότι στο Πολυτεχνείο «γίνονται πράγματα», αυτό μεταφράζεται συνήθως σε μια «εντύπωση» για τους περισσότερους από μας πως κάποιες ερευνητικές ομάδες δουλεύουν πρωτοπόρες ιδέες και κάπου κάπου κάνουν ανοίγματα στα μέσα για να δείξουν τη δουλειά τους. Οι πολιτιστικές εκδηλώσεις με γενικό τίτλο «Επιστήμη και Τέχνη», που εντάχθηκαν στις «Ημέρες έρευνας και τεχνολογίας 2000», ήταν κάτι εντελώς καινούργιο κι έφερε μια πολιτιστική δροσιά στην Πολυτεχνειούπολη που τις φιλοξένησε. Μάλιστα, η ειδοποιός διαφορά της από προηγούμενες πολιτιστικές εκδηλώσεις είναι ότι ανήκει στις δραστηριότητες της νυν πρυτανικής αρχής, σε αντίθεση με άλλες που ήταν πρωτοβουλιακές και αποσπασματικές ενέργειες μεμονωμένων ατόμων, ομάδων ή εργαστηρίων.<p>
 Τη διεύρυνση των φετινών δρωμένων στο Εθνικό Μετσόβιο Πολυτεχνείο εισηγήθηκε ο

αντιπρύτανης, κ. Λευτέρης Παπαγιαννάκης, για την ανάδειξη της σχέσης Επιστήμης

και Τέχνης, που δύσκολα μπορεί να αμφισβητήσει κανείς ότι αποτελεί ζήτημα αιχμής για τη σύγχρονη κοινωνία. Η προσέγγιση του θέματος έγινε από δύο κατευθύνσεις με επιστέγασμα τη δημόσια - ανοικτή συζήτηση που συντόνισε η πρύτανης κ. Ελένη Γλύκατζη-Αρβελέρ: α) Εικαστική έκθεση «ενέργεια εν έργω» του

Κωστή Τριανταφύλλου (ολοκληρώθηκε την Παρασκευή 16 Ιουνίου), όπου παρουσιάστηκαν εικαστικά έργα, στα οποία ήταν εμφανής ο συνδυασμός του φαντασιακού της τέχνης με την τεχνογνωσία που «δανείζεται» ο καλλιτέχνης από τους επιστήμονες, για να μεταλλαχθεί και ο ίδιος σε ερευνητή-καλλιτέχνη β) Παρουσίαση - έκθεση ερευνητικών δραστηριοτήτων μελών του διδακτικού δυναμικού του ΕΜΠ, των οποίων τα αποτελέσματα αξιοποιούνται δημιουργικά και στην τέχνη (ενδεικτικά αναφέρεται το διατμηματικό πρόγραμμα της ΑΣΚΤ και του ΕΜΠ, το οποίο υποστηρίζεται από το Τμήμα Ηλεκτρολόγων Μηχανικών και Μηχανικών Υπολογιστών ΕΜΠ γ) Δημόσια συζήτηση με θέμα «Σχέση επιστήμης και τεχνολογίας»,

με ενδιαφέρουσες απόψεις επιστημόνων και καλλιτεχνών και για την αμφίδρομη σχέση εκπαίδευση και τέχνη, την οποία συντόνισε η κ. Ελένη Γλύκατζη-Αρβελέρ, που έχει διατελέσει πρύτανης των Πανεπιστημίων της Σορβόνης.<p>
 Τώρα που οι εκδηλώσεις ολοκληρώθηκαν, όπως μας είπε ο αντιπρύτανης κ. Παπαγιαννάκης, από τον πρώτο απολογισμό της ανταπόκρισης προκύπτει η εξής αλήθεια: η επιστημονική εκλαΐκευση είναι μια ιδιαιτέρως δύσκολη υπόθεση, στην οποία δεν βοηθούν επαρκώς τα διάφορα μέσα. «Κατ' αρχήν εμείς απευθυνόμασταν σε

όλους. Υστερα στόχος ήταν να ανταποκριθούν οι εσωτερικές δυνάμεις, δηλαδή τα διάφορα εργαστήρια αλλά και να δούμε πώς ανταποκρίνονται τα μέσα και οι διάφοροι ενδιαφερόμενοι φορείς δηλαδή επιχειρήσεις, υπουργεία κ.λπ.». Ως προς το πρώτο σκέλος, η κινητοποίηση ήταν σωστή, αλλά δεν συνέβη το ίδιο και με τους ενδιαφερόμενους φορείς. Αν λοιπόν μπορεί να πει κανείς ότι παρατηρείται ένα φαινόμενο αδράνειας του δημόσιου και ιδιωτικού τομέα, δεν μπορεί να αμφισβητήσει ταυτόχρονα πως υπάρχει έκρηξη ερευνητικών δραστηριοτήτων, για τις

οποίες πρέπει να βρεθεί ο κατάλληλος τρόπος διάδοσης και αξιοποίησης.<p>
 Τους προβληματισμούς μας για θέματα που μας έφερε στο μυαλό η έκθεση στην Πολυτεχνειούπολη μοιραστήκαμε με τον ομότιμο καθηγητή του ΕΜΠ, κ. Θεοδόση Τάσιο.<p>
 * Υπάρχει πράγματι σημείο τομής στην πορεία της τέχνης με εκείνη της τεχνολογίας; <p>
 «Οχι. Πουθενά δεν υπάρχει "τομή". Διότι απλούστατα τέχνη και τεχνολογία ("Τέχνη" στα ελληνικά) ξεκίνησαν μαζί. Παλαιότερα, μάλιστα, δεν γινόταν καμιά διάκριση ανάμεσά τους. Ολα τα τεχνήματα ήσαν συγχρόνως και καλλιτεχνήματα -ακόμα κι όταν έφεραν απάνω τους πρόσθετα διακοσμήματα (από τα μαγειρικά σκεύη

ώς τα ξίφη και τους κίονες).<p>
 Οταν σταδιακά εισήχθη ο έντονος καταμερισμός της εργασίας, η παραγωγικότητα έφαγε την ωραιότητα. Και τότε φύτρωσαν οι "ειδικότεροι" καλλι-τεχνίτες. Ομως πάντοτε, πίσω από κάθε τέχνη βρισκόταν μια τεχνολογία (ιδίως στον εικαστικό τομέα). Στη γλυπτική λ.χ. ο κερατόλιθος αντικαταστάθηκε από το μπρούτζινο καλέμι κι αυτό απ' το σιδερένιο και το χαλύβδινο, ενώ κάποτε το φάγωμα της πέτρας έφτασε να γίνεται με ένα υπέρφλογο (σκλάβος) - για να τείνουμε σήμερα προς την απλή και κινούμενη γλυπτική, την τρισδιάστατη ολογραφία μέσω λέιζερ. Τα εργαλεία αλλάζουν, "τομή" όμως δεν υπάρχει. Παραλληλία υπάρχει».<p>
 * Πώς μπορεί η χρήση, ιδιαίτερα κάποιων εξεζητημένων τεχνολογικών μέσων να επηρεάσει τη γνησιότητα της καλλιτεχνικής έμπνευσης; <p>
 «Επιτρέψτε μου να μη συμφωνώ με το επίθετο "εξεζητημένο" τεχνικό μέσο. Η τέχνη

δεν είναι παρά η αισθητοποίηση του μέσα χαοτικού θησαυρού -του αδιόρατου και ανεπίγνωστου, αλλά πιεστικού. Τυχερός όποιος μπορεί να το απελευθερώνει έστω και λίγο. Να το βγάζει προς τα έξω. Να το κάνει αναγνώσιμο στις πέντε αισθήσεις -να το αισθητοποιεί.<p>
 Αυτό είναι όλο όλο το αισθητικό ενέργημα. Και μόνον από το αποτέλεσμα κρίνεται

- όχι από τα μέσα (όπως θα ήταν λ.χ. η περίπτωση στα ηθικά ενεργήματα). Είπαμε

ότι "πίσω από κάθε τέχνη υπόκειται μια τεχνική". Τώρα, να θυμίσουμε ότι "πίσω από κάθε τεχνική βρίσκεται μια έμπνευση και μια ευαισθησία". Ετούτα τα ουσιώδη

για το αισθητικό ενέργημα, είναι προϋπόθεση εναρκτική της δημιουργίας.<p>
 Με συμπαθάτε λοιπόν που θα καταλήξω σε μια αδρομερή απάντηση στο ερώτημά σας: η έμπνευση κείται πίσω απ' το μέσον, είναι αδιανόητο να φαλκιδευθεί η έμπνευση

απ' το εργαλείο. Οταν η Φρόσω Μενεγάκη έμπαινε στο εργαστήρι της, φορούσε τα γυαλιά του ηλεκτροσυγκολλητή και ρύθμιζε την ένταση του ηλεκτρικού ρεύματος, ήταν ήδη "εμπνευσμένη". Κονταροχτυπιόταν με τις φόρμες που δοκίμαζε, ναι. Κόλλαγε και χάλαγε - όπως ακριβώς και ο Ροντέν. Τα σιδερένια όμως αριστουργήματα που έβγαζε τελικά από τα χέρια της, τη γνώση της και τον ιδρώτα

της, είχαν την αυτοτέλεια του αισθητικού αποτελέσματος. Αλλο να μου πείτε: η ευκολία με την οποία τα σύγχρονα εργαλεία οδηγούν στο στήσιμο των μορφών (η μορφοποιητική παραγωγικότητά τους) μπορεί να προσφέρει στον ατάλαντο την ευκαιρία να κάνει τον καμπόσο. Αλλά τούτος ο ψευδεπίγραφος καλλιτέχνης δεν είχε έμπνευση - όχι, ότι την έχασε μπροστά στο εργαλείο! ».<p>
 * Είναι αλήθεια ότι η τεχνολογία μπορεί να διαμορφώσει μια διαφορετική αισθητική, επηρεάζοντας τελικά την ουσία του περιεχομένου καλλιτεχνικών έργων; <p>
 «Κάθε αισθητικό αποτέλεσμα, για να γίνει "αναγνώσιμο" και να λειτουργήσει, πρέπει να είναι δομημένο με ένα γνωστό ακουστικό, οπτικό ή και νοητικό λεξιλόγιο (λεξιλόγιο -όχι συντακτικό). Λοιπόν, νόμιμα το "λεξιλόγιο" των τεχνών μεταβάλλεται (πολύ αργά, έστω) με τις εποχές. Το ίδιο μεταβλητό είναι το φασματικό περιεχόμενο του αποδέκτη. Κι οι ευαισθησίες μετατοπίζονται κι εξειδικεύονται -ακόμη και το κοσμοείδωλο των ανθρώπων αλλάζει μέσα στην ιστορία. Ιδού γιατί μας φαίνεται ότι η "αισθητική" διαφοροποιείται. Τούτο όμως

είναι εξέλιξη θετική, ανανεωτική, αντιτελματική - δεν συνιστά ψόγο».<p>
 * Από εκπαιδευτική σκοπιά, έχουν εξεταστεί τρόποι συνδυασμού της εκπαίδευσης σε τεχνολογικά μέσα με την προσφορά καλλιτεχνικής παιδείας; <p>
 «Στο σπίτι του κρεμασμένου μη μιλάτε για σκοινί! Η καλλιτεχνική παιδεία στην πρωτοβάθμια και τη δευτεροβάθμια εκπαίδευση δεν φαίνεται να πηγαίνει πολύ καλά. Παίρνω, μάλιστα, το θάρρος να σας προτείνω να οργανώσετε μια (μεθοδικά προετοιμασμένη) δημόσια συζήτηση πάνω σ' αυτό το καίριο θέμα. Υποστηρίζω ότι εκτός από την ολβιότητα κι η ψυχική υγεία (κι η παραγωγικότητα!) το λαού μας θα εξαρτηθούν απ' την ευόδωση της καλλιτεχνικής παιδείας. Πρέπει να εκμάθουμε τους τρόπους με τους οποίους η μορφοθηρική συνείδηση διαλέγεται (μουγκά) με το

περιβάλλον της και με τον εαυτό της. Και το κάνει τις περισσότερες ώρες της ημέρας και της νύχτας. Λίγες μόνο ώρες η συνείδηση λειτουργεί διανοητικά, μέσα

στην ειδική ατμόσφαιρα της λογικής. Τις υπόλοιπες ώρες σχολάζει, ρημάζει, ονειρεύεται, αγαπά ή μισεί κι όλα τούτα τα μέγιστα δεν είναι γνωστικής κατηγορίας. Και απαιτούν τη δική τους εκπαιδευτική διαδικασία (μύηση και μαθητεία κυρίως κι όχι μετακένωση). Αλλιώτικα ευνουχίζουμε τον άνθρωπο - και τα βρίσκουμε μπροστά μας ήδη τα ζαβά.<p>
 Στην καλλιτεχνική λοιπόν παιδεία, η τεχνολογική υποστήριξη είναι διττή: α) διευκόλυνση της μαθησιακής διαδικασίας (αναπαραγωγές έργων οπτικών, λεκτικών, ακουστικών) και β) αύξηση των ευκαιριών του μέσου ανθρώπου να κάνει Τέχνη- ενέργημα τεράστιας απελευθερωτικής σημασίας, ακόμη κι όταν συγκρίνεται με την έκσταση που προσφέρει η συνάντησή μας με τα έτοιμα αριστουργήματα. Η σύγχρονη τεχνολογία προσφέρει αυξημένες τέτοιες ευκαιρίες σε μας τους ατάλαντους. Οταν κάθομαι μπροστά στο φτηνό συνθεσάιζερ, το κυρίαρχο αίσθημά μου δεν είναι η "ντροπή" γιατί με καθοδηγεί, αλλά η συγκίνηση γι' αυτό που "κάνω με τα χέρια μου", από κει κι ύστερα! ».<p>
 Το σχεδιασμό της πολιτιστικής εκδήλωσης στο ΕΜΠ έκανε η Γωγώ Κολυβήρα, την οποία οργάνωσε μαζί με τη Χαρά Γεωργιάδη, με την ιδιότητά τους ως μελών της πολυτεχνειακής κοινότητας.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
