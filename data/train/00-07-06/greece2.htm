<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 6 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΓΙΩΡΓΟΥ ΚΙΟΥΣΗ <p></b>
<b> H</b>μερομηνίες ορόσημο για τα μετεωρολογικά χρονικά της χώρας μας είναι η 12η Αυγούστου 1896 και η 15η Μαρτίου του 1880.<p>
 Σύμφωνα με τις παρατηρήσεις των επιστημόνων της εποχής, καταγράφηκαν η πιο υψηλή θερμοκρασία στην Αθήνα, έφτασε τους 45 βαθμούς με τον υδράργυρο να σπάει



κάθε ρεκόρ, και η μικρότερη τον Μάρτιο, πριν από 120 χρόνια, που έπεσε στους μείον 7 βαθμούς. Οι μετρήσεις έγιναν από τους σταθμούς του Εθνικού Αστεροσκοπείου Αθηνών και αναφέρονται εκτενώς στο ογκώδες έργο «Το κλίμα της Ελλάδος» του Δημητρίου Αιγινίτη, διευθυντού του Αστεροσκοπείου, τυπογραφείο Σακελλαρίου, έκδοση 1907.<p>
 Εναν αιώνα πριν, όταν οι ζέστες ήταν συχνό φαινόμενο. Οπως δείχνουν μάλιστα τα



στοιχεία του Εθνικού Αστεροσκοπείου Αθηνών, τον Αύγουστο του 1896, ειδικά το πρώτο εικοσαήμερο, στο σταθμό του στην Τρίπολη είχαμε θερμοκρασίες από 38 έως 48 βαθμούς επί δεκαέξι ημέρες. Δυο μέρες μάλιστα, στις 6 και στις 12, ο υδράργυρος εκτινάχθηκε στους 48 βαθμούς. Την ιδια ημέρα, στις 12 Αυγούστου 1896, η Αθήνα είχε 45 βαθμούς.<p>
 Πώς γίνονταν όμως οι πρώτες μετρήσεις, ποιοι ασχολήθηκαν πρώτοι με τις θερμοκρασίες της Αθήνας, πού βρίσκονταν οι πρώτοι σταθμοί μετρήσεων, τι καταγράφεται στις εκθέσεις των επιστημόνων που μετρούσαν τις μεταβολές της θερμοκρασίας από τις οικίες των Αθηναίων, Παΐκου, Δέδε, Αναγνωστάκη, Σκαπέσου,



Δημοπούλου, Βούρλη, Ιγγλέση κ.ά.<p>
 Σύμφωνα με τον Δημήτριο Αιγινήτη, τότε καθηγητή του Πανεπιστημίου Αθηνών, τις πρώτες μετεωρολογικές παρατηρήσεις στην Αθήνα τις έκανε ο Γάλλος Λοχαγός των Επιτελών Pe ytier κατά τα έτη 1833-1835 και τις ανακοίνωσε στην Ακαδημία των Επιστημών των Παρισίων. Ακολούθησε ο C. Fraas, επιθεωρητής και δάσκαλος Χημείας και Τεχνολογίας στη Γεωργική Σχολή Schleissheim στη Γερμανία. Από τους



Ελληνες, πρώτος ήταν ο Γ. Βούρης που, έκανε παρατηρήσεις από το 1839 έως το 1842. Στην πραγματεία του σημειώνει: «Ο τόπος των παρατηρήσεων κείται σχεδόν εν μέσω της πόλεως των Αθηνών και απέναντι της εκκλησίας της Αγίας Ειρήνης, επί του τρίτου εδάφους τριστέγου οικίας». Ο Βούρης έκανε παρατηρήσεις τότε για



τρεις ημέρες κατά τις ώρες 8 το πρωί, δωδεκάμισι το μεσημέρι και πέντε το απόγευμα. Στην εφημερίδα «Αθηνά» έγραφε: «Εν έτει 1839 Νοεμβρίου 12 ηρξάμην άμα συνέστη το Ταμείον της Φυσικής εν τω Οθωνείω Πανεπιστημίω, σειράν μετεωρολογικών παρατηρήσεων, αίτινες τακτικώς καθ' εκάστην γενόμεναι, εξαιρουμένων ολίγων τινών ημερών, καθ' ας είχον ασθενήσει βαρέως. Τα αναγκαιούτα όργανα είναι καθώς και άπαντα τα λοιπά του Αστεροσκοπείου μας, κατασκευασμένα υπό των περιφημοτέρων τεχνιτών της Ευρώπης, εδοκιμάσθησαν δε και εκανονίσθησαν εις το της Βιέννης Αστεροσκοπείον εξ περίπου μήνας και πάντα



ευρέθησαν ακριβέστατα τελειοποιημένα...Τα θερμόμετρα είναι εκτεθειμένα προς Νότον ως δει, εις τόπον ελεύθερον, εις τον εξώστην του Αστεροσκοπείου, καλώς προφυλαγμένα από των ακτινών του ηλίου, της βροχής και της ακτινοβόλου θερμότητος». <p>
 Οι μετεωρολογικές παρατηρήσεις από το 1854 έως το 1855 στο Αστεροσκοπείο έχουν



χαθεί. Αναλαμβάνει στη συνέχεια τη μελέτη των στοιχείων ο Schmidt, ο οποίος σημειώνει: «Από το 1862-64 επέτρεψα εις τον βοηθόν μου Α. Βούρλην εκ Κύμης να λαμβάνη μέρος εις τας παρατηρήσεις μου. Από το 1870 επιφόρτησα τον κύριο ούτο το πλείστον των υπολογισμών». Μετά το θάνατο του Schmidt, το 1884, οι παρατηρήσεις γίνονταν από τον Βούρλη, υπό τη διεύθυνση του Δ. Κοκκίδου, στον οποίο είχε ανατεθεί προσωρινά η διεύθυνση του Αστεροσκοπείου Αθηνών. Μέρος των



παρατηρήσεων γινόταν τότε στο σπίτι του βοηθού Βούρλη πλησίον του Λυκαβηττού.<p>
 «Ο Δημήτριος Αιγινίτης ανέλαβε τη διεύθυνση του Αστεροσκοπείου Αθηνών το 1890», μας λέει η δρ Δήμητρα Φουντά, φυσικός-μετεωρολόγος, του Εθνικού Αστεροσκοπείου Αθηνών. «Ο Μετεωρολογικός Σταθμός που λειτουργούσε ως Μετεωροσκοπείον μεταφέρθηκε στο Αστεροσκοπείο, στο λόφο των Νυμφών, σε ύψος 107 μέτρα από την επιφάνεια της θάλασσας. Στον κήπο του τοποθετήθηκαν καταλλήλως τα μετεωρολογικά όργανα. Από τους ανέμους που επικρατούν στην Αθήνα, μόνο ο βορειοανατολικός φθάνει σε αυτό. Το ύψος του Αστεροσκοπείου προσδιορίστηκε με ακρίβεια από τον αρχιτέκτονα Τρέιμπερ το 1860 με αερομετρική



χωρομέτρηση, δαπάνη του βαρώνου Σίνα. Οι χωρομετρήσεις έγιναν μεταξύ του Αστεροσκοπείου, του Παρθενώνα, του Θησείου και της Πειραΐκής θάλασσας. Νέος προσδιορισμός του ύψους του Αστεροσκοπείου έγινε λίγο αργότερα από Πρώσσους αξιωματικούς και τελευταία η αυστριακή Γεωδαιτική Αποστολή ανέλαβε τη διοργάνωση της χαρτογραφικής υπηρεσίας».<p>
<b> Nοσοκομεία: Οι έξω άντεξαν, οι μέσα; <p></b>
<b> Ζ</b>έστη. Πέντε γράμματα. Βαμμένα κόκκινα στο χρώμα του υδραργύρου που σκαρφαλώνει. Τετάρτη 5 Ιουλίου. Η πιο θερμή ημέρα του θέρους. Προσοχή. Εως τώρα ή πιο σωστά έως χθες, διότι και η σημερινή είναι δίδυμη αδελφή της.<p>
 Υπομονή. Ο καθένας με τον δικό του τρόπο και, προπαντός, όχι υπερβολές. Αλλωστε, είναι καλοκαίρι. Ελληνικό. Αλλοι πληρώνουν όσα όσα για να το ζήσουν. Οπως εκείνος ο τουρίστας που χθες, μέσα στο κέντρο της πυρωμένης πόλης, δήλωνε


χαμογελώντας: «Δεν με πειράζει καθόλου. Είμαι από τα βόρεια»! <p>
 Επανερχόμαστε. Θερμοκρασίες υψηλές. Πάνω από 40 βαθμούς. Τώρα πια, όμως, οι περισσότεροι γνωρίζουν και πράττουν ανάλογα. Χωρίς άσκοπες μετακινήσεις, λαμβάνοντας τα αναγκαία μέτρα.<p>
 Περιορισμένη η κίνηση στο κέντρο της Αθήνας. Οχήματα με κλειστά τα παράθυρα (όσοι είχαν κλιματισμό). Οι υπόλοιποι (οδηγοί) με βλέμμα χαμένο από το θερμό αέρα. Πεζοί τροχάδην κάτω από σκιές ή με καπέλα στο κεφάλι.<p>
 Λίγοι και εκείνοι που επισκέφθηκαν τα νοσοκομεία. Οπως έλεγαν οι γιατροί, ο καύσωνας λειτούργησε αποτρεπτικά για εκείνους που καταφθάνουν στα εξωτερικά ιατρεία με το παραμικρό.<p>
 Μέχρι χθες αργά το απόγευμα, τα ασθενοφόρα του ΕΚΑΒ έκαναν 450 διακομιδές (προχθές 420). Απ' αυτές 38 αφορούσαν καρδιολογικά περιστατικά, 35 πνευμονολογικά και 32 λιποθυμίες. Εξι συμπολίτες μας έπαθαν θερμική εξάντληση.


Προβλήματα υπήρξαν και με τους θαλάμους των νοσοκομείων στους οποίους δεν υπάρχουν κλιματιστικά μηχανήματα.<p>
 Στο ψυχιατρικό νοσοκομείο Αττικής, στο Δαφνί, οι εργαζόμενοι κατήγγειλαν ότι πολλοί θάλαμοι δεν διαθέτουν κλιματιστικά, ενώ την ψύξη αντικαθιστούσαν παγοκολόνες με ανεμιστήρες. Επίσης υπάρχει συνωστισμός ασθενών, επειδή πολλά κτίρια έπαθαν καταστροφές εξαιτίας του σεισμού του περασμένου Σεπτεμβρίου.<p>
 Πάντως, και έπειτα από ρύθμιση του υπουργείου Εθνικής Οικονομίας, πρόκειται να


τοποθετηθούν άμεσα κλιματιστικά, αλλά και προκατασκευασμένα κτίρια.<p>
 Επίσης, με ανακοίνωσή του το υπουργείο Εσωτερικών, λόγω των αυξημένων θερμοκρασιών, που θα αγγίξουν σε ορισμένες περιοχές της χώρας τους 44 βαθμούς,


ζητεί από τη Γενική Γραμματεία Αθλητισμού να αφήσει ανοικτά όλο το 24ωρο τα κολυμβητήρια και τις κλιματιζόμενες αίθουσες των εθνικών σταδίων. Από τη Γενική Γραμματεία Τουρισμού να παραμείνουν ανοικτές (επί 24 ώρου) όλες οι εθνικές ακτές. Το ίδιο να κάνουν οι δήμαρχοι-νομάρχες με όλα τα δημοτικά στάδια, κολυμβητήρια και πλαζ.<p>
 Το υπουργείο με εγκύκλιό του δίνει την άδεια σε υπαλλήλους που εργάζονται στην


ύπαιθρο ή που έχουν χρόνια προβλήματα υγείας να αποχωρούν από την υπηρεσία έπειτα από συνεννόηση με τους προϊσταμένους τους.<p>
 Τέλος, η νομαρχία Αθήνων αναβάλλει για σήμερα λόγω καύσωνα τις εξετάσεις των υποψηφίων οδηγών.<p>
<b> ΣTA ΟPIA
 H ΔEH ME
 NEΟ PEKΟP<p></b>
<b> Τ</b>ο ένα ρεκόρ μετά το άλλο καταρρίπτει η κατανάλωση ρεύματος στη χώρα, φέρνοντας
κυριολεκτικά στο όριο τις δυνατότητες του συστήματος ηλεκτροδότησης να ανταποκριθεί στην αυξημένη ζήτηση.<p>
 Μετά τη χθεσινή κατανάλωση των 8.300 μεγαβάτ που καταγράφηκαν στους μετρητές της ΔΕΗ, σήμερα η ζήτηση αναμένεται να ξεπεράσει τα 8.600 μεγαβάτ, όταν σύμφωνα με τη διοίκηση της Δημόσιας Επιχείρησης Ηλεκτρισμού η διαθέσιμη ισχύς είναι 8.860 μεγαβάτ.<p>
 Σύμφωνα, ωστόσο, με τον αρμόδιο υπουργό Ανάπτυξης Νίκο Χριστοδουλάκη, η τροφοδοσία με ηλεκτρικό ρεύμα είναι εξασφαλισμένη, καθώς υπάρχει επάρκεια ρεύματος και το σύστημα της ΔΕΗ έχει την ικανότητα να αντιμετωπίσει την αιχμή της ζήτησης. Προκειμένου, όμως, να εξασφαλιστεί πλήρως η επάρκεια του συστήματος, η ΔΕΗ έχει ήδη συμφωνήσει σειρά από ανταλλαγές προμήθειας, από χώρες που είναι βορείως της Ελλάδας και με τις οποίες η ΔΕΗ συνεργάζεται χρόνια, προκειμένου να μη δημιουργηθεί το παραμικρό πρόβλημα.<p>
 Πάντως, παρά τις καθησυχαστικές δηλώσεις και την κινητοποίηση του μηχανισμού της ΔΕΗ, χθες τα προβλήματα ηλεκτροδότησης έγιναν ιδιαίτερα έντονα σε πολλές περιοχές της Αττικής, όπως το Χαλάνδρι, ο Χολαργός, η Αγία Παρασκευή, η Νέα Ιωνία κ.ά., στις οποίες παρατηρήθηκαν διακοπές ρεύματος για περισσότερες από 5
ώρες. Προβλήματα μικρότερης όμως έκτασης σημειώθηκαν και σε άλλες περιοχές, λόγω της υπερφόρτωσης, αλλά σύμφωνα με τη ΔΕΗ αποκαταστάθηκαν άμεσα.<p>
 Ο υπουργός Ανάπτυξης, σχολιάζοντας τις κατά τόπους διακοπές ρεύματος που σημειώνονται, τόνισε ότι δεν έχουν σχέση με την ικανότητα παραγωγής και τροφοδοσίας του συστήματος. «Υπήρξαν ορισμένες τοπικές συσσωρεύσεις στη διανομή που προκάλεσαν υπερφόρτωση, και σε κάποια οικοδομικά τετράγωνα σε πολύ
μικρής έκτασης καταναλώσεις προκλήθηκαν ολιγόλεπτες διακοπές λόγω υπερφόρτωσης. Αυτό δεν έχει καμία σχέση με την παραγωγική και μεταφορική ικανότητα του συστήματος», είπε, συστήνοντας στους καταναλωτές να αποφεύγουν να ανοίγουν πολλές ηλεκτρικές συσκευές ταυτόχρονα.<p>
 Συστάσεις στους καταναλωτές ώστε να ελαχιστοποιηθούν τα προβλήματα κάνει και η
ΔΕΗ, η οποία με ανακοίνωσή της παρακαλεί τους καταναλωτές να αποφεύγουν την ταυτόχρονη και διαρκή χρήση των ηλεκτροβόρων συσκευών.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
