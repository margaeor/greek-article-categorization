<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tων: <b>ANTΩNH ΓAΛANΟΠΟYΛΟY<p>
 BANAΣ ΦΩTΟΠΟYΛΟY<p>
 NANTIAΣ ΓIANNIPH<p>
 ΓIΩPΓΟY KIΟYΣH<p>
 ΓEΩPΓIAΣ ΔAMA<p></b>

Η Μεγάλη Eβδομάδα, η Eβδομάδα των Παθών 
του Κυρίου, δεν φέρνει σε εκείνους την Ανάσταση, τη Λύτρωση. Παραμένουν και υποφέρουν. Ορισμένοι (άστεγος, πρόσφυγας, μπαργούμαν) προσδοκούν και, παρά τη δυστυχία τους, ονειρεύονται. «Ελπίζω να έχω μαζέψει τα χρήματα που χρειάζομαι και να φύγω. Να ανοίξω κομμωτήριο. Να παντρευτώ και να κάνω παιδιά», επιμένει η Νταϊάνα από τη Βουλγαρία.<p>
 Ο Γιώργος, τοξικομανής, μοιάζει να συμβιώνει με την προσωπική τραγωδία του. «Οσοι καταφέρνουν και ξεκόψουν τη γλιτώνουν. Οπως και αυτοί που χάνονται. Εμείς μένουμε και αργοπεθαίνουμε», λέει. Οσο για τον ιδιωτικό υπάλληλο που επένδυσε για να «ξεφύγει» και τώρα παρακολουθεί ανήμπορος, καταλήγει. «Περιμένουμε πώς και πώς να εισπράξουμε τα χρήματα για να ξεχρεώσουμε. Ξέρεις τι βάρος είναι αυτό»; <p>
 Μαρτυρίες-μαρτύρια της Μεγάλης Eβδομάδας, που για κάποιους διαρκούν. Ισως και μια ολόκληρη ζωή.<p>
 ΠΟINIKΟΣ KPATΟYMENΟΣ<p>
 «Aνταλλάσω 12 χρόνια, με 3 σταυρώσεις»<p>
 Kώστας Σαμαράς<p>
 Kώστας Σαμαράς, κρατούμενος στις φυλακές της Kέρκυρας: Με μια πρώτη ματιά φαίνεται δυσανάλογο, λίγο άτοπο και άστοχο να κάνει κάποιος σημερινός ποινικός 






κρατούμενος παραλληλισμό και πόσο μάλλον και σύγκριση των δικών του παθών, κατά τη διάρκεια της φυλάκισής του και του ποινικού «σωφρονισμού» του μέσα στα 






κάθε είδους κάτεργα που ο άνθρωπος έχει επινοήσει για το συνάνθρωπό του, με τα 






ανάλογα Θεία Πάθη του Χριστού.<p>
 Η δυσαναλογία αφορά το ποιοτικό περιεχόμενο αυτών των παθών και φυσικά τους λόγους για τους οποίους τα υφίσταται ένας κοινός σημερινός κρατούμενος σε σχέση με τις ανώτερες προθέσεις του Χριστού, οι οποίες τον έφεραν σε αντιπαράθεση με τις εξουσίες της εποχής του, με αποτέλεσμα να υποστεί τα πάνδεινα, δίνοντας έτσι το παράδειγμα της αυταπάρνησης για την πίστη του, πράγμα που άλλωστε ήταν και το επιδιωκόμενο από τον ίδιο.<p>
 Παρ' όλη όμως την ποιοτική διαφορά ανάμεσα στα πιστεύω και τις προθέσεις του Χριστού και τα ανάλογα εσωτερικά κίνητρα που οδηγούν έναν άνθρωπο του παρόντος 






στην επώδυνη διαδικασία του ποινικού «σωφρονισμού», δεν παύουν να διατηρούνται 






αναλλοίωτες στη βάση τους οι κοινές αναλογίες της φυλακής ως χώρου βασανισμού του σώματος και της ψυχής, που και σήμερα ακόμη απέχει πολύ από το να αγγίζει, 






έστω και περιφερειακά, τον πυρήνα της έννοιας σωφρονισμός.<p>
 Ειδικά όταν αυτός ο κρατούμενος έχει την κακή συνήθεια να αναζητεί ουσιαστικές 






απαντήσεις κάτω από την επίφαση εννοιών όπως «δικαιοσύνη», «ελευθερία», «ισότητα», «σωφρονισμός» και άλλες συναφείς και πομπώδεις (που δεν έχουν καμιά 






αληθινή και απόλυτη υπόσταση), τότε είναι σίγουρο ότι θα περάσει, όπως λέει και ο λαός, «του Χριστού τα πάθη» και όχι σπάνια, ακόμη περισσότερα, κατά τη διάρκεια της φυλάκισής του.<p>
 Ετσι θα τολμήσω εδώ να πω ότι το τριήμερο των Παθών του Χριστού μοιάζει απειροελάχιστο δείγμα ψυχοσωματικής εξαθλίωσης μποροστά στις πολύχρονες ποινές 






που σαπίζουν και διαβρώνουν την ύπαρξή μας, λίγο λίγο, καθημερινά, μέσα στους 4 τοίχους. Δεν εξετάζω βέβαια το θέμα του θανάτου ως ποινής, ο οποίος είναι πράγματι μια απόλυτη έννοια. Πεθαίνεις και γλιτώνεις από τα βάσανα αυτού του κόσμου.<p>
 Ισως γι' αυτό πιστεύω (κι ας φαίνεται αντιφατικό) ότι αυτή είναι πιο ανθρωπιστική και έντιμη αντιμετώπιση του ακραίου παραβάτη- παράνομου από την πολύχρονη ή ισόβια φυλάκισή του. Τον πρώτο καιρό της φυλάκισής μου για κλοπές, 






το 1985, είχα καταλήξει ότι θα ήταν προτιμότερο να μου έκοβαν το χέρι ως ποινή, όπως στις αραβικές χώρες, παρά την αγχωτική εξαθλίωση της φυλακής που βίωνα τότε. Και φυσικά θα αντάλλασσα ευχαρίστως τα 12 χρόνια τής μέχρι τώρα κράτησής μου, όχι με 1, αλλά και με 2 και 3 τριήμερα χριστιανικών παθών, αν επρόκειτο να ξεμπερδέψω μια και καλή ακόμη και στο σταυρό του θανάτου, και αν ήξερα με σιγουριά, όπως ο Χιστός, ότι θα ανασταινόμουν ή θα πήγαινα στον Παράδεισο.<p>
 Ο TΟΞIKΟMANHΣ<p>
 «Aργοπεθαίνω...»<p>
 Ε να τόσο δα κομμάτι χαρτί διπλωμένο στα τέσσερα. Σαν κι αυτά που πρόχειρα κόβουμε για να γράψουμε ένα τηλέφωνο. Με το περιεχόμενό του ο 27χρονος Γιώργος 





δεν κάνει νέες παρέες. Σηκώνει καθημερινά έναν τοίχο. Από τη μια πλευρά, εκείνος και ο εφιάλτης του. Από την άλλη, όλοι εμείς. <p>
 Ακόμη και οι δικοί του άνθρωποι χαμένοι πια. Ξεχασμένοι. Ούτε κι εκείνος τρέφει αυταπάτες. Τουλάχιστον τώρα. Γιατί στην αρχή ήταν διαφορετικά. Πίστευε πως εκείνα τα επτά μιλιγκράμ που έτρεχαν στις φλέβες του κάθε που άδειαζε τη σύριγγα ήταν και τα τελευταία. «Δεν είχα την ανάγκη της. "Ταξίδευα" όποτε εγώ ήθελα. Διαφυγή χωρίς κόστος από την καθημερινότητα. Ετσι νόμιζα. Εβλεπα τους άλλους να σέρνονται και έστρεφα το κεφάλι. Σιγά εγώ μη γίνω έτσι. Εφευγα». <p>
 Μετά από τέσσερα χρόνια οι άλλοι έγιναν οι δικοί του. Οι μοναδικοί. Αναγκαστικά. Σύντροφοι στο ίδιο πάθος. Το μοιραίο. «Πώς έμπλεξα; Τους βλέπεις όλους αυτούς; Ο καθένας και μια ιστορία. Τι σημασία έχει; Και να σου πω την αλήθεια, για όλους εμάς ελάχιστα πράγματα έχουν πια σημασία. Ενδιαφέρει μόνο ένα. Αυτό που μας ενώνει. Μη σκεφτείς φιλίες και συντροφιές. Δεν χωρούν αισθήματα στην ηρωίνη. Αυτά τα αφήνεις στους έξω. Εμείς διώχνουμε τις ημέρες -τη ζωή την ίδια. Οσοι καταφέρνουν και ξεκόψουν, τη γλιτώνουν. Οπως και αυτοί που χάνονται... Εμείς μένουμε και αργοπεθαίνουμε».<p>
 AΣTEΓΟI ΣTΟ ΣEPAΦEIΟ<p>
 Bάρβαρη... η ζωή, Θεόδωρος... βίος άδωρος<p>
 Ενα κοριτσάκι με ασυνήθιστα βλοσυρή έκφραση στο πρόσωπο βγαίνει τρέχοντας από το χώρο σίτισης των αστέγων στο Σεράφειο κολυμβητήριο. Πίσω μια γυναίκα, περίπου 30 ετών, φωνάζει και το πιάνει σφιχτά από το χέρι, ενώ εκείνο νευριασμένο στριφογυρίζει να ξεφύγει. Είναι η Βαρβάρα που βρέθηκε με δύο παιδιά στο δρόμο.<p>
 Ολα ξεκίνησαν όταν ο σύζυγος μπήκε στη φυλακή για ακάλυπτες επιταγές. Η οικονομική τους καταστροφή είχε προ πολλού ολοκληρωθεί. Κατέφυγε στο χωριό, όπου τουλάχιστον είχε σπίτι να μείνει. Ομως ο πατέρας της την εδιωξε για να κατοικήσει εκείνος όταν βγήκε από τη φυλακή.<p>
 Ξαναγύρισε στην Αθήνα, φιλοξενήθηκε προσωρινά, σε καθημερινή αναζήτηση εργασίας. Αγγελίες εφημερίδων, μάταιες συναντήσεις με εργοδότες αρνητικούς όταν άκουγαν και για παιδιά που πρέπει να φροντίσει μόνη.<p>
 Ο καιρός περνούσε και η Βαρβάρα βρέθηκε κυριολεκτικά στο δρόμο. Κοιμήθηκε στα πάρκα μέχρι να μάθει για τον ξενώνα αστέγων. Ηρέμησαν λίγο και τα παιδιά που, χωρίς να καταλαβαίνουν τι ακριβώς συμβαίνει, εισέπρατταν την ανασφάλεια. Τώρα η μικρή πάει σχολείο ξανά. «Στάθηκε αδύνατον να βρω δουλειά σταθερή. Θέλω να δουλέψω. Θα μπορούσα να γίνω σερβιτόρα με 8.000 μεροκάματο, αλλά τα παιδιά πού 




θα τα αφήνω; ». Το μόνο που περιμένει είναι να βγει ο σύζυγος από τη φυλακή, μετράει ακόμη 10 μήνες, έχουν περάσει δύο χρόνια. Τότε, λέει, ίσως μπορεί να μένει εκείνος στο σπίτι με τα παιδιά και να δουλεύει εκείνη.<p>
 Αντίθετα από τη Βαρβάρα, ο Θοδωρής δεν έχει τίποτε να περιμένει, μας λέει. «Είμαι 44 χρόνων, έχω φλεβοπάθεια και είναι πολλές οι δουλειές του ποδαριού που δεν μπορώ να κάνω. Ποιος θα με πάρει στη δουλειά; Συνέχεια πηγαίνω στον ΟΑΕΔ, αλλά τίποτε». Βρέθηκε στο δρόμο όταν η ΔΕΗ κατέσχεσε το σπίτι του για χρέη 100.000 δρχ., όπως λέει. Η αδελφή του πριν τον εγκαταλείψει τον βοηθούσε επί 9 χρόνια, διάστημα στο οποίο εκείνος δεν κατάφερνε να βρει δουλειά ικανή να τον συντηρήσει επαρκώς, συσσωρεύοντας χρέη. Δεν έχει προσανατολισμό για το τι θα κάνει, τώρα μάλιστα που τον ειδοποίησαν πως πρέπει να φύγει από τον ξενώνα.<p>
 MIKPΟΠΩΛHTHΣ TΩN ΦANAPIΩN<p>
 «Aισθάνομαι πράγμα όχι άνθρωπος»<p>
 Κοιτάζοντας τον Μπαγκλαντεσιανό Ράτζου Σάχα, αρχικά διακρίναμε το αθώο του χαμόγελο. Πουλάει διάφορα μικροπράγματα στο δρόμο: «Οταν κυνηγάει η Αστυνομία στα φανάρια, πάω στις λαϊκές. Οταν κυνηγάει στη λαϊκή, πάω στα φανάρια».<p>
 Η ιστορία του δεν είναι πρωτότυπη. Aντίθετα, αποτελεί τον κανόνα στη ζωή των Ασιατών. «Εφυγα από το Μπαγκλαντές πριν από εννέα χρόνια. Δεν υπήρχε μεροκάματο. Πήγα στο Πακιστάν, την Ινδία, το Ιράν, το Λίβανο. Επέζησα κάνοντας 



διάφορες δουλειές. Στο Λίβανο γνώρισα τη Σιάνι, από τη Σρι Λάνκα παντρευτήκαμε. Δεν βρίσκαμε δουλειά, πήραμε βίζα για την Τουρκία κι από 'κεί ήρθαμε παράνομα στην Ελλάδα. Περάσαμε τον Εβρο· φτάσαμε στην Κουμουνδούρου κρυμμένοι στην καρότσα ενός φορτηγού με 49 άτομα (Πακιστανούς, Κούρδους, Μπαγκλαντεσιανούς). Πληρώσαμε 1.800 δολάρια ο καθένας».<p>
 Βρίσκεται σχεδόν δύο χρόνια στην Ελλάδα. Κατοικούν με άλλους οχτώ συμπατριώτες 



του σ' ένα άθλιο διαμέρισμα κοντά στην Ομόνοια. Το μεροκάματο φτάνει τις 4.000 



δραχμές. «Αλλά όχι συχνά, γιατί μας κυνηγάει η Αστυνομία». <p>
 Αλλά, «δουλεύω στο δρόμο επειδή δεν βρίσκω άλλη δουλειά. Δεν είμαστε κλέφτες, αν βρω νόμιμη δουλειά, δεν θα το ξανακάνω. Δεν θα δεις, όμως, Μπαγκλαντεσιανό να κοιμάται στο δρόμο. Βοηθάμε ο ένας τον άλλο».<p>
 Ζει παράνομα, χωρίς χαρτιά, «ελπίζοντας να γίνει νέα καταγραφή. Για να ζω και να δουλεύω νόμιμα. Δεν είναι ζωή αυτή. Νιώθουμε σαν ένα ξύλο μέσα στο ρέμα. Δεν γνωρίζουμε το αύριο, αλλά ελπίζουμε, περιμένουμε».<p>
 Από τους Ελληνες, «δεν έχω παράπονο. Πολλοί αγοράζουν πράγματα, που δεν χρειάζονται, για να μας βοηθήσουν, λίγοι μας φέρονται άσχημα». Λέει, όμως, πως 



όταν κλείνει τα μάτια, βλέπει συνεχώς την ίδια εικόνα: «Να έχω χαρτιά, καλό μισθό, ώστε να μπορώ να κάνω παιδιά, να στέλνω χρήματα στους γονείς μου. Να μη ζω με τον τρόμο, περιμένοντας τη στιγμή που θα έρθει ο αστυνόμος να με πιάσει. 



Η μοναδική μου σκέψη είναι πως κάποια στιγμή θα με συλλάβουν και θα με απελάσουν».<p>
 Στη χώρα του, αποφοίτησε από κολέγιο. «Δουλεύω από τα ξημερώματα μέχρι αργά το 



βράδυ. Aισθάνομαι σαν πράγμα, όχι σαν άνθρωπος. Δεν υπάρχω γραμμένος πουθενά. Το μόνο που θέλω είναι να υπάρχω. Και να ζω νόμιμα».<p>
 H MAΓΔAΛHNH<p>
 «...κάνω και βίζιτες»<p>
 * Τι ακριβώς κάνεις; <p>
 «Κάθομαι πίσω από την μπάρα, σερβίρω ποτά, κάνω και βίζιτες», χαμογελά η 19χρονη Νταιάνα και απαντά με τόση άνεση που αφοπλίζει. Γι' αυτήν, ο εφιάλτης που ζούσε στην αρχή έγινε καθώς περνούσε ο καιρός απάθεια-συνήθεια. «Ισως έτσι 


είναι και καλύτερα», συνεχίζει. Πενήντα έως εκατό χιλιάδες το αντίτιμο. Εξαρτάται τι ζητά ο πελάτης. Ολα δικά της. Ευτυχώς για εκείνη δεν υπάρχουν ενδιάμεσοι. Κατάφερε από πολύ νωρίς να ξεφύγει. Ομως δεν υπάρχει παρόν. Το έχει διαγράψει. Από τη στιγμή που ήρθε στην Ελλάδα με την οικογένειά της από το Χάσκοβο της Βουλγαρίας. Στην αρχή δουλεύοντας σε καφετέρια ως σερβιτόρα, αργότερα στο μαγαζί... «Περίμενα πως θα ήταν διαφορετικά. Ετσι μας έλεγαν εκεί». <p>
 Τώρα απλώς δουλεύει. Θα ξεκινήσει να μετρά το χρόνο έπειτα από πέντε έτη. «Ελπίζω να έχω μαζέψει τα χρήματα που χρειάζομαι και να φύγω». Βλέπει την εικόνα της με ένα ψαλίδι στο ένα χέρι και μια χτένα στο άλλο να στριφογυρίζει ανέμελα μέσα στο δικό της κομμωτήριο. «Θέλω επίσης να παντρευτώ, να κάνω παιδιά». Μέχρι τότε... «Ζω τη νύχτα, σερβίρω, κρατώ παρέα σε όσους με επιθυμήσουν και όταν επιστρέφω σπίτι κάθε βράδυ -σχεδόν ξημέρωμα- μετρώ τα χρήματα και σκέφτομαι τι θα τα κάνω. Την ημέρα κοιμάμαι και... ξεχνώ».<p>
 KΟYPΔΟΣ ΠPΟΣΦYΓAΣ<p>
 Eκεί δεν πάω, εδώ δεν... υπάρχω<p>
 Ο Ντογάν Σόλμας γεννήθηκε το 1969 στο πολύπαθο Ντέρσιμ, που βρίσκεται στη νοτιοανατολική Τουρκία. Η οικογένειά του είχε έξι παιδιά. Στις πρώτες τάξεις του Γυμνασίου έφυγε για το Μέρσιν με το μεγάλο αδελφό του. Μπήκε στο πανεπιστήμιο, αλλά δεν κατάφερε να φοιτήσει επειδή δεν υπήρχαν χρήματα. Οργανώθηκε στην Αριστερά.<p>
 «Θυμόμουν την αστυνομία που έμπαινε στο σχολείο μας καίγοντας τα βιβλία, σπάζοντας τα μολύβια». Κατάφερε να παραμείνει στην Τουρκία, παράνομα, για ένα χρόνο: «Μ' έψαχναν και κρυβόμουν».<p>
 Τον Αύγουστο του '94 πέρασε με μια ψαρόβαρκα από το Μαρμαρά στη Σύμη. «Μαζί με 

την κοπέλα μου κι ένα σύντροφο. Η ζωή στην Ελλάδα ήταν δύσκολη για μας. Δεν γνωρίζαμε τη γλώσσα. Δεν είχαμε χρήματα. Μεταφερθήκαμε στο Λαύριο. Από 'κεί η κοπέλα μου κατάφερε να διαφύγει, με κάποιον άλλο, στην Αγγλία. Ηρθα στην Αθήνα, αλλά δεν γνώριζα κανέναν. Χειμώνα του '96 κοιμόμουν σ' ένα παγκάκι 20 μέρες, με μετέφεραν άρρωστο στο νοσοκομείο, γλίτωσα».<p>
 Ζήτησε πολιτικό άσυλο, η απάντηση ήταν αρνητική. Εκανε δεύτερη αίτηση: «Περιμένω ένα "ναι" ή "όχι" από το '98. Είμαι πολιτικός πρόσφυγας. Δεν μπορώ να γυρίσω στην πατρίδα μου. Κι εδώ δεν μπορώ να ζήσω. Φοβάμαι να περπατήσω στο 

δρόμο χωρίς χαρτιά, δεν μπορώ να νοικιάσω σπίτι, να βρω δουλειά. Και ζω πεντέμισι χρόνια στην Ελλάδα».<p>
 Τι του λείπει πιο πολύ; «Δεν γνώρισα ποτέ την ελευθερία. Δεν ξέρω πώς είναι, αλλά ξέρω τι σημαίνει...» Θυμάται πως «ένας οδηγός ταξί με κατέβασε επειδή είμαι Τούρκος κι ένα βράδυ με πέταξαν έξω, με ξύλο, από μια ταβέρνα». <p>
 Ο Ντογάν είναι επαγγελματίας μουσικός. Τον κάλεσαν κι έπαιξε μπαγλαμά σε συναυλίες ενάντια στον πόλεμο και για τον Οτσαλάν. Αλλά δεν κατάφερε να βρει μεροκάματο.<p>
 ANEPΓH ME ΠAIΔI<p>
 «Θέλω να δουλέψω και να ζήσω»<p>
 «Είμαι 49 ετών, χωρισμένη, μ' ένα 10χρονο παιδί. Tο σπίτι μου χαρακτηρίστηκε κίτρινο με το σεισμό, υποθηκεύτηκε για δάνειο 1, 5 εκατομμυρίου και σήμερα πλέον είμαι άνεργη μετά 25 χρόνια εργασίας. Δούλεψα όλα τα χρόνια στο σκληρό κλάδο των εμποροϋπαλλήλων, με τραγικό ωράριο και δεν χρησιμοποίησα ποτέ ρουσφέτι στον περιβόητο ιδιωτικό τομέα, που σήμερα περιμένουν να δώσει λύσεις».<p>
 Είναι η Κάτια Νικολάου, συνδικαλίστρια και από τις παλιές υπαλλήλους του «Μινιόν», που έζησε την αβεβαιότητα της φθίνουσας -μεθοδευμένης, όπως λέει- πορείας της επιχείρησης στο πετσί της.<p>
 «Οι εργαζόμενοι δώσαμε ηρωικό αγώνα. Το ξαναφτιάξαμε με τα χέρια μας. Σταματήσαμε την πτώχευση, δουλέψαμε χωρίς διοίκηση.Ο εργαζόμενος, προκειμένου να κατακτήσει το μέλλον, αγαπάει τη δουλειά του».<p>
 Ο Γολγοθάς από υπουργείο σε υπουργείο δεν έφερε αποτέλεσμα. Η επιχείρηση έκλεισε οριστικά το Σεπτέμβριο αφήνοντας στο δρόμο 400 εργαζόμενους εκ των οποίων οι νεαρότεροι αγγίζουν τα 40. «Να μου πουν εμένα πώς θα μεγαλώσω το παιδί μου. Και εννοώ μόνη. Γιατί δεν ξέρω πώς μ' έφτασαν σ' αυτήν την κατάσταση, αλλά έχουμε πλέον φτάσει στην επαιτεία των συγγενών. Ποιος θα απαντήσει στην κατάθλιψη αυτών των γυναικών, των παιδιών τους; Γιατί δημιουργείται ένας ιδιότυπος ρατσισμός. Οι εμποροϋπάλληλοι είναι κυρίως γυναίκες. Οι εργοδότες ζητούν συγκεκριμένες ηλικίες και εμφάνιση. Το κράτος δεν σ' αφήνει να συνταξιοδοτηθείς κι ας έχω 8.000 ένσημα. Σε πετάει έξω από τη 
δουλειά πριν την ώρα σου και μετά μιλάνε για υπογεννητικότητα», λέει οργισμένη. <p>
 «Από το συνδικαλιστικό αγώνα κατάλαβα πως θέλουν μόνο φτηνό εργατικό δυναμικό, 
αναλώσιμο.Δεν είμαστε εργαζόμενοι, αλλά απασχολήσιμοι. Ωρομίσθιοι με μισή ασφάλεια και διπλάσια δουλειά. <p>
 Θέλω να δουλέψω στο πλαίσιο αυτής της κοινωνίας, όχι να είμαι με το δισάκι και 
να με πετούν από κράτος σε κράτος. Εδώ γεννήθηκα. Ολοι ν' αναλάβουμε τις ευθύνες μας, γιατί αυτός ο εκλογικός εγκλωβισμός είναι ευθύνη όλων. Ν' αποδείξουμε ότι αντιστεκόμαστε. Τι αφέλεια είναι αυτή την τελευταία στιγμή, αντί να ψηφίζουμε το συμφέρον μας, να καταθέτουμε το δικαίωμα να γίνουμε ρυθμιστές της τύχης μας».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
