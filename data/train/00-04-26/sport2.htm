<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>KΩN. ΛAMΠPΟY</b><p>
 Προτάσεις για τη λήψη συγκεκριμένων μέτρων προς τρεις διαφορετικές κατευθύνσεις με στόχο τη δημιουργία ενός πιο ευέλικτου οργανωτικού σχήματος έχουν φτάσει στα χέρια του πρωθυπουργού κ. Σημίτη από διάφορους εμπλεκόμενους με τη διοργάνωση των Ολυμπιακών Αγώνων του 2004 φορείς. <p>
 Οι προτάσεις αυτές έχουν αντικείμενο τις βελτιώσεις -αλλά ακόμα και τις ριζικές σε ορισμένες περιπτώσεις αλλαγές- που πρέπει να πραγματοποιηθούν στους 

τομείς α) της κρατικής εποπτείας της προετοιμασίας β) της πλήρους και οριστικής αποσαφήνισης των αρμοδιοτήτων που έχει κάθε «κέντρο» λήψης αποφάσεων 

και γ) του νομοθετικού πλαισίου που διέπει τη λειτουργία της Οργανωτικής Επιτροπής των Ολυμπιακών Αγώνων «Αθήνα 2004».<p>
 Είναι χαρακτηριστικό ότι μεταξύ των αλλαγών που προτείνονται συμπεριλαμβάνονται μέτρα που οδηγούν ακόμα και στην πλήρη αναμόρφωση του συνολικού οργανωτικού σχήματος που έχει την ευθύνη της προετοιμασίας, ενώ δεν αποκλείονται και αλλαγές σε επίπεδο προσώπων. Ο «άρχων», πάντως, που επίμονα ζητεί ο πρόεδρος της ΔΟΕ κ. Σάμαρανκ, παραμένει ο ίδιος ο πρωθυπουργός ο οποίος είναι και ο μόνος αρμόδιος για τη λήψη οποιασδήποτε σχετικής απόφασης. Πληροφορίες θέλουν το τοπίο να ξεκαθαρίζει σύντομα, ίσως και πριν από την επίσκεψη της Συντονιστικής Επιτροπής της ΔΟΕ πριν από τα μέσα Μαΐου. <p>
 Οι προτάσεις που μελετά ο κ. Σημίτης είναι ουσιαστικά το «απόσταγμα» της δίχρονης και πλέον εμπειρίας των διαφόρων εμπλεκόμενων με τους Αγώνες φορέων και αποτελούν τα συμπεράσματα για τις αδυναμίες που έχουν διαπιστωθεί σε συντονιστικό, οργανωτικό και εκτελεστικό επίπεδο. Μάλιστα, σχετικά υπομνήματα έχουν φτάσει κατά καιρούς στον πρωθυπουργό τόσο από υπουργούς που έχουν λόγο στη διοργάνωση όσο και από την ηγεσία της Οργανωτικής επιτροπής. Στο πλαίσιο της προσπάθειας ξεκαθαρίσματος της κατάστασης εντάσσονται και οι επαφές του πρωθυπουργού τόσο με το νέο υπουργό Πολιτισμού κ. Πάγκαλο τη Δευτέρα, όσο και με τον πρόεδρο του «Αθήνα 2004» κ. Θωμόπουλο χθες.<p>
 EIΣHΓHΣEIΣ<p>
 Οι εισηγήσεις που γίνονται αφορούν τη διαμόρφωση ενός πιο ευέλικτου οργανωτικού σχήματος και περιλαμβάνουν συγκεκριμένα μέτρα για το ρόλο του κράτους, των συναρμόδιων φορέων και της οργανωτικής επιτροπής.<p>
 1. Το πρώτο πακέτο μέτρων που εξετάζεται έχει στόχο τη βελτίωση της αποτελεσματικότητας της κρατικής εποπτείας, αλλά και την εξασφάλιση πολιτικής εκεχειρίας ώστε να μη μετατραπούν οι αγώνες σε πεδίο σκανδαλολογίας και έντονης πολιτικής αντιπαράθεσης.<p>
 Στελέχη της οργανωτικής επιτροπής έχουν επανειλημμένως εκφράσει τη δυσαρέσκειά 

τους για τον τρόπο λειτουργίας της διυπουργικής επιτροπής, λέγοντας ότι ανεξαρτήτως των προσώπων που την απαρτίζουν, δεν έχει καταστεί δυνατή η απόκτηση ομαδικού χαρακτήρα στον τρόπο λειτουργίας της, με αποτέλεσμα να απαιτείται διαρκώς η παρέμβαση του ίδιου του πρωθυπουργού ή να αφήνεται η οργανωτική επιτροπή να λάβει μόνη της τις απαιτούμενες αποφάσεις. Δεν είναι λίγοι αυτοί που προτείνουν ακόμα και την κατάργηση της διυπουργικής επιτροπής και την αντικατάστασή της είτε από ένα πιο ευέλικτο σχήμα είτε από ένα μόνο πρόσωπο στα πρότυπα του υπουργού Ολυμπιακών Αγώνων. <p>
 2. Σε ό,τι αφορά το ξεκαθάρισμα των αρμοδιοτήτων, οι κινήσεις που προτείνονται 

εστιάζονται στην οριστική αποσαφήνιση του ποιος είναι υπεύθυνος για ποιον τομέα, ώστε αφενός να υπάρχει συνεννόηση και κοινή έξωθεν εικόνα και άποψη και 

αφετέρου να ικανοποιηθεί εν μέρει τουλάχιστον το πάγιο αίτημα της ΔΟΕ, που επιθυμεί να ξέρει σε ποιον πρέπει να απευθυνθεί και γιατί. Στο πλαίσιο αυτό εντάσσεται και η απόφαση που έλαβε προ μηνών ο πρωθυπουργός σχετικά με τα «ορφανά» ολυμπιακά έργα, που αποτελούν πλέον αρμοδιότητα του ΥΠΕΧΩΔΕ.<p>
 Συχνά διαπιστώνεται η ανάγκη της ύπαρξης ενός ευέλικτου φορέα ή προσώπου που θα λειτουργεί ως «ομπρέλα» για τους διάφορους εμπλεκόμενους φορείς, αλλά και ως αντίβαρο στη πολυδιάσπαση των αρμοδιοτήτων, κάτι άλλωστε που ζητεί επίμονα και η ΔΟΕ. Ενα χαρακτηριστικό παράδειγμα του κατακερματισμού αρμοδιοτήτων είναι τα ολυμπιακά έργα, τα οποία υλοποιούνται από το ΥΠΕΧΩΔΕ, τη ΓΓΑ, τον ΟΕΚ, τον ΟΔΙΕ κ.ά. Επίσης, ακόμα εκκρεμεί η σύσταση των ενιαίων φορέων για τις 

μεταφορές και την ασφάλεια.<p>
 3. Μία τρίτη ομάδα μέτρων που εξετάζεται σχετίζεται με τροποποιήσεις στο νόμο που διέπει τη λειτουργία του «Αθήνα 2004». Η ηγεσία της εταιρείας έχει κατά καιρούς διαπιστώσει σημαντικές καθυστερήσεις στις διαδικασίες των προσλήψεων καθώς και δυσχέρειες και αγκυλώσεις σε διαδικασίες που θα έπρεπε, σύμφωνα με το «Αθήνα 2004», να είναι πιο απλές σχετικά με διαγωνισμούς και μικρής κλίμακας προμήθειες.<p>
 Ενα άλλο σημαντικό σημείο στη λειτουργία της εταιρείας σχετίζεται με το ρόλο του διοικητικού συμβουλίου, το οποίο συχνά λειτουργεί όχι ως συμβουλευτικό όργανο ή ως φορέας καθορισμού στρατηγικής, αλλά ως πεδίο «μαγειρεμάτων» με διάφορα μέλη του να επιθυμούν συμμετοχή στη λήψη συγκεκριμένων αποφάσεων. Αυτό 

αποτελεί εν μέρει αποτέλεσμα και της ασάφειας που χαρακτηρίζει το ρόλο του Δ.Σ. και η οποία υποστηρίζεται ότι θα πρέπει να πάψει να υπάρχει.<p>
 Σε ό,τι αφορά την αντίδραση και τις δημόσιες τοποθετήσεις του προέδρου της ΔΟΕ, από την Αθήνα 2004 διατυπώνεται η άποψη ότι «δεν αξίζαμε ως κράτος τέτοια 

δημόσια μεταχείριση». Από την άλλη, όμως, δεν διατυπώνεται κάποια αντίρρηση σε 

ό,τι αφορά την ουσία του πράγματος, που είναι οι καθυστερήσεις που παρατηρούνται σε διάφορους τομείς.<p>
 ΣENAPIA<p>
 Οπως επισημαίνουν υψηλόβαθμα στελέχη της ΟΕΟΑ «ίσως ο κ. Σάμαρανκ να πίστεψε ότι η κατάσταση θα άλλαζε μόνο με ένα ισχυρό σοκ», άποψη που αντιστοιχεί στα ρεαλιστικού χαρακτήρα σενάρια για την εξήγηση της στάσης Σάμαρανκ. Υπάρχουν, ωστόσο, και τα σενάρια που κάνουν λόγο για προσωπικές ή οικονομικού χαρακτήρα σκοπιμότητες που ενδεχομένως σχετίζονται και με το ρόλο συγκεκριμένων προσώπων 

από τη χώρα μας, που δεν έλαβαν τις θέσεις που ίσως επιθυμούσαν και διατηρούν ιδιαίτερες σχέσεις με την ηγεσία των Αθανάτων. <p>
 Στελέχη της Αθήνα 2004 επισημαίνουν, ωστόσο, ότι «κάνουν λάθος όσοι νομίζουν ότι η ΔΟΕ είναι εναντίον μας. Αντιθέτως, θέλουν να πετύχουμε γιατί μόνο έτσι θα συνεχίσει να είναι επιτυχημένο το "πολύτιμο προϊόν" τους, οι Ολυμπιακοί Αγώνες». <p>
 Σε ό,τι αφορά, πάντως, το τι μέλλει γενέσθαι, οι προτεραιότητες της οργανωτικής επιτροπής εντοπίζονται κυρίως στους τομείς της φιλοξενίας (υπογραφή σύμβασης με ξενοδόχους και λήψη απόφασης για χωριό ή χωριά Τύπου), των μεταφορών και της ασφάλειας (συντονισμός ενεργειών, αποσαφήνιση αρμοδιοτήτων, δημιουργία ειδικών φορέων), ενώ πιστεύουν ότι στον τομέα των ραδιοτηλεοπτικών τα πράγματα έχουν δρομολογηθεί και σύντομα θα υπάρξει το σχήμα που θα αναλάβει τη σχετική ευθύνη. Μετά και τις τελευταίες εξελίξεις, θεωρείται μάλλον σίγουρο ότι την ευθύνη θα αναλάβει τελικά ο εκλεκτός της ΔΟΕ κ. Μανόλο Ρομέρο.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
