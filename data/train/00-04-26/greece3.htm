<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Την πρόθεσή τους, να μετατρέψουν το μέγαρο του Μετοχικού Ταμείου Στρατού σε ένα πρότυπο κτιριακό συγκρότημα πολλαπλών χρήσεων με υψηλό δείκτη εμπορικότητας, αρχιτεκτονική αρμονία και σεβασμό στην ιστορικότητα και την ιδιαίτερη φυσιογνωμία του ανακοίνωσαν χθες οι εκπρόσωποι της κοινοπραξίας Τράπεζα Πειραιώς- «Καρούζος». <p>

Παρουσιάζοντας τα σχέδια ανάπλασης και 25ετούς αξιοποίησης του κτιρίου, ο πρόεδρος του ομίλου Πειραιώς κ. Μιχάλης Σάλλας δήλωσε ότι «θα δαπανηθούν περίπου 20 δισ. δρχ. για την ανακατασκευή και άλλα 5 δισ. δρχ. για τις υποστηλώσεις που απαιτούνται», ενώ, σύμφωνα με τις εκτιμήσεις της κοινοπραξίας, περίπου 120.000 άτομα θα επισκέπτονται καθημερινά το μέγαρο του ΜΤΣ. Οπως ανακοίνωσε ο κ. Σάλλας, ήδη 40 μεγάλες εταιρείες από διάφορους κλάδους έχουν εκδηλώσει ενδιαφέρον να στεγάσουν τις δραστηριότητές τους στο νέο κτίριο.<p>
 Από την πλευρά του ο υπουργός Εθνικής Aμυνας κ. Aκης Τσοχατζόπουλος τόνισε ότι 

«είναι πολύ σημαντικό για τις Ενοπλες Δυνάμεις να είναι ο πρώτος φορέας υλοποίησης ενός από τα μεγαλύτερα έργα στον χώρο του real estate στη χώρα» και 

έδωσε ιδιαίτερη έμφαση «στη διατήρηση του ιστορικού και αρχιτεκτονικού χαρακτήρα του μεγάρου, όπως και στη σωτηρία και αναβάθμιση όλων των χώρων του, 

που έχουν χαρακτηριστεί διατηρητέοι» (θέατρο «Aλίκη», κινηματοθέατρο «Παλλάς» και τα καφέ «Zόναρ'ς» και «Mπραζίλιαν»).<p>
 Τα βασικά χαρακτηριστικά του σχεδίου ανάπλασης του μεγάρου του ΜΤΣ περιλαμβάνουν: <p>
 _Tη διατήρηση της εξωτερικής του εμφάνισης, με παρεμβάσεις βελτίωσης και εξωτερικής προβολής.<p>
 _Σειρά παρεμβάσεων, με στόχο την ανανέωση της ζωής του κτιρίου για 60 τουλάχιστον χρόνια και την αισθητική αναβάθμιση του εσωτερικού του, με τη χρήση δομικών υλικών και εξοπλισμού υψηλών προδιαγραφών.<p>
 _Tην εναρμόνισή του με τις υψηλότερες προϋποθέσεις που ισχύουν διεθνώς για την 

εξυπηρέτηση των ιδιαίτερων αναγκών των ατόμων με ειδικές ανάγκες<p>
 _Tην ανάδειξη της εμπορικότητάς του, με τον διαχωρισμό του κτιρίου σε έξι διαφορετικά αρχιτεκτονικά τμήματα, που θα αντιπροσωπεύουν έξι αντίστοιχες κατηγορίες χρήσης.<p>
 Συγκεκριμένα, το μεγαλύτερο μέρος του κτιρίου (άνω του 50%) θα μετατραπεί σε πολυκαταστήματα που θα προσφέρουν μια ευρύτατη κλίμακα προϊόντων, ένδυσης, υπόδυσης, οικιακής χρήσης, ειδών δώρων, διακόσμησης, προσωπικών αξεσουάρ, καλλυντικών, κοσμημάτων, αθλητικών, ηλεκτρικών και ηλεκτρονικών ειδών κλπ. Ηδη, χώρος περίπου 18.000 τ.μ. στην πρόσοψη της οδού Πανεπιστημίου έχει παραχωρηθεί στην εταιρεία «Καρούζος».<p>
 Ιδιαίτερη σημασία θα δοθεί στην αναβάθμιση και αξιοποίηση των τριών θεατρικών αιθουσών του μεγάρου, με πολιτιστικές, εικαστικές και άλλες δραστηριότητες, καθώς και στη διατήρηση της αρχιτεκτονικής και της ομοιογένειας των ισόγειων καταστημάτων με διατηρητέα ή μη χρήση.<p>
 Σημαντικό μέρος των εργασιών αφορούν την ανάπλαση και ανάδειξη της ιστορικής στοάς Σπηυρομήλιου σε έναν γραφικό χώρο με καταστήματα μικρού μεγέθους, όπου θα δημιουργηθεί ένα πρότυπο φωτεινό στεγασμένο αίθριο με γυάλινη οροφή, πραγματικός πόλος έλξης για τους επισκέπτες του μεγάρου.<p>
 Στα σχέδια της κοινοπραξίας περιλαμβάνεται, τέλος, η ουσιαστική αναμόρφωση και 

αξιοποίηση, τόσο των υπόγειων χώρων του κτιρίου με κέντρα ψυχαγωγίας και άλλα καταστήματα, όσο και των βοηθητικών χώρων, όπως του πάρκινγκ, του χώρου τροφοδοσίας κλπ. <p>
 <b>Κων. Λάμπρου </b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
