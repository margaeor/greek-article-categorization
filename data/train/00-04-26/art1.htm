<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Είναι δυνατόν δύο επιβατικές κάρτες πλοίου του 1912 (μία κάρτα επιθεώρησης της τρίτης θέσης που πιστοποιεί την καλή υγεία ενός επιβάτη και μια κάρτα με το μενού της ημέρας) να πωλούνατι σήμερα προς ...27.000 λίρες; Δηλαδή, προς δεκατριάμισι πείπου εκατομμύρια δραχμές;<p>
Βεβαίως. Mε την προϋπόθεση ότι προέρχονται από τον «Τιτανικό», το διασημότερο ναυάγιο της Iστορίας, που στις 14 Απριλίου 1912 κόστισε τη ζωή σε 1.500 ανθρώπους...<p>
 Τα δύο μοναδικά αυτά ντοκουμέντα (καθώς μέχρι σήμερα δεν έχουν βρεθεί όμοιά τους) θα πωληθούν την ερχόμενη Τετάρτη (3 Μαΐου) από τον οίκο «Σόθμπις» στο πλαίσιο της Ναυτικής Αγοράς. Ανήκουν στη μακαρίτισα σήμερα, Αγγλίδα Σάρα Ροθ, που στις 10 Απριλίου του 1912 επιβιβάστηκε στον «Τιτανικό», προκειμένου να ταξιδέψει στη Νέα Υόρκη για να παντρευτεί τον αγαπημένο της Ντάνιελ Aϊλς, ο οποίος είχε μεταναστεύσει έναν χρόνο πριν στην Αμερική, αναζητώντας μια καλύτερη τύχη...<p>
 Τύχη βουνό όμως τελικά είχε η αρραβωνιαστικιά του, που επέζησε από το τρομακτικό ναυάγιο, μαζί μάλιστα με την παράνυμφο και την κυρία επί των τιμών της (η οποία όμως έχασε το δικό της σύζυγο στη μεγάλη ναυτική τραγωδία). Κι αν 

η Ροθ δεν κατάφερε να γλιτώσει την προίκα της και το νυφικό της από τα παγωμένα νερά του Ατλαντικού, διέσωσε την κάρτα επιθεώρησης, που πιστοποιούσε πως δεν έπασχε από κάποια μολυσματική ασθένεια, καθώς και την κάρτα με το μενού της τρίτης θέσης. Και τα δύο, βλέπετε, βρίσκονταν στη μικρή χειραποσκευή 

που κρατούσε σφιχτά στα χέρια της, τη στιγμή που επιβιβαζόταν στην πτυσσόμενη ναυαγοσωστική λέμβο C του «Τιτανικού», που γεμάτη πλήθος κόσμου προς στιγμήν κινδύνεψε ν' ανατραπεί. Τους επιβάτες της τελικά διέσωσε το «RMS Καρπάθια» και 

λίγες μέρες μετά η Σάρα Ροθ παντρεύτηκε τον Ντάνιελ.<p>
 Ογδόντα οχτώ χρόνια μετά τη βύθιση του «Τιτανικού» το υλικό αυτό της Σάρας, συμπεριλαμβανομένου και του προσωπικού της αρχείου (όπως η μετέπειτα επίσημη αλληλογραφία της αναφορικά με την αποζημίωση για τις απώλειές της κατά το ναυάγιο, αλλά και οι ένορκες καταθέσεις της), βλέπει το φως χάρη στο δισέγγονό 

της Ντέιβιντ Σλόσαρ.<p>
 Οι περιγραφές της Σάρας σχετικά με το συγκλονιστικό εκείνο βράδυ είναι αποκαλυπτικές. Βρισκόταν με μια φιλική οικογένεια, τους Γκόλντσμιθ, και αναρωτιόντουσαν γιατί το πλοίο σταμάτησε. «Περιμέναμε αρκετά, μέχρις ότου συναντήσαμε κάτι βιαστικούς καμαρότους, τους ρωτήσαμε τι συμβαίνει και μας απάντησαν πως το πλοίο είχε προσκρούσει σε παγόβουνο, πρόσθεσαν όμως πως δεν υπήρχε κίνδυνος και κανένας λόγος να ανησυχούμε...».<p>
 Λίγο μετά όμως, κάποιος άλλος τους έδωσε σωσίβια, ενώ μια φωνή τούς φώναζε να κατευθυνθούν στη δεύτερη θέση. Οπου και συνειδητοποίησαν πως δεν θα τους επιτρεπόταν να προχωρήσουν άλλο... Ομως, «κανείς δεν έλεγε στους επιβάτες της τρίτης θέσης τι να κάνουμε ή πού να πάμε... Κανείς δεν μας οδηγούσε στο κατάστρωμα...». Σύντομα συνειδητοποίησαν έντρομοι πως οι βάρκες της δεύτερης θέσης ήταν υπερπλήρεις... Τελικά, με κάποιον τρόπο η Σάρα, η κυρία Γκόλντσμιθ και ο γιος της βρέθηκαν στο κατάστρωμα της πρώτης θέσης. Απ' όπου και κατάφεραν να γλιτώσουν...<p>
 Σήμερα, η μία εκ των δύο καρτών της Ροθ αποκαλύπτει πως η Σάρα και οι συνδαιτημόνες της είχαν φάει καπνιστή ρέγγα για πρωινό, ροστ μπιφ για γεύμα και πίκλες με αλλαντικά για τσάι, ενώ για δείπνο είχαν περιοριστεί σε χυλό και 

μπισκότα... Η κάρτα εξηγούσε πού θα έπρεπε να απευθυνθούν οι τυχόν δυσαρεστημένοι συνδαιτημόνες και αναφερόταν στα διακριτικά που φέρουν οι καμαρότοι, ενώ στο πίσω μέρος της είχε χειρόγραφη σημείωση (μάλλον της Σάρας) αναφορικά με τον αριθμό των μετέπειτα νεκρών και διασωθέντων επιβατών.<p>
 Η αναμενόμενη τιμή πώλησης της κάρτας αυτής κυμαίνεται μεταξύ 10.000-15.000 λιρών.<p>
 Η κάρτα επιθεώρησης της Σάρας επιβεβαιώνει μετά σφραγίδας πως πέρασε από τον ιατρό του πλοίου και πως δεν έχει ψείρες ή κάποια μολυσματική ασθένεια, όπως λ.χ. φυματίωση (γεγονός που θα την έθετε σε καραντίνα) και οι οδηγίες της είναι τυπωμένες σε 8 γλώσσες. Αναμένεται να πωληθεί προς 10.000-12.000 λίρες.<p>
 Στην αγορά θα πωληθούν ακόμα: το αρχείο της Σάρας με την αλληλογραφία για την αποζημίωσή της (προς 1.000-1.500 λίρες), οι ένορκες καταθέσεις της για το γεγονός (σημαντικές μαρτυρίες για την τότε αντιμετώπιση των επιβατών της τρίτης θέσης) και άλλα ντοκουμέντα αναφορικά με τα υπάρχοντά της (για το ίδιο ποσό), τρεις επιμνημόσυνες κάρτες του «Τιτανικού» προς τιμήν των νεκρών (προς 500-600 λίρες) και η θήκη του εισιτηρίου της (με την επωνυμία Τόμας Κουκ Ιντερνάσιοναλ) προς 500-700 λίρες.<p>
 Οι ενδιαφερόμενοι θα μπορούν να απευθύνονται και στην online αγορά τού «Σόθμπις» στη διεύθυνση www.sotheb ys.amazon.com για το διάστημα 2-15 Μαΐου.<p>
 EΠIMEΛEIA: <b>ΕΥ.Β.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
