<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Οι σελίδες τους μυρίζουν κλεισούρα, οι συντάκτες τους γράφουν μέσα από τα κελιά τους, η φυλακή και οι δυσκολίες της αποτελούν το πρώτο τους θέμα. Οι εφημερίδες που γράφονται από κρατούμενους δηλώνουν την επιθυμία τών ­ άδικα ή δίκαια­ έγκλειστων συντακτών τους να μετάσχουν, με όποιον τρόπο μπορούν, στα κοινωνικά δρώμενα. Τέτοιες εφημερίδες υπήρξαν και στην Ελλάδα και μια κατάδυση στις σελίδες τους αποκαλύπτει πολλά και ενδιαφέροντα, δημιουργώντας και κάμποσα ερωτήματα...<p> Οι Ελληνες κρατούμενοι εξέδωσαν την πρώτη τους εφημερίδα το 1987. Το 1990 σταμάτησε η έκδοση, λόγω των εξεγέρσεων, και επαναλήφθηκε το 1991. Ο τίτλος της εφημερίδας ήταν «Δυνάμενος» και η επιλογή του εξηγείται στην πρώτη σελίδα της τετρασέλιδης έκδοσης, όπου φιγουράρει ένα μεγάλο editorial με τίτλο «Φίλε αναγνώστη»: «Καταλαβαίνω την έκπληξή σου διαβάζοντας αυτές τις γραμμές και κρατώντας στα χέρια σου την πρώτη εφημερίδα κρατουμένων (...) Αποφασίσαμε τελικά να χρησιμοποιήσουμε τον τίτλο αυτόν, διότι έχει την έννοια της δύναμης, την οποία όλοι κρύβουμε μέσα μας και για διάφορους λόγους δεν βγαίνει στην επιφάνεια. Εδώ μπορείς να πληροφορηθείς για διάφορα γεγονότα σχετικά με το χώρο που βρισκόμαστε, να ψυχαγωγηθείς όσο αυτό είναι δυνατόν». <p> Οι συντάκτες του «Δυνάμενου» προέρχονταν από τις Ομάδες Κοινωνικής Εργασίας (ΟΚΕ) που είχαν συγκροτήσει τότε δύο κοινωνικοί λειτουργοί στις φυλακές Κορυδαλλού, ο Βασίλης Κυριαζάκος και η Καλλιόπη Μπέλλια που θυμάται: «Είχαμε τότε τη δυνατότητα να φτιάχνουμε ΟΚΕ, κάτι που πλέον δεν μπορούμε. Τα παιδιά αυτά, που είχαν σχέση με ναρκωτικά, είχαν ενθουσιαστεί με την ιδέα και ήθελαν πολύ να δουλέψουν». <p> «Οι ομάδες αυτές έχουν ψυχοθεραπευτικό χαρακτήρα και βασικό σκοπό την αύξηση του ενδιαφέροντος για τις αξίες της ζωής και την απεξάρτηση από τα ναρκωτικά», τονίζουν και οι ίδιοι οι συντάκτες που δίνουν και το στίγμα της εκδοτικής προσπάθειάς τους: «Ξεκινήσαμε δειλά, με επιφύλαξη και καχυποψία ο ένας για τον άλλον. Γρήγορα διαπιστώσαμε ότι με τον ειλικρινή διάλογο, χωρίς μάσκες, μπορούμε να εκφραστούμε καλύτερα, προσφέροντας κάτι από τις ιδέες και το συναισθηματισμό μας».<p> Το εφημεριδάκι αυτό πρέπει να αποτέλεσε ένα μικρό επίτευγμα για τα ελληνικά δεδομένα. Στο φύλλο του Ιουνίου 1991, για παράδειγμα, φιλοξενούνταν μια πρόταση για διέξοδο από τα ναρκωτικά, ένα κείμενο για τις τάσεις φυγής του σύγχρονου ανθρώπου, ένα αυτοβιογραφικό κείμενο για την αγωνία του υπόδικου πριν από τη δίκη. Η τελευταία σελίδα, δε, αποδεικνύει το χιούμορ των συντακτών: σκίτσα από τον «Ισοβίτη» του Αρκά, και κάποιου Γιάννη, συνοδεύονται από επιτυχημένα ανέκδοτα, με «ήρωες» αστυνομικούς, χαφιέδες, κρατούμενους και δικαστές. <p> Η πορεία του «Δυνάμενου» κράτησε αρκετά χρόνια. Η έκδοσή του σταμάτησε το 1995, και αφού είχαν ήδη εκδοθεί 13-14 φύλλα, πάλι λόγω των εξεγέρσεων. Λίγο αργότερα, το 1997, πήρε τη σκυτάλη η «Ελεύθερη Σκέψη». Εκδιδόταν και αυτή από τους κρατούμενους στις Δικαστικές Φυλακές Κορυδαλλού, και διέκοψε την έκδοσή της στα τέλη του 1998. Είχαν προλάβει να κυκλοφορήσουν τέσσερα μόλις φύλλα. Οι εφημερίδες αυτές, που τυπώνονταν στο τυπογραφείο που λειτουργεί μέσα στις φυλακές, διανέμονταν στα υπουργεία, σε φιλάνθρωπους, στους ίδιους τους κρατούμενους και τους συγγενείς την ώρα του επισκεπτηρίου. Σημαντικό κομμάτι του αναγνωστικού κοινού ήταν και οι δικηγόροι, που έριχναν μια ματιά στις εφημερίδες πριν δουν τον κρατούμενο πελάτη τους. Να παραθέσουμε και ένα ανέκδοτο από τις σελίδες του «Δυνάμενου»: «Μικρή αγγελία: ζητείται δικηγόρος να αναλάβει τις αποφυλακίσεις αποκλειστικά εμπόρων ναρκωτικών». <p> Παραμένει γεγονός, πάντως, ότι η ανάγνωση αυτών των εφημερίδων δημιουργεί κάμποσα ερωτήματα. Η πρώτη έκπληξη έρχεται όταν διαβάζουμε στην πρώτη σελίδα του «Δυνάμενου», το Φεβρουάριο του 1993, άρθρο του τότε υπαρχιφύλακα Αντώνη Αραβαντινού και σε άλλες σελίδες ένα ευχαριστήριο μήνυμα προς τον τότε αρχιφύλακα Αθ. Φωτάκη. Οι κρατούμενοι να ευχαριστούν τους φύλακές τους; «Μη νομίζετε ότι ήταν κατευθυνόμενο. Τότε είχαν πει τα παιδιά ότι δέχονται και άλλους ανθρώπους μέσα από τη φυλακή να εκθέσουν τις απόψεις τους», καθησυχάζει τις ανησυχίες μας η κ. Μπέλλια και προσθέτει: «Αλλωστε, για να γίνουν πράγματα μέσα σε μια φυλακή χρειάζεται οπωσδήποτε να υπάρξουν διευκολύνσεις πολλές, με το άνοιγμα του χώρου κ.λπ...».<p> Αμ το άλλο; Το 3ο φύλλο της «Ελεύθερης Σκέψης» έχει το μότο «Μην ξεχνάτε: το ελληνικό έθνος είναι το έθνος των εθνών» φαρδύ-πλατύ στην πρώτη σελίδα. Σε άλλο φύλλο βρίσκουμε την ευγενική προσφορά των κρατουμένων να δουλέψουν αφιλοκερδώς για την αναστήλωση ιερών ναών «για τη διατήρηση του Ελληνισμού» σε χώρες όπως η Αίγυπτος. Ουδέν μεμπτόν, βεβαίως, αλλά ακολουθεί και ο εξής συλλογισμός: «Τι θα γίνει αν οι μωαμεθανοί που βαπτίζονται τώρα χριστιανοί αναλάβουν κάποια στιγμή το Πατριαρχείο; Δεν θα υπάρχει κίνδυνος να αλλαξοπιστήσουν ξανά και να χαθεί ο Eλληνισμός; » (ουδέν σχόλιον...). <p> Αν σε κάποιους δημιουργείται η απορία πώς οι κρατούμενοι εκδηλώνουν τέτοια ευαισθησία για τα ελληνοχριστιανικά, τη στιγμή που τα άμεσα προβλήματά τους μέσα στη φυλακή είναι πολύ πιο καυτά, ίσως να φωτίσει λίγο τα πράγματα η απάντηση της κοινωνικής λειτουργού: «Η Ελεύθερη ΣκέψηΣ ήταν ελεύθερη και με την έννοια ότι οι κρατούμενοι έγραφαν αυτό που ήθελαν. Εγώ δεν συμμετείχα πια στη διαδικασία του γραψίματος, λόφω φόρτου εργασίας. Ηταν δική τους, καταδική τους, την έγραφαν αυθόρμητα. Αλλωστε, τα παιδιά αυτά είχαν κάποιες συναισθηματικές ανησυχίες, τις οποίες εξέφραζαν όταν έγραφαν, με διαφορετικό τρόπο το καθένα».<p> Οσα προαναφέρθηκαν αποτελούν, βεβαίως, μόνο τη μια όψη του νομίσματος. Δίπλα σε όλα αυτά, συνυπάρχουν κείμενα ­γραμμένα κάποτε και με αρκετά σκληρή γλώσσα­ που καυτηριάζουν μύρια όσα στραβά: από τα διαβιβαστικά σημειώματα-καρμπόν που στέλνουν οι καταδιωκτικές αρχές για κάθε συλληφθέντα, μέχρι την «ποινική εξόντωση» των τοξικομανών και την έλλειψη κάθε φαρμακευτικής και ιατρικής φροντίδας στα νοσοκομεία κρατουμένων. Οι δικαστές και ολόκληρο το δικαιοδοτικό σύστημα κατηγορούνται συχνά για «καχυποψία» και για ελλιπή εξακρίβωση της αξιοπιστίας των μαρτύρων κατηγορίας. Η πολιτεία, με τη μορφή επιστολών προς τον εκάστοτε νέο υπουργό Δικαιοσύνης, δέχεται συχνά πολλές παραινέσεις για αλλαγές στους νόμους που θα οδηγήσουν στην αποσυμφόρηση των φυλακών. Με πιο απλή, το αίτημα για αποποινικοποίηση των «μαλακών» ναρκωτικών.<p> Η φυλακή, όμως, μικρογραφία κοινωνίας κι αυτή, με ιδιαιτερότητες και συγκεκριμένη ιεράρχηση, πώς αντέδρασε στην έκδοση εφημερίδας; Δεν υπήρχε κίνδυνος να ενοχληθεί, π.χ., η διεύθυνση; Η απάντηση πάλι από την κ. Μπέλλια: «Δεν έφτασαν στο σημείο να γράψουν πράγματα που να ενοχλήσουν άμεσα τη διεύθυνση. Οι εφημερίδες αυτές είχαν κύριο σκοπό να μπορέσουν αυτά τα παιδιά να κάνουν κάτι μέσα από τη φυλακή, μέσα από τις συνθήκες που βίωναν να κάνουν και κάτι καλύτερο. Κυρίως ήταν μια προσπάθεια αποτοξίνωσης. Κάποιοι τα πήγαν καλά, κάποιοι άλλοι όχι». Οι επαγγελματίες δημοσιογράφοι, θα προσθέσουμε εμείς, λένε συχνά ότι «η πιο αποτελεσματική μορφή λογοκρισίας είναι η αυτολογοκρισία...».<p> Σήμερα, εφημερίδες κρατουμένων δεν υπάρχουν πια. Ξεκίνησαν αυθόρμητα, σιγά σιγά τυποποιήθηκαν μέσα στην καθημερινή ρουτίνα της φυλακής και η χαριστική βολή δόθηκε όταν οι κρατούμενοι στον Κορυδαλλό έφτασαν τους 2.000 και οι κοινωνικοί λειτουργοί δεν προλάβαιναν πλέον να ασχοληθούν. Η κ. Μπέλλια, πάντως, θα το ξανάκανε, υπό όρους: «Αν είχα περιθώρια... Υπό άλλες συνθήκες και σίγουρα όχι μέσα στις Φυλακές Κορυδαλλού, με τίποτα. Είναι μια φυλακή-χάος, στις μικρές φυλακές, αντίθετα, μπορείς να κάνεις κάτι δημιουργικό. Οσο κι αν εκείνες οι εφημερίδες είχαν ανταπόκριση ­μας έπαιρναν τηλέφωνο κι από άλλες φυλακές για να δώσουν κείμενα­ με 2.000 άτομα δεν γίνεται τίποτα».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
