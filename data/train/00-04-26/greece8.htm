<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Μια Ολυμπιάδα διαφορετική από τις άλλες ...με αθλητές παιδιά απ' όλο τον κόσμο, πρόκειται να πραγματοποιηθεί το 2001, στην Ελλάδα. Είναι το Φεστιβάλ Νεανικής Ολυμπιάδας, όπου θα συμμετέχουν παιδιά ηλικίας έντεκα έως δώδεκα ετών. Το πρόγραμμα θα δώσει έμφαση στη συμμετοχή σχολείων από περιοχές που έχουν βρεθεί, για διάφορους λόγους, σε πολιτισμική ή ακόμη και πολεμική σύρραξη, όπως Παλαιστίνη, αραβοϊσραηλινή κοινότητα, Κάιρο, τουρκοκυπριακή και ελληνοκυπριακή κοινότητα κ.α. 
<p>
Η Νεανική Ολυμπιάδα φιλοδοξεί μέσω του αθλητισμού να εισαγάγει τις έννοιες της 

αλληλοκατανόησης και της αποδοχής της διαφορετικότητας μεταξύ των παιδιών, βοηθώντας στην ανάπτυξη των ανθρώπων που δεν βλέπουν την πολιτισμική διαφορετικότητα ως αιτία σύγκρουσης. Εμπνευστές και οργανωτές της είναι η «Κοινωνία Πολιτών Ελσίνκι», τα «Σχολεία Ανταμ Γουάλντορφ», «Λεό Λάγκραντζ» και 

το «Ινστιτούτο Παγκοσμίων Υποθέσεων» με διεθνή συντονιστή τον Ηλία Ρουμπάνη.<p>
 Εμπνευσμένοι από την ιδέα της Ολυμπιακής Εκεχειρίας, που ξεπερνούσε τα ιδιοτελή συμφέροντα των πόλεων και με διάρκεια 1.200 χρόνων, οι ομάδες θα αποτελούνται από παιδιά της ίδιας ηλικίας και διαφορετικών εθνοτήτων. «Σπαρτιάτες», «Αθηναίοι» ενωμένοι παρά τις πολιτισμικές τους διαφορές και με πολυεθνικό χαρακτήρα, που μπορεί εύκολα να αναπαραχθεί σε κάθε μέρος του κόσμου, ανεξάρτητα από τις ιδιομορφίες των τοπικών κοινωνιών.<p>
<b> Συνύπαρξη</b><p>
 Εύλογα μας δημιουργείται η απορία πώς παιδιά διαφορετικών χωρών θα μπορέσουν να συνεννοηθούν μεταξύ τους από τη στιγμή που δεν μιλάνε την ίδια γλώσσα. Η απάντηση έρχεται από το πρόγραμμα το οποίο επικεντρωμένο στον αθλητισμό δημιούργησε «εύκαμπτες» συνθήκες που μπορούν να χρησιμοποιηθούν από μαθητές που δεν μιλούν την ίδια γλώσσα. Δηλαδή ένα πρόγραμμα που μπορεί να αναπαραχθεί 

σε κάθε μέρος του κόσμου, ανεξάρτητα από τις ιδιομορφίες των τοπικών κοινωνιών.<p>
 Το Φεστιβάλ μπορεί να αναδείξει πολλές από τις αξίες που η Ελλάδα έχει προωθήσει τα τελευταία χρόνια. Η εμπλοκή του διακοινοτικού κινήματος της Κύπρου συμβάλλει στην ενίσχυση μιας «κρίσιμης μάζας» στην κοινωνία πολιτών της 

Κύπρου, θέλοντας τη συνύπαρξη των δύο κοινοτήτων της μεγαλονήσου. Η συμμετοχή σχολείου της μουσουλμανικής μειονότητας δίνει την ευκαιρία αντιμετώπισης προκαταλήψεων μέσω της εκπαιδευτικής διαδικασίας. Η εμπλοκή σχολείων από την πρώην Γιουγκοσλαβία και η εκπαίδευση δασκάλων στον τομέα της διαπολιτισμικής εκπαίδευσης ενισχύει την εικόνα της Ελλάδας ως χώρα, που ενεργητικά προωθεί τη 

σταθερότητα στα Βαλκάνια.<p>
 Κύριοι συνεργάτες θα είναι τα παιδιά, οι δάσκαλοι και τα σχολεία που θα μετατρέψουν το όραμα σε πραγματικότητα. Ο κοινός παρονομαστής τους είναι η ειλικρινής δέσμευση στην ειρήνη μέσω της παιδείας και της κατανόησης, καθώς η εισαγωγή ιδανικών στην εκπαίδευση ενθαρρύνει τη συνύπαρξη και, συνεργασία μεταξύ των εθνών.<p>
 Κάθε στάδιο είναι σχεδιασμένο, ώστε να προσθέτει προς το τελικό στόχο. Ετσι την άνοιξη του 2000 πρόκειται να υπάρξει ένα πιλοτικό πρόγραμμα στο Ισραήλ, ενώ τον Αύγουστο του ίδιου χρόνου θα γίνει ένα σεμινάριο στους Δελφούς, για τους δασκάλους που θα συμμετέχουν, με τη συγχρηματοδότηση της Γενικής Γραμματείας Νέας Γενιάς.<p>
<b> ΜΑΡΙΑ ΑΝΤΩΝΙΟΥ</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
