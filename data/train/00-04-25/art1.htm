<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 25/04/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Ο όρος multi culti δεν αφορά φυσικά μόνον τη σύγχρονη γαστρονομία, αφορά κάθε έκφανση του πολιτισμού και εν προκειμένω περιγράφει εύστοχα το Φεστιβάλ «Ωδές» που θα γίνει από τις 5 έως τις 7 Μαΐου στο Διογένης Στούντιο και στο Απόλλων (Λ. Συγγρού και Αμφιθέας). Πρόκειται βεβαίως για το 1ο Φεστιβάλ Εθνικ και Τζαζ Μουσικής, που γίνεται στην Αθήνα με τη συμμετοχή 18 συγκροτημάτων από όλες τις γωνιές του πλανήτη.<p>
 Ονόματα; Οι Μοντ Πλαγκάλ, Ισμαέλ Λο, Σιέρα Μαέστρα, Νάιτ Αρκ, Ρόνι Τζόρνταν, Απουριμάκ, Ιασις και Μπουλγκάριαν Τρίο, Αφρο Κελτ Σάουντ Σίστεμ, Χιούμαν Τατς, Ρενέ Ομπρί, Κρόταλα, Κάμπο Βέρντε, Αναστάζια, Ορκεστρα Αραγκον, Κώστας Θεοδώρου και Τεοντόσι Σπασόφ, Ντοράντες, Ζούκο 103 και Οκέζιοναλ Ντριμ είναι αυτά που ξέρουμε. Υπάρχουν βέβαια και αυτά που οι διοργανωτές, η Διογένης Α.Ε. και η εταιρεία παραγωγής «Ον Στέιτζ» δηλαδή, αρνούνται να αποκαλύψουν ακόμα, μιλώντας πάντως για έκτακτες συμμετοχές, πολλές εκπλήξεις και χάπενινγκς μέσα και έξω από τους συναυλιακούς χώρους, οι οποίοι ήδη αναδιαμορφώνονται υπό την εποπτεία του σκηνογράφου Μανώλη Παντελιδάκη. Αυτό μεταφράζεται στην τοποθέτηση δύο κερκίδων εντός του «Διογένη», στην απομάκρυνση των τραπεζιών για ορισμένες από τις συναυλίες (π.χ. των κουβανέζικων συγκροτημάτων), στη δημιουργία μικρών σκηνών που θα φιλοξενούν απ' έξω διάφορα νεανικά σχήματα, στην τοποθέτηση περιπτέρων που θα διαθέτουν καφέ, αναψυκτικά και φαγητό ή cd, μπλουζάκια κ.ά. Εξάλλου ο δρόμος έξω από τους συναυλιακούς χώρους, ειδικά για το τριήμερο, θα πεζοδρομηθεί, με την άδεια του δημάρχου Νέας Σμύρνης, Γ. Κουτελάκη που χαιρέτισε χθες αυτό το «ιδιαίτερα σημαντικό πολιτιστικό γεγονός».<p>
 Οσον αφορά το εικαστικό μέρος η παρέμβαση του Παντελιδάκη ορίζει γιορτινή ατμόσφαιρα και πολυχρωμία. Η πολυχρωμία δίνει άλλωστε και το μουσικό στίγμα αυτού του φεστιβάλ μουσικών «συνομιλιών», εναλλαγής ήχων και συναισθημάτων από το φλαμένκο στην κουβανέζικη μουσική από τις εσωστρεφείς μελαγχολικές μελωδίες του Πράσινου Ακρωτηρίου και της Σενεγάλης στην κέλτικη ή στη βαλκανική παράδοση.<p>
 Η επιλογή των συγκροτημάτων έγινε, όπως διευκρίνισε ο Πασχάλης Μουχταρίδης τής «Ον Στέιτζ», με γνώμονα: «α) να πρόκειται για συγκροτήματα που μας αρέσουν, β) για συγκροτήματα που μπορούν να έρθουν, γ) για καλλιτέχνες που αποτελούν προτάσεις του φεστιβάλ. Τέτοια πρόταση είναι π.χ. ο Ντοράντες που ερμηνεύει φλαμένκο στο πιάνο».<p>
 Ψυχή και εμπνευστής του φεστιβάλ είναι βέβαια ο Γιάννης Παπαθεοχάρης, που έχοντας ήδη προετοιμάσει το έδαφος την τελευταία διετία για την αλλαγή ύφους του «Διογένη», δεν διστάζει τώρα να δοκιμάσει την (κυριολεκτική και μεταφορική) μεταμόρφωση του χώρου γι' αυτό το τριήμερο. Ο ίδιος δεν κρύβει ότι επιθυμία του είναι να γίνει το φεστιβάλ θεσμός και υπόσχεται να κάνει ό,τι μπορεί, ώστε η διοργάνωση να ανταποκριθεί στις ανάλογες που γίνονται στο εξωτερικό. Αλλωστε ένα τέτοιο φεστιβάλ, το φημισμένο Τζαζ Φέστιβαλ του Μόντρεαλ, του έδωσε την ιδέα. Την αφορμή αντίστοιχα την παρείχε η Ελευθερία Αρβανιτάκη: ήταν εκείνη που είχε ταξιδέψει μέχρι τον Καναδά για να συμμετάσχει στο φεστιβάλ, ήταν συνεπώς το «μέσον» γνωριμίας του κ. Παπαθεοχάρη με ένα τέτοιο φεστιβάλ.<p>
 Ιδιαίτερο ρόλο στη διοργάνωση έχει αναλάβει και ο υιός Παπαθεοχάρης, ο Διογένης, που μπήκε πρόσφατα στο χώρο της μουσικής παραγωγής και ως εκ τούτου «είχα την ανάγκη ανανέωσης».<p>
 Εισιτήρια προπωλούνται στα κεντρικά δισκοπωλεία, στο «Διογένης στούντιο και σε ειδικά περίπτερα σ' όλη την Αττική. Το ενιαίο εισιτήριο για τις συναυλίες μιας ολόκληρης ημέρας και στους δύο συναυλιακούς χώρους (το συναυλιακό πρόγραμμα έχει καταρτιστεί, έτσι ώστε να έχει μία συνέχεια και μία βολική για τους επισκέπτες εναλλαγή των σχημάτων μεταξύ του «Διογένη» και του «Απόλλωνα») στοιχίζει 8.000 δρχ. με μπίρα ή αναψυκτικό. Το εισιτήριο για κάθε μία από τις αίθουσες στοιχίζει αντίστοιχα 6.000 με μπίρα ή αναψυκτικό.<p>
 Και κάτι ακόμα: όσοι αγοράζουν εισιτήρια ας φροντίσουν να διατηρήσουν το απόκομμα, καθώς στο τέλος του φεστιβάλ θα γίνει κλήρωση με έπαθλο ένα τζιπ! <p>
 <b>N. XATZHANTΩNIΟY</b>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
