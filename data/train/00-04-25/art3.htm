<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 25/04/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Του <b>ΠΑΝΑΓΙΩΤΗ ΣΤΑΘΗ</b><p>
 Καταπρόσωπο με ένα χαστούκι, με αλλαλαγμούς, αναθέματα και ύβρεις, ουρλιαχτά και μαύρες σημαίες, διακήρυξαν το μήνυμα του Χριστού «αγαπάτε αλλήλους» οι πιστοί που συγκεντρώθηκαν χθες το πρωί στα Δικαστήρια για να ζητήσουν από τους δικαστές να ρίξουν στο... «πυρ το εξώτερον» το βιβλίο του Μίμη Ανδρουλάκη «Μν».<p>
 Η πρώτη ημέρα της Μεγάλης Εβδομάδας, την Ανοιξη του 2000, ξημέρωσε «χειμώνα» φανατισμού, ψήγματα παρελθόντος σε μια χώρα «που η ελεύθερη έκφραση είναι εδώ και χρόνια δικαίωμα», όπως είπε ο συνήγορος του συγγραφέα Γιώργος Στεφανάκης.<p>
 Κι όμως ήταν αυτός που κατάλαβε καλύτερα από τον καθένα, χθες, τι σημαίνει «ιερό πάθος», αφού το μήνυμα της αγάπης τού το έστειλαν οι πιστοί με σπρωξίματα, απειλές, κατάρες. «Καταραμένε Ανδρουλάκη», του φώναξε κάποια κυρία, τη στιγμή που οι αστυνομικοί τον έβγαζαν «σηκωτό» μέσα από το αλαλάζον πλήθος. «Μα δεν είναι αυτός ο Ανδρουλάκης, ο συνήγορός του είναι...», τόλμησε κάποιος να της πει. «Κι αυτός καταραμένος είναι...», ήταν η αφοπλιστική απάντηση.<p>
 Ηταν η ίδια κυρία που λίγη ώρα αργότερα νουθετούσε τους δημοσιογράφους: «Να προσέξετε τι θα πείτε γιατί θα δώσετε λόγο στο Θεό. Οχι ότι ήταν μόνο μερικοί παλαιοημερολογίτες... Είμαστε 98% οι ορθόδοξοι, προσέξτε...».<p>
 Δεν ήταν αυτή πάντως που μετέτρεψε το μήνυμα του Χριστού σε «βαράτε αλλήλους», χαστουκίζοντας στο πρόσωπο το συνάδελφο Δημήτρη Ψαρρά. Και εκείνος που δέχτηκε το χαστούκι ενώ μιλούσε ήρεμα -κάνοντας τη δουλειά του- με το συνήγορο των αιτούντων (Ελληνορθόδοξο Κίνημα Σωτηρίας) δεν γύρισε καν το άλλο μάγουλο....<p>
<b> H ντουντούκα</b><p>
 Μπαίνοντας στα Δικαστήρια νωρίς το πρωί, η πρώτη εικόνα ήταν εξόχως αποκαλυπτική όσων θα ακολουθούσαν: Ενας κύριος με μακριά γένια, μπερέ στο κεφάλι και μια ντουντούκα στο χέρι, αναθεμάτιζε τους αστυνομικούς και τους υπαλλήλους των Δικαστηρίων, που υποχρέωναν τους ρασοφόρους και τους πιστούς να περνούν από τον ηλεκτρονικό έλεγχο ασφαλείας. «Ανάθεμα σε σας που υπηρετείτε το Σέγκεν...», φώναζε.<p>
 Εξω από το κτίριο «5», όπου επρόκειτο να εκδικαστεί η αίτηση ασφαλιστικών μέτρων του ΕΛΚΙΣ, με την οποία ζητεί την απαγόρευση κυκλοφορίας του βιβλίου «Μν», περίπου 120-150 μέλη παραεκκλησιαστικών οργανώσεων είχαν δημιουργήσει «γηπεδική ατμόσφαιρα». Συνθήματα (ορθοδοξία ή θάνατος), πανό, αποδοκιμασίες, χειροκροτήματα και ολίγη από βία. Το σκηνικό «έδενε» βέβαια με την παρουσία του νεαρού μικροπωλητή, η πραμάτεια του οποίου ήταν σχετική με την περιρρέουσα ατμόσφαιρα: Κομποσκοίνια, εικόνες και σταυροί. <p>
 Ηλικιωμένες γυναίκες, μαυροφορεμένες, με σταυρούς στα χέρια διάβαζαν κείμενα που διένειμαν ρασοφόροι, και κάνοντας διάλειμμα, αφού έκαναν το σταυρό τους, συνέχιζαν τον αγώνα: «Αίσχος, αίσχος, προδότες...». Ηταν οι ίδιοι που διέκοψαν βιαίως το συνήγορο του συγγραφέα ενώ έδινε συνέντευξη, τον απώθησαν, τον έφτυσαν και κατευόδωσαν με ιαχές «προδότη, αλήτη», όταν εκείνος φυγαδευόταν από πλήθος αστυνομικών προς την πίσω πόρτα των Δικαστηρίων. «Την αγάπη μου και καλό Πάσχα», ήταν η (χαμογελαστή) απάντηση του δικηγόρου, όταν του ζητήθηκε να πει κάτι γι' αυτούς που προσπάθησαν να τον προπηλακίσουν.<p>
 Ηταν οι ίδιοι που ζητούσαν (με μάτια που γυάλιζαν από την οργή) να ριχτεί «στην πυρά» ένα βιβλίο που -κάποιοι- δεν έχουν καν διαβάσει.<p>
 «...Μόνο κάποια αποσπάσματα διάβασα, δεν το αγόρασα...», απάντησε νεαρός μοναχός, ο οποίος προηγουμένως μιλούσε με πάθος «για ένα βιβλίο που καταδικάζει σε θάνατο τις ψυχές». Οσο για «επώνυμες» παρουσίες, οι πιστοί αρκέστηκαν σ' αυτή του αντιπλοίαρχου Αντώνη Ναξάκη, ο οποίος τάχθηκε στο πλευρό τους.<p>
<b> H αναβολή</b> <p>
 Στην αίθουσα του δικαστηρίου, τα γεγονότα εκτυλίχθηκαν πολύ γρήγορα. Με συνοπτικές διαδικασίες η πρόεδρος Πρωτοδικών απέρριψε αίτημα για προσωρινή διαταγή απαγόρευσης κυκλοφορίας, και ανέβαλε τη συζήτηση για τις 16 Μαΐου. Και αυτό γιατί τότε έχει προσδιοριστεί να συζητηθεί και άλλη αίτηση με το ίδιο αίτημα εκ μέρους της κ. Αννας Ψυχογιού. Την ίδια ημέρα εκκρεμούν στο Πρωτοδικείο Θεσσαλονίκης άλλες δύο αιτήσεις, του κ. Μαρ. Πηλαβάκη και της Μονής Εσφιγμένου.<p>
 Ο απόηχος πάντως των προπηλακισμών έφερε σχεδόν σύσσωμη την πολιτική ηγεσία να καταδικάζει τέτοια φαινόμενα. Ο υπουργός Τύπου Δημ. Ρέππας, αφού εξέφρασε τις έντονες αντιρρήσεις του «για τον προπηλακισμό του συνηγόρου», τόνισε ότι «απαγορεύεται σε μια δημοκρατική χώρα να υπάρχει περιορισμός στην ελευθερία της έκφρασης».<p>
 «Ο καθένας μπορεί απέναντι στα φαινόμενα που δεν επιδοκιμάζει να αντιδρά με τη σιωπή του και την απουσία του», είπε ο υπουργός Πολιτισμού Θοδ. Πάγκαλος. Ο βουλευτής της Ν.Δ. Γ. Καλός καταδίκασε αυτά τα φαινόμενα λέγοντας όμως «ότι δεν πρέπει ο συγγραφέας να προκαλεί, γιατί πρώτος αυτός ευθύνεται για όσα χωρίς αγάπη συμβαίνουν γύρω του».<p>
 Αντίθετα, ο βουλευτής του ΠΑΣΟΚ Α. Λοβέρδος κατέληξε ότι «κανένα δικαστήριο της δημοκρατικής αυτής χώρας δεν μπορεί να καταδικάσει την άποψη του συγγραφέα για το μεταφυσικό και το θείο»...<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
