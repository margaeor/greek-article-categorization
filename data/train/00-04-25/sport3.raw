των άλλων να είναι προσιτή η τιμή τους, αφού δεν υπάρχει διάθεση να σπαταληθούν (όπως πέρυσι) χρήματα, χωρίς να έχουν πρώτα περάσει από... κόσκινο 
τους υποψήφιους μεταγραφικούς στόχους. Μέσα σ' όλα υπάρχει και η ανασφάλεια του Γιάννη Παθιακάκη. Από τη μία δεν θέλει να κατηγορηθεί, όπως πέρυσι ο Τουμπάκοβιτς, για λανθασμένες επιλογές ξένων ποδοσφαιριστών και από την άλλη, δεν είναι απόλυτα σίγουρος για κανέναν από τους παίκτες που έχουν προταθεί στην ΑΕΚ.
 Πολλά πράγματα δεν διέρρευσαν, σε μία προσπάθεια της ΑΕΚ να κρατήσει... μυστικούς τους μεταγραφικούς στόχους. Ειπώθηκε ότι ο Αντώνης Μήνου μεταβαίνει στη Σόφια για τον αγώνα Βουλγαρίας-Ουκρανίας και ο Βασίλης Δημητριάδης στη... Σκανδιναβία. Εκεί γίνονται αύριο δύο διεθνή φιλικά. Στο Οσλο, η Νορβηγία υποδέχεται το Βέλγιο και στην Κοπεγχάγη η Δανία τη Σουηδία.
 Ποιο ματς θα δει ο Δημητριάδης; Προφανώς αυτό που δεν θα... δει ο Παθιακάκης! Διότι οι πληροφορίες λένε ότι και ο προπονητής της ΑΕΚ ετοιμάζεται για μεταγραφικό ταξίδι (κάτι που δεν ανακοινώνεται, σε αντίθεση με τους δύο συνεργάτες του) και μάλλον προς Σκανδιναβία μεριά. Κατά τις ίδιες πληροφορίες απ' αυτήν την αγορά, η ΑΕΚ ενδιαφέρεται για αμυντικό. Το χθεσινοβραδινό σενάριο λοιπόν προέβλεπε ταξίδι Παθιακάκη στην Κοπεγχάγη και Δημητριάδη στο Οσλο. Εισιτήρια έχουν κλείσει για τη... μισή Ευρώπη, η τελική απόφαση θα παρθεί σήμερα. 
 Οσο για τον Μήνου, στη Σόφια θα δει και τον Βούλγαρο επιθετικό Τοντόροφ (δύο φορες τον παρακολούθησε ο Παθιακάκης), αλλά και Ουκρανό μέσο. Ποιον; Προτάθηκε 
ο 24χρονος Γκενάντι Μορόζ της Κρίβμπας (δεύτερης καλύτερης ουκρανικής ομάδας), 
 Υπάρχει κι άλλο ταξίδι στα σκαριά και μάλιστα υπερατλαντικό. Σήμερα θα αποφασιστεί αν θα μεταβούν ώς το τέλος της εβδομάδας στην Αργεντινή για τον (πανάκριβο) Νταμιάν Μάνσο οι Π. Στάθης, Τ. Κασιούλας. Ο Παθιακάκης πάντως έχει 
κατά νου εναλλακτική λύση από την Ευρώπη για τη θέση του πλέι μέικερ: τον 24χρονο διεθνή Σεργκέι Σεμάκ της ΤΣΣΚΑ Μόσχας.
