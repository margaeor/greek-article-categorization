 Κορυφαίοι επιστήμονες απ' όλο τον κόσμο έθεσαν τους προβληματισμούς τους για την ανεπαρκή υποδομή στην παραγωγή εμβολίων σήμερα και τόνισαν την ανάγκη συνεννόησης σε διεθνές επίπεδο, ώστε να καταρτιστεί ένα «παγκόσμιο σχέδιο αντιμετώπισης πανδημίας». Η συνάντηση με θέμα «Καλή πρακτική εμβολιασμών-Σχεδιασμός, εφαρμογή, αξιολόγηση» πραγματοποιήθηκε στο Μόντε Κάρλο 
 Tο ενδεχόμενο μετάλλαξης ενός ιού ή εμφάνισης ενός νέου που θα μεταδίδεται αστραπιαία τρομοκρατεί τους επιστήμονες. Οπως τονίστηκε στη συνάντηση, το ενδεχόμενο μιας γενικής θανατηφόρας επιδημίας δεν είναι σενάριο επιστημονικής φαντασίας. Σε μία τέτοια περίπτωση, προειδοποιούν οι ερευνητές, τα εμβόλια θα επαρκούν για ελάχιστους και κάποιοι θα πρέπει να αποφασίσουν ποιοι θα είναι εκείνοι που θα κερδίσουν το δικαίωμα στη ζωή.
 Οπως υποστηρίζουν, μοναδική άμυνα μπροστά σε ένα τέτοιο ενδεχόμενο είναι η διάδοση των εμβολιασμών, ώστε να αυξηθεί η παραγωγή, αλλά και η δημιουργία νέων, βελτιωμένων εμβολίων, που θα μπορούν να αντιμετωπίσουν τυχόν μεταλλάξεις 
 Στον τομέα της βελτίωσης των ήδη υπαρχόντων εμβολίων, οι επιστήμονες έχουν επικεντρώσει τις προσπάθειές τους στη δημιουργία και τελειοποίηση των συνδυασμών εμβολίων (πολυδύναμα εμβόλια). Με την εξέλιξη της έρευνας, ο εμβολιαζόμενος θα μπορεί να λάβει μέχρι και έξι εμβόλια με μία μόνο ένεση, όταν μέχρι πρόσφατα απαιτούνταν έξι διαφορετικές ενέσεις.
 Το πιο πρόσφατο πολυδύναμο εμβόλιο που κυκλοφόρησε στην αγορά είναι το revaxis 
για διφθερίτιδα, τέτανο και πολυομυελίτιδα, για παιδιά άνω των έξι ετών και ενήλικες. Στο κοντινό μέλλον, όλα σχεδόν τα εμβόλια θα είναι δυνατό να χορηγούνται με μία μόνο ένεση, γεγονός που θα συμβάλει ουσιαστικά στη διάδοσή τους.
 Επίσης, με τη βοήθεια των νέων εφαρμογών της τεχνολογίας, τα εμβόλια προσφέρουν πολύ μεγαλύτερη ασφάλεια. Οι αλλαγές στη διαδικασία παραγωγής και τυποποίησης, με τη βοήθεια υπερσύγχρονων μεθόδων, ουσιαστικά μηδενίζουν την πιθανότητα εμφάνισης ανεπιθύμητων ενεργειών.
 Οι νέες τεχνολογίες φέρνουν όμως και ραγδαία βελτίωση της αποδοτικότητας, αφού 
βοηθούν τον οργανισμό να δημιουργήσει ταχύτερα και αποτελεσματικότερη την άμυνά του εναντίον των ιών. Την πραγματική επανάσταση όμως αναμένεται να φέρει 
η Γενετική. Μέσω των τεχνολογιών που στηρίζονται στην επεξεργασία του DNA, το εμβόλιο θα μεταφέρει πλέον στον οργανισμό μόνο τη «γενετική ταυτότητα» του ιού, μηδενίζοντας έτσι κάθε παρενέργεια και επιταχύνοντας δραστικά τη διαδικασία παρασκευής νέων εμβολίων.
 Σύντομα θα παρουσιαστεί νέο εμβόλιο κατά του αναπνευστικού συγκυτιακού ιού (RSV), που είναι συχνό αίτιο λοίμωξης του αναπνευστικού, αλλά και εμβόλιο κατά 
 Παράλληλα, συνεχίζεται η προσπάθεια των ερευνητών να κάνουν τα εμβόλια περισσότερο προσιτά και «ανεκτά» στο γενικό πληθυσμό. Ανάμεσα στις λύσεις που ερευνώνται είναι η χορήγηση ενέσιμων εμβολίων χωρίς βελόνα, καθώς και η χορήγηση εμβολίων από το στόμα. Οσον αφορά την τελευταία, το πρόβλημα, που δεν 
έχει λυθεί μέχρι σήμερα, είναι η αδρανοποίηση του εμβολίου από τα οξέα του στομάχου.
