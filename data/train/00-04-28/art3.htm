<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27/04/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Η αιμομιξία είναι ένα συγκλονιστικό, αβανταδόρικο όσο και απαιτητικό θέμα για τον κινηματογράφο. Μια πρόκληση για το σκηνοθέτη και τους ηθοποιούς. * Ιδιαίτερα 

αν σκεφτεί κανείς πως η πανάρχαια και αφύσικη αυτή πράξη, ο βιασμός του παιδιού από πατέρα ή αδελφό, συνεχίζεται και σήμερα, κυρίως στην επαρχία, συχνότατα ως κοινό μυστικό της κλειστής κοινότητας... Με θύμα όχι μόνο το παιδί (ή τα παιδιά) αλλά και την τραγική φιγούρα της μάνας που, τρομοκρατημένη, σιωπά και υπομένει....<p>
 Τον απαιτητικό αυτό ρόλο ενσαρκώνει στην τελευταία ταινία του Δημήτρη Μακρή «Προπατορικό αμάρτημα», που παίζεται αυτές τις μέρες στους κινηματογράφους, η Θάλεια Αργυρίου.<p>
 Μια εκφραστική ηθοποιός, με μεγάλη γκάμα, μακρά θητεία στο θέατρο και την τραγωδία, κι ένα πρόσωπο που εκπέμπει μια έντονη τραγικότητα. Ικανό λοιπόν να εκφράσει τις απαιτητικές ψυχολογικές αποχρώσεις ενός τέτοιου ρόλου, αλλά και τα στοιχεία της αρχαίας ελληνικής τραγωδίας που ο Μακρής θέλησε να προσδώσει στην ταινία. Ο γιος εξάλλου (Θανάσης Δόβρης), ένα ακόμη θύμα της εξουσίας του βάναυσου, αρρωστημένου πατέρα (Δημήτρης Πανταζής), εμφανίζεται ως τιμωρός και πατροκτόνος, ένα είδος σύγχρονου Ορέστη, που εκδικείται, ως φορέας της κάθαρσης, το βιασμό της αδελφής (Σύλβια-Πανδώρα Δεληκούρα). Με φόντο ένα χωριό 
που (ως «χορός») γνωρίζει, μα παρακολουθεί αδιάφορα. Και βέβαια, τα αδηφάγα ΜΜΕ να καιροφυλακτούν...<p>
 Ο σκηνοθέτης, με μακρά κινηματογραφική πορεία στην Ιταλία, εμπνεύστηκε την ιστορία από πραγματικά ιταλικά και ελληνικά δημοσιεύματα και βασίστηκε στο μυθιστόρημα «Σχέσεις οργής» της Φρίντας Μπιούμπι.<p>
 * Πώς νιώσατε διαβάζοντας στο σενάριο πως επρόκειτο περί αιμομιξίας; <p>
 Tο πρώτο ερώτημα στη Θάλεια Aργυρίου.<p>
 «Ετυχε να έχω ξαναπαίξει σχετικό ρόλο το '84 στην ταινία "Εδώ είναι Βαλκάνια" του Βασίλη Μπουντούρη. Το ρόλο της κόρης. Τα πράγματα όμως εκεί ήταν διαφορετικά. Ο πατέρας, έχοντας χηρέψει, κάνει έρωτα με την κόρη σε μια παράξενη στιγμή, όπου και οι δύο νιώθουν ευάλωτοι. Και βέβαια, στη συνέχεια τρομάζουν μ' αυτό που έχει συμβεί. Η κόρη, δηλαδή, που φροντίζει τον πατέρα, παίρνει προς στιγμήν, τρόπο τινά, τη θέση της μάνας. Ομως μένει έγκυος. Κι εκείνος μετανιώνει βαθιά... Εδώ είναι αλλιώς. Κι εγώ κλήθηκα να ερμηνεύσω έναν 
εντελώς διαφορετικό χαρακτήρα από το δικό μου: μια παθητική γυναίκα που, υποταγμένη, αδυνατεί να αντιδράσει σ' όσα συμβαίνουν στην οικογένειά της...».<p>
<b> Σαδισμός</b><p>
 * Τώρα που ερμηνεύσατε αυτόν το ρόλο, μπορείτε να κατανοήσετε περισσότερο αυτήν την παθητικότητα; <p>
 «Ενιωσα το σαδισμό απέναντι στη σύζυγο, ως ένα μέσο επιβολής της εξουσίας του άντρα. Και κατάλαβα πως μια ολόκληρη πορεία ζωής οδηγεί αυτές τις γυναίκες εκεί και πως, όταν τελικά συμβαίνει κάτι τέτοιο, τις βρίσκει από κάτω... Και οι όποιες διαμαρτυρίες καταπνίγονται με τη σωματική βία. Ενιωσα, δηλαδή, πώς έχουν βυθιστεί σ' ένα βούρκο και δεν μπορούν να ξεφύγουν... Αυτή η παθητικότητα, πάντως, με κούρασε πολύ. Στα διαλείμματα των γυρισμάτων είχα κατάθλιψη. Χρειαζόμουν πολλή ώρα να συνέλθω. Ηθελα να αλλάξω το σενάριο. "Μα τόσο πια να μην αντιδρά; " έλεγα στον Μακρή. Ο οποίος μου εξηγούσε, και πολύ σωστά, πως αυτό συμβαίνει...».<p>
 * Η κινηματογραφική κόρη σας, ωστόσο, απέχει από το κλασικό θύμα ενός αιμομικτικού βιασμού. Μοιάζει ν' αποδέχεται την κατάσταση αυτή σαν μια ενοχλητική σχέση μ' έναν άντρα που απλώς έχει βαρεθεί κι όχι σαν μια βίαιη εισβολή στο σώμα της από τον ίδιο της τον πατέρα... Δεν πιστεύετε πως αυτό θα ενοχλήσει κάποιους; <p>
 «Αυτό που λέτε είναι βέβαια και θέμα ερμηνείας και σκηνοθεσίας, όχι μόνο σεναρίου. Ομως δεν είναι τόσο απλό. Το πρώτο ξύπνημα του αισθησιασμού μπερδεύεται με τη συνειδητοποίηση ότι αυτός είναι ο πατέρας μου, με την απώθηση, με τα συναισθήματα της μάνας, με την κατακραυγή του χωριού. Δημιουργεί μια σύγχυση. Πιστεύω πάντως, για να είμαι ειλικρινής, πως αν το θέμα αυτό το έπιανε μια γυναίκα σκηνοθέτις θα ήταν αλλιώς».<p>
 * Πώς δηλαδή; <p>
 «Μια γυναίκα θα είχε δει διαφορετικά και τη μάνα και την κόρη. Η κόρη, δηλαδή, 
θα ήταν ένα πραγματικά τραγικό πρόσωπο, ένα καθαρό θύμα, μια βιασμένη γυναίκα. 
Επίσης, ίσως να έβγαινε μια πιο υγιής σχέση μάνας και κόρης, χωρίς την απόκρυψη του γεγονότος που έχουμε εδώ... Είναι βέβαια τολμηρό στην ταινία το ότι κάποια στιγμή φτάνουν να το ομολογήσουν η μία στην άλλη. Ισως, πάντως, μια 
γυναικεία ματιά να προχωρούσε περισσότερο...».<p>
<b> Kαι σήμερα</b><p>
 Η Θάλεια Αργυρίου γνωρίζει πολλά τέτοια αληθινά περιστατικά... «Με κάνουν να πιστεύω πως τελικά ίσως και να μπορεί να υπάρξει μια τέτοια έλξη -όταν βέβαια αφαιρεθεί το φράγμα της ηθικής. Συμβαίνει από αρχαιοτάτων χρόνων. Εχω γνωρίσει 
πάντως αρκετούς ερωτευμένους πατέρες με την κόρη. Οπως και μάνες με το γιο. Κι 
ας μας φαίνεται αδιανόητο. Γνωρίζω όμως και για περιπτώσεις αιμομιξίας. Και μάλιστα στην Αθήνα. Για σχέσεις πατέρα και με τις δύο κόρες και με τον αδελφό ν' ακολουθεί...».<p>
 * Η ταινία διαδραματίζεται στον Ορχομενό.Οι κάτοικοι ήξεραν την υπόθεση; <p>
 «Οχι τα περί αιμομιξίας. Φοβηθήκαμε πώς θα αντιδρούσαν. Κάποιοι είδαν βέβαια τώρα την ταινία. Τους άρεσε. Δυσφόρησε λίγο όμως η κυρία που μας παραχώρησε το 
σπίτι. Τα εσωτερικά βέβαια ήταν γυρισμένα αλλού».<p>
 Η Θάλεια Αργυρίου πιστεύει πως όταν η κάμερα εστιάζει στις μικρές προσωπικές τραγωδίες των ανθρώπων μας κάνει πιο εύκολα κοινωνούς της πραγματικότητας, o ρόλος της δηλαδή είναι σημαντικός όταν λειτουργεί ως καταγραφέας. «Οχι όμως όταν τις παρουσιάζει απλώς ως είδος προς κατανάλωση. Οταν εξοικειώνει το θεατή 
με τη φρίκη...». <p>
 Αγαπά πολύ το θέατρο. Εχει συνεργαστεί με μεγάλους σκηνοθέτες (Μινωτής, Σολωμός, Μιχαηλίδης, Βολανάκης, Μπάκας, Τσιάνος, Κωστόπουλος, Μουζενίδης). Εχει παίξει τη Μήδεια, έχει μελετήσει σε βάθος την Κασσάνδρα κι έχει συμμετάσχει στα χορικά σχεδόν όλων των έργων αρχαίας τραγωδίας και κωμωδίας. Στις 11, 12 και 13 Μαΐου, μαθαίνουμε, θα εμφανιστεί στη μουσικοθεατρική παράσταση της Μαρίκας Κλαμπατσέα «Καλάμιτι Τζέιν» στο «Φούρνο».<p>
 Εχει κάνει όμως και πολύ κινηματογράφο (Βούλγαρης, Αγγελόπουλος κ.ά.). Πολλοί θυμούνται την ερμηνεία της στο «Βιασμό της Αφροδίτης» του Ανδρέα Πάντζη. Πολυπράγμων, με σπουδές κλασικού τραγουδιού και αξιόλογη φωνή, η Θάλεια Αργυρίου δούλεψε και ως τραγουδίστρια (τηλεόραση, ντοκιμαντέρ, μουσικές σκηνές, Μέγαρο) ενώ ως ηθοποιός εμφανίστηκε πολλάκις στην τηλεόραση («Βαμμένα κόκκινα μαλλιά», «Ανατομία ενός εγκλήματος», κ.λπ.). Σήμερα συμμετέχει σε δύο σειρές: «Η Ζωή μας μια βόλτα» και «Απαγορευμένη αγάπη».<p>
 * Για έναν ηθοποιό με μακρά θητεία στο θέατρο και το σινεμά, η τηλεόραση σήμερα είναι αναγκαίο κακό; <p>
 «Είναι μια αναγκαία επικοινωνία. Καλώς ή κακώς, η δύναμη της τηλεόρασης είναι μεγάλη. Προσωπικά, στα πρώτα χρόνια της καριέρας μου έλεγα, όπως και πολλοί συνάδελφοι, σθεναρά όχι στην τηλεόραση -και μάλιστα σε δουλειές ποιοτικές. Θυμάμαι ας πούμε πως είχα αρνηθεί να πρωταγωνιστήσω στο "Γιούγκερμαν». Σήμερα όμως δεν υπάρχεις ως ηθοποιός αν δεν υπάρξεις και στην τηλεόραση. Γιατί δεν επικοινωνείς με το ευρύ κοινό. Το θέατρο, που κάποτε είχε μεγάλη απήχηση, έχει 
πλέον κατακερματιστεί...».<p>
 * Εχει τόση σημασία να απευθύνεσαι στο ευρύ κοινό; <p>
 «Νιώθω ότι τώρα το έχω ανάγκη. Δεν είναι τυχαίο ότι ακόμη και στο Εθνικό οι περισσότεροι ηθοποιοί είναι "τηλεοπτικοί". Αντιλαμβάνομαι, δηλαδή, πως μια τηλεοπτική παρουσία τελικά μετρά για την επαγγελματική σου υπόσταση στους άλλους χώρους. Και εγώ, αν θέλετε, δεν έχω άλλο κουράγιο να αντισταθώ σε ένα μέσο που τελικά έχει μπει στο σπίτι και του τελευταίου χωριού. Το θέμα λοιπόν είναι με ποιον τρόπο μπαίνεις στο παιχνίδι. Τι δουλειές κάνεις...».<p>
<b> ΕΥΑΝΝΑ ΒΕΝΑΡΔΟΥ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
