<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tα πρωταθλήματα λήγουν αλλά τα ερωτηματικά παραμένουν: Ποιοι θα μπουν στην περιπέτεια και ποιοι γλιτώνουν; Οι ασάφειες σέρνονται από τον Aύγουστο - Aν όλα τελείωναν τώρα...*
<p>Πέντε αγωνιστικές πριν από το φινάλε της κανονικής περιόδου στην Α' Εθνική, άλλες τόσες (πέντε) πριν από το φινάλε και στη Β' και επτά στη Γ', όλος ο ποδοσφαιρόφιλος κόσμος ρωτάει, κάθε μέρα και με πιο αυξημένο το ενδιαφέρον, αριστερά και δεξιά: Τι γίνεται με τα περιβόητα μπαράζ; Ποιοι θα μπουν, αρχές Ιουνίου, στην περιπέτεια; Ποιοι απαλλάσσονται της ταλαιπωρίας; Οσοι μπουν, τι πρέπει να επιτύχουν για να φτάσουν στο αίσιο τέλος; Κι όσοι (με τα σημερινά βαθμολογικά δεδομένα) είναι έξω από τα μπαράζ, είτε για καλό είτε για κακό τους, πώς υπάρχει περίπτωση να εμπλακούν σ' αυτά; <p>
 Το κακό είναι ότι οι αμέσως ενδιαφερόμενοι, τα στελέχη των ΠΑΕ Α', Β', Γ' Εθνικής αλλά και οι δημοσιογράφοι, επίσης αναρωτιούνται! Οι επιμέρους ασάφειες 




 (π.χ. τι θα γίνει με τα μπαράζ, για το UEFA, αν κυπελλούχος αναδειχθεί ο Ιωνικός, και όχι μόνον αυτές) σέρνονται από τον περασμένο Αύγουστο. Μένει, συνεπώς, να διευκρινιστούν, ώστε εν τέλει να αρθούν.<p>
 Πώς μπορούμε, λοιπόν, ν' απαντήσουμε στις απορίες σας; Ενα επιπλέον πρόβλημα, καθαρά τεχνικής φύσεως, είναι η όσο το δυνατόν σαφέστερη διατύπωση. Ο πιο ασφαλής τρόπος που σκεφθήκαμε, είναι τα παραδείγματα βάσει των βαθμολογιών που 




αυτή τη στιγμή έχουν διαμορφωθεί. Τι γίνεται, με το τρέχον στάτους-κβο. Και με 




την επιφύλαξη της (ενδεχόμενης) αποδείξεως, λόγω διαφορετικής ερμηνείας εκ μέρους της διοργανώτριας ΕΠΑΕ, του εναντίου. <p>
 Καλή ανάγνωση! <p>
 Α'ΕΘNIKH Eστω ότι το πρωτάθλημα τελείωνε τώρα και η AEK έχει κατακτήσει το Kύπελλο: <p>
 * Ο Ολυμπιακός αναδεικνύεται πρωταθλητής κι εξασφαλίζει, συνάμα, το προνόμιο να μπει απ' ευθείας σε όμιλο (της πρώτης φάσης) του Τσάμπιονς Λιγκ.<p>
 * Ο Παναθηναϊκός αναδεικνύεται δευτεραθλητής και, για να μπει σε όμιλο της πρώτης φάσης του Τσάμπιονς Λιγκ, πρέπει να πάρει το εισιτήριο από τον προκριματικό γύρο του Αυγούστου.<p>
 * ΟΦΗ (3ος) και ΑΕΚ (4η) κερδίζουν απ' ευθείας, δίχως εμπλοκή στα μπαράζ, τη συμμετοχή στο Κύπελλο UEFA.<p>
 * Πανιώνιος (5ος), ΠΑΟΚ (6ος), Ηρακλής (7ος), Αρης (8ος) διεκδικούν στα μπαράζ 



τις άλλες δύο διαθέσιμες, για το Κύπελλο UEFA, θέσεις. Αυτό, επειδή μεταξύ τους δεν υπάρχει διαφορά μεγαλύτερη των έξι πόντων.<p>
 * Πώς γίνονται τα μπαράζ; Ιδού. Πρώτη αγωνιστική Πανιώνιος-Αρης (ο 5ος με τον 8ο στην έδρα του 5ου) και ΠΑΟΚ-Ηρακλής (ο 6ος με τον 7ο στην έδρα του 6ου). Δεύτερη αγωνιστική, αντιστρόφως, Αρης-Πανιώνιος και Ηρακλής-ΠΑΟΚ. Τρίτη και τελευταία αγωνιστική, πάλι, Πανιώνιος-Αρης και ΠΑΟΚ-Ηρακλής (υπό την προϋπόθεση ότι καμία ομάδα δεν θά 'χει συμπληρώσει δύο νίκες στα πρώτα δύο ματς, ειδάλλως όποιος κάνει δύο στα δύο βγαίνει στο Κύπελλο UEFA δίχως να χρειαστεί να κατεβεί σε τρίτο παιχνίδι).<p>
 * Νικητής του κάθε ζευγαριού, αφού ολοκληρωθούν τα τρία παιχνίδια, αναδεικνύεται φυσικά όποιος έχει μαζέψει τους πιο πολλούς πόντους. Κι αυτός είναι που βγαίνει στο UEFA. Εφόσον με τη λήξη και του τρίτου παιχνιδιού οι ομάδες ισοβαθμούν, παίζουν (μόνο στο τρίτο παιχνίδι) παράταση. Αν και εκεί δεν 



λυθούν οι διαφορές, τότε κατ' άλλους ευνοείται η ομάδα που στην κανονική περίοδο έχει πάρει την πιο υψηλή θέση στη βαθμολογία (ο Πανιώνιος έναντι του Αρη ή ο ΠΑΟΚ έναντι του Ηρακλή), κατ' άλλους, οι ομάδες οδηγούνται στα πέναλτι! Μένει να διευκρινιστεί.<p>
 * Skoda Ξάνθη (9η), Ιωνικός (10ος), Πανηλειακός (11ος), Καλαμάτα (12η) φεύγουν 



ήσυχοι σε διακοπές. <p>
 * Απόλλωνας και Τρίκαλα, η 17η και η 18η ομάδα, υποβιβάζονται απευθείας στη Β' 



Εθνική.<p>
 * Στη Β' Εθνική υποβιβάζεται και η Προοδευτική (16η) επειδή από την 13η ομάδα τη χωρίζουν περισσότεροι από έξι πόντοι. Πράγμα που σημαίνει ότι, στις πέντε αγωνιστικές που απομένουν, η Προοδευτική, για να μπει στα μπαράζ, πρέπει να καλύψει μέρος του -10 (να το κάνει, τουλάχιστον -6) από την 13η της κατάταξης.<p>
 * Η τέταρτη ομάδα που θα υποβιβαστεί στη Β' Εθνική θα προκύψει μέσα από τα μπαράζ, κατά σειράν, Παναχαϊκής-Εθνικού Αστέρα στην Πάτρα (η 13η με την 14η στην έδρα της 13ης), Εθνικού Αστέρα-Καβάλας στην Καισαριανή (η 14η με την 15η στην έδρα της 14ης) και Παναχαϊκής-Καβάλας στην Πάτρα (η 13η με την 15η στην έδρα της 13ης). Οποιος, ύστερα απ' αυτά τα τρία παιχνίδια, έχει τους πιο λίγους πόντους, πέφτει. Αν δύο ομάδες ισοβαθμήσουν στους πιο λίγους πόντους, αυτές οι δύο θα παίξουν εκ νέου μπαράζ και ο ηττημένος θα υποβιβαστεί. Και εδώ 



μένει να διευκρινιστεί αν, σε περίπτωση ισοπαλίας, ευνοείται η ομάδα που στην κανονική περίοδο είχε την καλύτερη θέση ή αν εκτελούνται πέναλτι.<p>

<b>Tο δεύτερο εισιτήριο ανόδου
 περνάει από την περιπέτεια<p></b>
 Β' ΕΘΝΙΚΗ<p>
 Ε
 στω ότι το πρωτάθλημα τελείωνε τώρα: <p>
 * Ο Αθηναϊκός αναδεικνύεται πρωταθλητής και προβιβάζεται απευθείας στην Α' Εθνική.<p>
 * Στην Α' Εθνική προβιβάζεται άλλη μία ομάδα. Η νικήτρια του μπαράζ Αιγάλεω - ΠΑΣ Γιάννενα (δεύτερη εναντίον τρίτης). Πρώτο ματς στο Αιγάλεω, δεύτερο στα Γιάννενα και τρίτο (εφόσον, στο μεταξύ, καμία από τις δύο ομάδες δεν έχει κάνει δύο στις δύο νίκες) ξανά στο Αιγάλεω.<p>
 * Η τέταρτη ομάδα (Πανσερραϊκός) δεν παίζει στα μπαράζ, επειδή τη χωρίζουν από 

τη δεύτερη (Αιγάλεω) περισσότεροι από έξι πόντοι. Αν στις πέντε αγωνιστικές που απομένουν ως το τέλος, οι Σερραίοι πετύχουν από το -8 να συρρικνώσουν την απόσταση στο (τουλάχιστον) -6, τότε τα μπαράζ θα γίνουν κατά την αυτή λογική που αναπτύξαμε για τα μπαράζ της 13ης, της 14ης και της 15ης στην Α' Εθνική. Δηλαδή, κατά σειρά, Αιγάλεω - Γιάννενα στο Αιγάλεω, Γιάννενα -Πανσερραϊκός στα 

Γιάννενα και Αιγάλεω - Πανσερραϊκός στο Αιγάλεω. Κι όποιος (ένας από τους τρεις) θα 'χει μαζέψει τους πιο πολλούς πόντους, θα ανεβεί στην Α' Εθνική.<p>
 * Απόλλωνας Καλαμαριάς (5ος), Λάρισα (6η), Παναιτωλικός (7ος), Παναιγιάλειος (8ος), Καλλιθέα (9η), Βέροια (10η) φεύγουν διακοπές.<p>
 * Εθνικός (15ος), Ιάλυσος (16ος), Αναγέννηση Καρδίτσας (17η), Πιερικός (18ος) υποβιβάζονται απευθείας στην Γ' Εθνική.<p>
 * Στην Γ' Εθνική υποβιβάζονται, επίσης, άλλες δύο ομάδες. Οι ηττημένες των ζευγαριών Πανελευσινιακός - Νάουσα (ο 11ος με τη 14η) και Ολυμπιακός Βόλου-Αγιος Νικόλαος (ο 12ος με το 13ο). Τα μπαράζ και εδώ γίνονται, δύο στην Ελευσίνα και στον Βόλο κι ένα, το μεσαίο, στη Νάουσα και στον Αγιο Νικόλαο, υπό την προϋπόθεση ότι στο μεταξύ καμία ομάδα δεν θα 'χει κάνει δύο στις δύο νίκες (οπότε τρίτο παιγνίδι δεν θα γίνει).<p>
 * Σ' αυτά τα μπαράζ εμπλέκονται και οι τέσσερις ομάδες (η 11η, η 12η, η 13η και η 14η), επειδή η μεταξύ τους απόσταση δεν είναι μεγαλύτερη των έξι πόντων. 

Αν, επί παραδείγματι, η Νάουσα δεν είχε 34 πόντους άλλα 32 (-7 δηλαδή, και όχι 

-5, από την 11η ομάδα), τότε και η Νάουσα θα υποβιβαζόταν απ' ευθείας. Και θα 'παιζαν μπαράζ, για να αποφύγουν μία θέση, Πανελευσινιακός - Ολυμπιακός Βόλου, 

Ολυμπιακός Βόλου - Αγιος Νικόλαος και Πανελευσινιακός - Αγιος Νικόλαος.<p>

<b>Συνωστισμός για τρεις θέσεις
 που σώζουν από τον υποβιβασμό<p></b>
 Γ  ΕΘΝΙΚΗ<p>
 Εστω ότι το πρωτάθλημα τελείωνε τώρα (τα σενάρια έγιναν με βάση τη βαθμολογία της προηγούμενης αγωνιστικής): <p>
 * Ο Ναυπακτιακός Αστέρας αναδεικνύεται πρωταθλητής και προβιβάζεται απ' ευθείας στη Β  Εθνική.<p>
 * Στη Β  Εθνική προβιβάζεται απευθείας, δίχως μπαράζ, και ο δευτεραθλητής Ακράτητος, διότι η απόστασή του από την τρίτη (Μαρκό) και την τέταρτη (Ατρόμητος) ομάδα είναι μεγαλύτερη των έξι πόντων.<p>
 * Μαρκό (η 3η ομάδα), Ατρόμητος (η 4η), Κοζάνη (η 5η), Νεάπολη (η 6η) και Αγερσανί (η 7η) φεύγουν διακοπές.<p>
 * Οι τελευταίες επτά ομάδες υποβιβάζονται απευθείας στη Δ  Εθνική. Ο Ποσειδώνας Μηχανιώνας (η 14η), ο Κιλκισιακός (η 15η), ο Εθνικός Κατερίνης (η 16η), το Κερατσίνι (η 17η), ο Εδεσσαϊκός (η 18η), η Καρδίτσα (η 19η) και η Δόξα Βύρωνα (η 20ή). <p>
 * Στη Δ  Εθνική υποβιβάζονται άλλες τρεις ομάδες. Οι ηττημένες των ζευγαριών Λύκοι-Απόλλωνας Κρύας Βρύσης (η 8η με την 13η), Θεσπρωτός-Νίκη Βόλου (η 9η με τη 12η), Λεωνίδιο-Χαλκηδόνα (η 10η με την 11η). Και εδώ ισχύει ο κανόνας των τριών (2<p>
1) ματς, υπό την προϋπόθεση ότι κανείς δεν θα συμπληρώσει στο μεταξύ δύο στις δύο νίκες. <p>
 * Σ' αυτά τα μπαράζ εμπλέκονται και οι έξι ομάδες από την 8η ώς και τη 13η, επειδή η μεταξύ τους απόσταση δεν είναι μεγαλύτερη των έξι βαθμών.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
