<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 01/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΔΗΜ. ΧΡΙΣΤΟΦΙΔΕΛΛΗ <p>
 <font size=4><b>Ε</b></font><p>
 τοιμος να ντυθεί στα ερυθρόλευκα είναι ο Μιχάλης Κωνσταντίνου. Σύμφωνα με έγκυρες πηγές, ο πρόεδρος του Ολυμπιακού Σωκράτης Κόκκαλης ασχολήθηκε χθες προσωπικά με την υπόθεση του Κύπριου επιθετικού, υπήρξαν θετικές για την πειραϊκή ομάδα εξελίξεις και από μέρα σε μέρα (ίσως πριν από τα μπαράζ) ο 23χρονος ποδοσφαιριστής αναμένεται να κλείσει στον Ολυμπιακό. Από τη διοίκηση δεν διέρρευσε το παραμικρό, αλλά αξιόπιστες πηγές επέμεναν χθες βράδυ ότι «ο Κόκκαλης προχώρησε αρκετά το θέμα και θα τον πάρει τον Κωνσταντίνου».<p>
 Η πειραϊκή ΠΑΕ, ωστόσο, προχώρησε χθες στη δεύτερη...«εσωτερική» μεταγραφή. Μετά τον Κυριάκο Καραταΐδη, που ανανέωσε προχθές το συμβόλαιό του με τον Ολυμπιακό για έναν ακόμη χρόνο αντί του ποσού των 50 εκ. δρχ., ο Αλέξης Αλεξανδρής στη συνάντηση που είχε χθες στις 4.30 μ.μ. με τον Γιώργο Λούβαρη συμφώνησε για τα τρία επόμενα χρόνια (λήγει το συμβόλαιό του τον Ιούνιο του 2003) και θα εισπράξει περίπου 350 εκ. δρχ.<p>
 Ο 30χρονος επιθετικός μόλις βγήκε από τη συνάντηση με τον Λούβαρη δήλωσε: «Ευχαριστώ τον κ. Κόκκαλη για την εκτίμηση που έδειξε στο πρόσωπό μου και την προσφορά μου στην ομάδα. Ολα τελείωσαν όπως ήθελε ο Ολυμπιακός και εγώ. Υπόσχομαι ότι θα συνεχίσω να προσφέρω τις υπηρεσίες μου για επιτυχία των στόχων που έχουν τεθεί».<p>
 Αντίθετα, ο Βασίλης Καραπιάλης έβαλε τέλος στην ποδοσφαιρική του καριέρα, καθώς αποφάσισε να σταματήσει, στη συνάντηση που είχε με τον Σωκράτη Κόκκαλη, και θα ασχοληθεί με τα τμήματα υποδομής του Ολυμπιακού.<p>
 Σχετικά με τις περιπτώσεις Καραπιάλη, Καραταΐδη ο Ολυμπιακός εξέδωσε χθες την ακόλουθη ανακοίνωση: «Ο Κυριάκος Καραταΐδης θα συνεχίσει για έναν ακόμη χρόνο να προσφέρει τις υπηρεσίες του στον Ολυμπιακό ως παίκτης και κατόπιν θα ενταχθεί στο προπονητικό τιμ της επαγγελματικής ομάδας και των ακαδημιών ποδοσφαίρου. Ο Βασίλης Καραπιάλης θα ενταχθεί στην ομάδα των τεχνικών που ήδη εργάζονται στις ακαδημίες του Ολυμπιακού».<p>
 Ο τρίτος ποδοσφαιριστής που θα ανανεώσει το συμβόλαιό του με τον Ολυμπιακό τις 

προσεχείς μέρες είναι ο Γιώργος Αμανατίδης. Η διοίκηση έχει ενημερώσει σχετικά 

τον παίκτη και μόλις επιστρέψει από το Βουκουρέστι (το φιλικό με τη Ρουμανία) θα υπογράψει νέο τριετές συμβόλαιο. <p>
<b> Στη Ρουμανία ο Μαντζουράκης</b><p>
 Αύριο αναχωρεί για τη Ρουμανία και ο Γιάννης Μαντζουράκης για μεταγραφικούς σκοπούς του Ολυμπιακού και είναι το πρώτο ταξίδι που θα κάνει στο εξωτερικό. Ο 

52χρονος τεχνικός θα παρακολουθήσει στο ματς Ρουμανία-Ελλάδα τούς Κονσταντίν Γκάλκα της Εσπανιόλ, τον Αντριάν Ιλίε της Βαλένθια και τον Αντριάν Φιλιπέσκου της Μπέτις Σεβίλη.<p>

Στις αρχές της προσεχούς εβδομάδας ο Μαντζουράκης θα αναχωρήσει για τη Λατινική Αμερική (Βραζιλία-Αργεντινή-Μεξικό) για συγκεκριμένους παίκτες (μεταξύ των οποίων ο Ουρουγουανός Πασέκο). Αυτό άλλωστε υποστήριξαν χθες οι Γιώργος Λούβαρης, Πέτρος Κόκκαλης στο γεύμα που παρέθεσαν το μεσημέρι στους δημοσιογράφους που καλύπτουν το ρεπορτάζ του Ολυμπιακού.<p>
 Ο Μαντζουράκης θα κάνει άλλο ένα ή δύο ταξίδια στη Λατινική Αμερική, ενώ στον Ολυμπιακό προτάθηκαν το τελευταίο διήμερο δύο Σουηδοί που ενδιαφέρουν σοβαρά τη διοίκηση. Πρόκειται για το λίμπερο της Μπάγερν Μονάχου, τον 29χρονο Πάτρικ Αντερσον και το 10άρι της Αντερλεχτ, τον 30χρονο Παρ Ζέτεμπεργκ.<p>
 Από εκεί και πέρα οι στόχοι του Ολυμπιακού είναι γνωστοί. Ο Βραζιλιάνος Ζε Ελίας (Ιντερ), ο Κοκού (Μπαρτσελόνα), οι Παραγουανοί κεντρικοί αμυντικοί Γκαμάρα, Αγιάλα, Ζουνίνιο (Ατλέτικο Μαδρίτης), ενώ ελεύθερος από την Ατλέτικο είναι και ο Τσέχος Μπέιμπλ. Από την ελληνική αγορά θα γίνει προσπάθεια μετά τα 

μπαράζ του Ηρακλή να αποκτηθεί ο Μιχάλης Κωνσταντίνου, ενώ τις προσεχείς μέρες 

θα υπογράψει στον Ολυμπιακό ο Χρήστος Πατσατζόγλου.<p>
 Από την πειραϊκή ΠΑΕ διαψεύστηκαν τα σενάρια περί Λιτμάνεν, Γεωργάτου, Τσάρτα, 

ενώ κάποιοι ξένοι σύλλογοι έχουν δείξει ενδιαφέρον για τους Ζάχοβιτς, Οφορίκουε, αλλά δεν έχει γίνει συζήτηση για το οικονομικό, ούτε υπάρχει στην ΠΑΕ επίσημη πρόταση.<p>
 Παίρνει Πουρλιοτόπουλο; <p>
 Στον Ολυμπιακό πάντως ψάχνουν από χθες και γκολκίπερ, καθώς ο Τοχούρογλου φέρεται να είναι πιο κοντά στον ΠΑΟΚ. Στη διοίκηση ήδη εξετάζουν τις περιπτώσεις Ελλήνων τερματοφυλάκων, με τον Βαγγέλη Πουρλιοτόπουλο (το συμβόλαιο του οποίου με τον Ιωνικό λήγει σε λίγες μέρες) να έχει το προβάδισμα 

και να ακολουθεί ο Αγγελος Γεωργίου του Πανηλειακού. Στου Ρέντη θα επιστρέψει ο Τζενάμο, που αγωνιζόταν φέτος στο Αιγάλεω και θα δοθεί δανεικός ο Γιάννου. <p>
 - Ο Γκεόργκι Πομάσκι θα είναι εκτός απροόπτου ο νέος γυμναστής του Ολυμπιακού από την προσεχή περίοδο (ο Ολυμπιακός πάντως μιλάει και με άλλους δύο γυμναστές), ενώ παραμένει στου Ρέντη ο Ιταλός γυμναστής Τσεκαρέλι.<p>
 - Οι Καραπιάλης, Καραταΐδης, Πουρσανίδης πήραν χθες μέρος σε φιλικό παιχνίδι στο Ηράκλειο της Κρήτης προς τιμήν του Εγκε Γκέραρντ.<p>
 - Τετραετής είναι η συμφωνία του Ολυμπιακού με την εταιρεία UMBRΟ για το ποδοσφαιρικό υλικό, ενώ γίνονται συζητήσεις με την ΑΣΠΙΣ ΠΡΟΝΟΙΑ για ανανέωση της συνεργασίας με την πειραϊκή ΠΑΕ.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
