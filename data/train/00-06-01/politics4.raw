 ηλώνει ότι ασφυκτιά εκτός Βουλής και ενεργού πολιτικής, εντούτοις, όταν ερωτάται αν επιστρέψει στη Ν.Δ., η απάντησή του δεν είναι θετική: «Η ηγεσία της Νέας Δημοκρατίας με ταπείνωσε δύο φορές. Η πρώτη όταν με διέγραψε και η δεύτερη όταν ανήγγειλε δημόσια την πρόθεσή της να με συναντήσει», είπε χαρακτηριστικά.
 Περί του Γ. Σουφλιά ο λόγος, ο οποίος με συνέντευξή του χθες βράδυ άφησε μάλλον ανοιχτό το ενδεχόμενο μελλοντικής συνεργασίας του με το ΠΑΣΟΚ. Οταν ο Λαρισαίος πολιτικός ρωτήθηκε γι' αυτό το ενδεχόμενο, είπε ότι «δεν απαντά σε μελλοντολογικές ερωτήσεις». Ο κ. Σουφλιάς μίλησε και πάλι για ιδιοκτησιακή αντίληψη, την οποία έχει ο πρόεδρος της Ν.Δ. για το κόμμα και επεσήμανε ότι ουσιαστικά το κόμμα είναι χωρισμένο σε δύο οικογένειες, αυτή του Κ. Καραμανλή και εκείνη του Κ. Μητσοτάκη. Και, όπως, είπε αυτό δεν επιτρέπει την παραγωγή πολιτικής. Αναφορικά με το εκλογικό αποτέλεσμα, είπε ότι μόνο αυτή η Ν.Δ. θα μπορούσε να χάσει τις εκλογές και πρόσθεσε πως αν δεν υπήρχε το θέμα του Xρηματιστηρίου, τότε η διαφορά υπέρ του ΠΑΣΟΚ θα ήταν τουλάχιστον τρεις μονάδες.
