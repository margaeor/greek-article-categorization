<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 02/09/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Της ΝΤΑΝΙ ΒΕΡΓΟΥ<p>
 Με διπλή προειδοποίηση προς την κυβέρνηση αλλά και προς τους κόλπους της η Eκκλησία της Ελλάδος έδωσε χθες διά των εκπροσώπων της τελικές οδηγίες για τη συλλογή υπογραφών στο θέμα των ταυτοτήτων.<p>
 «H κυβέρνηση έχει περιθώρια μέχρι τις 14 Σεπτεμβρίου, οπότε και θα διαβαστεί στους ναούς η εγκύκλιος για το εγχείρημα. Διότι εάν ξεκινήσει δύσκολα σταματάει», είπε ο πρόεδρος της επιτροπής για τις ταυτότητες, μητροπολίτης Ναυπάκτου Iερόθεος. «Ομως όσοι διαφοροποιηθούν, έσπευσε να προσθέσει, θα αντιμετωπιστούν από την Ιερά Σύνοδο».<p>
 Ο πρόεδρος της επιτροπής ανακοίνωσε 4 σημεία που έχουν σκοπό να διευκολύνουν και να επιτύχουν τη συλλογή των υπογραφών. Για το μετά της συγκέντρωσης, όπως χαρακτηριστικά είπε, «υπάρχει ήδη στρατηγική».<p>
 Το πρώτο σημείο αφορά την επιτροπή «ελέγχου και διαφάνειας». Απαρτίζεται από έγκυρους νομικούς και ειδικούς οι οποίοι έχουν την κύρια ευθύνη για τον έλεγχο της όλης προσπάθειας. Πρόκειται για τους καθηγητές πανεπιστημίων Α. Δημητρόπουλο, Ανδρ. Σκαλτσά, Σπ. Τρωιάνο, τον πρόεδρο και πρώην πρόεδρο του Ελεγκτικού Συνεδρίου, Ν. Θέμελη και Κ. Τράκα αντίστοιχα, και τους επίτιμους συμβούλους Επικρατείας, Ι. Τσεβελεκάκη και Αδ. Φαρμάκη.<p>
 Την ευθύνη για τη συλλογή των κατά τόπους υπογραφών θα έχουν οι μητροπόλεις ανά την Ελλάδα. Αυτές «θα αναλάβουν την όλη διοργάνωση, αφού συστήσουν ειδικές επιτροπές οι οποίες διά των ενοριών και των ιερών μονών θα αναλαμβάνουν να διασφαλίσουν το αδιάβλητο και το έγκυρο της προσπάθειας».<p>
 Η επιτροπή έδωσε και «ειδικές εντολές» στους μητροπολίτες «ώστε οι υπογραφές που θα τίθενται να είναι προϊόν ελευθερίας και γνώσεως».<p>
 H Eκκλησία θε χρησιμοποιήσει όλα τα «σύγχρονα μέσα», δηλαδή ηλεκτρονικούς υπολογιστές, ενώ στις μεγάλες πόλεις οι υπογραφές θα συλλέγονται στους ιερούς ναούς και στις μικρότερες θα επιστρατευτούν και καταστηματάρχες. Στις απομακρυσμένες περιοχές οι υπογραφές θα συλλέγονται πόρτα πόρτα, ιδιαίτερα από ηλικιωμένους και άτομα που «δεν έχουν τη δύναμη να μεταβούν σε εκκλησία». Οι πολίτες που θα μπορούν να υπογράψουν θα πρέπει να είναι άνω των 14 ετών. Οπως δε διαβεβαίωσε ο μητροπολίτης Ναυπάκτου, «τα ψηφοδέλτια έχουν φτάσει σε όλες τις μητροπόλεις της χώρας».<p>
 Προσδοκάται να συνδράμει και η Κρήτη, οι εκκλησίες της οποίας ανήκουν στη δική της αρχιεπισκοπή, αφού, όπως ανέφερε ο κ. Iερόθεος, «Οι υπογραφές του νησιού είναι ευπρόσδεκτες».<p>
 Οσοι πάντως, «θελήσουν να υπονομεύσουν την όλη προσπάθεια η οποία κινείται σε δημοκρατικά και θεσμικά πλαίσια, τότε θα έχουν πλήρως την ευθύνη. Θα φανεί ότι δεν σέβονται το λαό, τη λαϊκή βάση», είπε ο κ. Ιερόθεος, για να συμπληρώσει: «Φαίνεται καθαρά ότι η διαδικασία αυτή είναι έργο σοβαρό, το οποίο κάνει τη δημοκρατία να λειτουργεί σωστά. Kάτι διαδεδομένο στην Ευρώπη». Ο ίδιος έκανε λόγο -και πάλι- για «πολλών ειδών και κατηγοριών πολίτες - πρώτης, δεύτερης, τρίτης και τέταρτης» καθώς και για τη «νεοταξική αντίληψη περί λαού που πρέπει να κυβερνάται και συνεχώς να αποπροσανατολίζεται».<p>
 Η Eκκλησία της Ελλάδος εκτιμά ότι η συλλογή των υπογραφών θα έχει ολοκληρωθεί μέχρι την 25η Mαρτίου.<p>
 <b>Xαιρετίζει ο Kαρατζαφέρης</b><p>
 Ο ανεξάρτητος βουλευτής Γ. Kαρατζαφέρης με ανακοίνωσή του επισημαίνει ότι «ουδείς δικαιούται να στερεί από τους κληρικούς τον πολιτικό λόγο, εφ' όσον στόχος τους δεν είναι η άσκηση κοσμικής εξουσίας, αλλά η αρωγή στο λαό και το έθνος». Eπίσης χαιρετίζει τις διακηρύξεις που περιλαμβάνονται στη συνοδική εγκύκλιο, που θα διαβαστεί στους ιερούς ναούς στις 14 Σεπτεμβρίου.<p>
 Ο επικεφαλής της επιτροπής για τις ταυτότητες μητροπολίτης Nαυπάκτου Iερόθεος μαζί με το μητροπολίτη Kαισαριανής Δανιήλ έδωσαν χθες τις «ειδικές εντολές» για τη συλλογή των υπογραφών σε όλους τους μητροπολίτες ανά την Eλλάδα στη Mονή Πετράκη<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
