<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 4 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Ο N. Λαός, στέλεχος της Eurofinance, διατυπώνει αιρετικές απόψεις για τις εξελίξεις στη Σοφοκλέους και προσπαθεί να τις τεκμηριώσει<p>
 Αν η ιστορία του Xρηματιστηρίου Aθηνών το 1999 χαρακτηρίστηκε από τα «παπαγαλάκια», από τις αρχές του έτους μέχρι σήμερα η σκυτάλη έχει περάσει στους «μεγαλοπαπαγάλους».<p>
 Tου <b>TAKH MIXA<p></b>
<b> Σ</b>ε αντίθεση με τους πρώτους, οι οποίοι κυρίως «παπαγάλιζαν» τα χαρτιά της μικρής και μεσαίας κεφαλαιοποίησης, η ειδικότητα των δεύτερων είναι να «μεγαλοπαπαγαλίζουν» τα «βαριά χαρτιά»: «Βάλε τα λεφτά στα μπλου τσιπ να κοιμάσαι ήσυχος», «Στην ΟΝΕ θα επιβιώσουν μόνο οι γίγαντες», «Μετά την αναβάθμιση του ΧΑΑ οι ξένοι θα τοποθετηθούν μόνο στα βαριά χαρτιά», «Μην κοιτάς προοπτικές. Κοίτα τα βασικά μεγέθη! » (αγγλιστί «fundamentals») * αυτοί είναι οι στάνταρ ήχοι που χρησιμοποιούν οι «μεγαλοπαπαγάλοι» στα μπουρ, μπουρ,


μπουρ τους.<p>
 Ομως δεν συμφωνούν όλοι με αυτές τις εκτιμήσεις. Ενας απ' αυτούς που διαφωνεί «κάθετα» είναι ο υπεύθυνος στρατηγικής επενδύσεων σταθερής απόδοσης της Εurofinance Νίκος Λαός. Ο συνομιλητής μας, μετά την ολοκλήρωση των σπουδών του
στα μαθηματικά, τις διεθνείς σχέσεις και τα οικονομικά, δίδαξε οικονομετρία στο Λονδίνο, ενώ είναι συνεργάτης του Βασιλικού Ινστιτούτου Διεθνών Υποθέσεων στο Λονδίνο. Μεταξύ των δημοσιεύσεών του περιλαμβάνονται τα βιβλία «Η Αγορά Ξένου Συναλλάγματος» (εκδ. Σακούλας, 1999) και «Τοpics in Mathematical Anal ysis and Differential Geometr y» (World Scientific Publishing, 1998).<p>
<b> Eνα μεγάλο «αν»<p></b>
 «Πιστεύω ότι αυτή η εκτίμηση δεν έχει καμιά σχέση με την πραγματικότητα. Αν είναι να γίνει ένα μεγάλο πανηγύρι στο ΧΑΑ τους επόμενους έξι έως εννέα μήνες -και υπάρχει πάντοτε ένα μεγάλο "αν"- αυτό θα γίνει στα χαρτιά της μικρής και μεσαίας κεφαλαιοποίησης. Τα μπλου τσιπ σ' αυτό το χρονικό διάστημα, και με δεδομένη τη σημερινή κυβερνητική πολιτική, είναι μια πεθαμένη ιστορία! »<p>
 Του ζητήσαμε να τεκμηριώσει την «αιρετική» αυτή άποψη.<p>
 «Η άποψή μου βασίζεται σε προβλέψεις επιχειρηματικών κυρίως κινήσεων. Είναι προφανές ότι με την εξάλειψη του συναλλαγματικού ρίσκου και μετά το κλείδωμα της ισοτιμίας της δραχμής διευκολύνεται η διείσδυση των ξένων επιχειρήσεων στην Ελλάδα».<p>
 Ομως, σε αντίθεση με άλλους αναλυτές, ο κ. Λαός δεν πιστεύει ότι οι ξένες επιχειρήσεις θα προσπαθήσουν να αποκτήσουν τμήμα της ελληνικής αγοράς, είτε εξαγοράζοντας είτε προωθώντας συμμαχίες με ελληνικές μπλου τσιπ εταιρείες.<p>
<b> Mεγάλες-δύσκαμπτες<p></b>
 «Αυτές οι κινήσεις είναι ακριβές και παρουσιάζουν δυσκαμψία. Υπάρχει πολύ καλύτερος τρόπος για να αποκτήσει μια ξένη εταιρεία ένα τμήμα της ελληνικής αγοράς. Να μπει σε μια ελληνική εταιρεία μικρής ή μεσαίας κεφαλαιοποίησης και να προωθεί τα προϊόντα της μέσω αυτής. Γιατί μια ξένη τράπεζα ή ασφαλιστική εταιρεία να αγοράσει μια αντίστοιχη ελληνική τράπεζα ή ασφαλιστική εταιρεία τη


στιγμή που θα μπορεί να πωλεί τα προϊόντα της -π.χ. δάνεια καταναλωτικής πίστης- μέσω π.χ. του Κωτσόβολου, του Γερμανού, του Πλαισίου, της Microland, της Ηλεκτρονικής Αθηνών; Επίσης, οι ξένες εταιρείες θα μπορούν να ανοίγουν καταστήματα εντός μιας ελληνικής εταιρείας - όπως η Lacoste ή η Guzzi άνοιξαν μπουτίκ στον Λαμπρόπουλο ή η ΕΒΓΑ περίπτερο στον Βασιλόπουλο. Τέτοια φαινόμενα», προσθέτει, είναι συνηθισμένα στη Βρετανία, στην Ισπανία, την Ολλανδία, την Ιταλία και τη Γερμανία».<p>
 Αυτός είναι ο λόγος για τον οποίο ο συνομιλητής μας αναμένει ότι το νέο ράλι -αν γίνει- θα γίνει στις εταιρείες μικρής και μεσαίας κεφαλαιοποίησης. Ομως υπάρχουν και άλλοι λόγοι που τον κάνουν να πιστεύει ότι τα μπλου τσιπ -ιδιαίτερα των κρατικών, ημικρατικών, μετοχοποιημένων κ.τ.λ. επιχειρήσεων- θα μείνουν απ' έξω.<p>
<b> Σημάδι κινδύνου<p></b>
 «Εδώ πράγματι το μέλλον είναι ζοφερό. Η αποχώρηση της British Airwa ys από την Ολυμπιακή, η μείωση των κερδών του ΟΤΕ σε σχέση με το προηγούμενο έτος, τα προβλήματα που αντιμετώπισε η ιδιωτικοποίηση της Εμπορικής - όλα αυτά είναι σημάδια κινδύνου για τα μπλου τσιπ. Διάφοροι θεσμικοί επενδυτές που κατέχουν μπλου τσιπ έχουν βιώσει σημαντική πτώση από το επίπεδο αγοράς τους. Στο βαθμό που χρειάζονται ρευστό για την αναδιάρθρωση των χαρτοφυλακίων τους τείνουν να πωλούν».<p>
 Ομως, στο σημείο αυτό σπεύδουμε να υπενθυμίσουμε στο συνομιλητή μας ότι τα βασικά μεγέθη, όπως π.χ. ο πολλαπλασιαστής κερδών πολλών ελληνικών μπλου τσιπ,


όπως π.χ. του ΟΤΕ, είναι αρκετά ελκυστικά συγκρινόμενα με ανάλογες μετοχές στην ευρωζώνη. Ομως, ο συνομιλητής μας διαφωνεί με αυτή την εκτίμηση: <p>
 «Ας σοβαρευτούμε. Η αποτίμηση μιας επιχείρησης περιλαμβάνει και πολλούς άλλους


παράγοντες που προσδιορίζουν την ποιότητά της. Περιλαμβάνει παράγοντες, όπως π.χ. τη διαφθορά του ελληνικού δημοσίου, τον κομματικό συνδικαλισμό, τις στρατιές των πολιτικά διορισμένων αργόμισθων, την ύπαρξη των «διαπλεκομένων» κ.τ.λ. Αν ληφθούν όλοι αυτοί οι παράγοντες υπόψη στην αποτίμηση, τότε δεν νομίζω ότι οι τιμές των μπλου τσιπ που επηρεάζονται άμεσα απ' αυτούς τους παράγοντες είναι ιδιαίτερα ελκυστικές».<p>
 Και αν η κυβέρνηση προχωρήσει σε διαρθρωτικές αλλαγές; Αν τελικά προχωρήσουν οι ιδιωτικοποιήσεις; Δεν αλλάζουν τότε ριζικά τα δεδομένα; <p>
 «Ασφαλώς. Είναι φυσικό ότι η κακή επίδοση των ελληνικών κυβερνήσεων στον τομέα


των ιδιωτικοποιήσεων υπονομεύει το ΧΑΑ, και ιδιαίτερα τα μπλου τσιπ. Ομως αν είναι να σωθούν τα μπλου τσιπ, αυτό θα γίνει τώρα και όχι σε έξι μήνες, όπως φαίνεται να πιστεύει ο κ. Παπαντωνίου. Αλλιώς τα μπλου τσιπ θα καταντήσουν ένα παιχνίδι που θα το παίζουν μόνο οι Ελληνες. Η κυβέρνηση έχει την τελευταία


ευκαιρία να μη γίνει ο νεκροθάφτης τους».<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
