<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 4 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>Η</b>
 UEFA είχε καταλήξει στην ιδέα της κλήρωσης, ποιος θα 'παιζε με μπλε και ποιος με λευκά, για να λύσει το πρόβλημα της ομοχρωμίας εν όψει του τελικού. Στο τεχνικό μίτινγκ, όμως, οι τρελαμένοι με τις προλήψεις Ιταλοί προθυμοποιήθηκαν (ενθυμούμενοι πως τον προημιτελικό του France '98 τον έχασαν απ' τους Γάλλους στα πέναλτι φορώντας μπλε) να ντυθεί η Σκουάντρα Ατσούρα, τούτη τη φορά, νυφούλα. Στα ολόλευκα. Σκουάντρα Μπιάνκα. Κι ας είναι οι «μπλε» αληθινοί μπλε.

Ως και στο Mexico '86, τα μπλε φορούσαν οι Ιταλοί όταν οι «λευκοί» Γάλλοι (με τα γκολ του Πλατινί και του Στοπιρά) τους είχαν νικήσει ανέτως 2-0, στη φάση αμέσως μετά τους ομίλους. Οπότε, καλύτερα με τ' άσπρα. Οι Γάλλοι, στο ίδιο μίτινγκ, δεν εξέφρασαν την παραμικρή αντίρρηση.<p>
 Το επόμενο βράδυ στο Ντε Κάιπ, τα στελέχη της ιταλικής αποστολής είχαν πιστέψει πως τα γούρια έκαναν τα μάγια τους για ακόμη μία φορά. Η Ιταλία, που είχε φτάσει ώς τον τελικό με μέση κατοχή μπάλας 41% και παρά ταύτα είχε δεχθεί

σ' όλο το τουρνουά μόλις δύο γκολ, εκεί, ω του θαύματος, κράτησε περισσότερη ώρα την μπάλα στα πόδια κι απέμεναν μόνο μερικά δευτερόλεπτα για να γινόταν η πρώτη στα χρονικά πρωταθλήτρια Ευρώπης που στον τελικό θα είχε βάλει μόνον ένα

γκολ. Στους προηγούμενους δέκα τελικούς, οι εννέα νικητές είχαν σκοράρει δύο φορές. Και μονάχα σ' ένα, οι Δυτικογερμανοί το '72, τρεις.<p>
 Η παράδοση έμελλε όμως, αλίμονο, ν' αποδειχθεί πανίσχυρη. Η Γαλλία συμπλήρωσε 26 σερί ματς (όποτε ξεκίνησε μ' αυτή την αμυντική τετράδα) αήττητη κι έφτασε στη δική της διπλή πρωτιά. Η πρώτη χώρα που γίνεται πρωταθλήτρια Ευρώπης δύο χρόνια αφότου κατέκτησε το παγκόσμιο στέμμα. Κι η πρώτη που γίνεται πρωταθλήτρια Ευρώπης με δύο συνεχόμενα, ένα στον ημιτελικό και ένα στον τελικό, χρυσά γκολ. «Μα, αυτό είναι ιστορικό! », ανέκραξε ο κάπτεν Ντιντιέ Ντεσάν. Ο Τιερί Ανρί, επίσημος (για τρίτη φορά στο τουρνουά) man of the match,

δήλωσε πως ενοχλήθηκε όταν «έβλεπα τους Ιταλούς, ενώ το παιχνίδι δεν είχε τελειώσει, να κάνουν χάι φάιβ. Μας είχαν για νεκρούς, κι η ευτυχία μου, όταν η

μπάλα πέρασε τη γραμμή στο σουτ του Βιλτόρ, ήταν απερίγραπτη».<p>
 Οι Ιταλοί τότε κατέρρευσαν. Μπήκαν στην παράταση για να ηττηθούν, ακριβώς όπως

πήγαν στον ημιτελικό οι Ολλανδοί στα πέναλτι, σοκαρισμένοι και συνοφρυωμένοι, κι έκαναν ακριβώς αυτό. Ηττήθηκαν. Ξάπλωσαν στο χόρτο, σε κατάσταση γκρογκί. Ο

Ανρί ήταν ο πρώτος που έσπευσε να τους παρηγορήσει και να τους δώσει το χέρι. Γιατί; Το εξήγησε μετά, στην πρες κόνφερανς: «Οταν περνούσα εγώ τα δύσκολα στη

Γιουβέντους και χρειαζόμουν βοήθεια, όλα τα παιδιά προσπαθούσαν να με στηρίξουν και να με εμψυχώσουν. Τώρα ήταν η σειρά μου να πάω εγώ σ' αυτούς. Ισως, μια άλλη φορά στο μέλλον, να βρεθώ στη δική τους θέση. Ποτέ δεν ξέρεις».<p>
<b> METAΞY ΦIΛΩN<p></b>
 Εκείνο που ξέραμε και το είχαμε για δεδομένο, κι έτσι πράγματι συνέβη, ήταν ότι ο τελικός θα διεξαγόταν μεταξύ φίλων. Μαζί στη Γιούβε ο Ζιντάν (παλαιότερα

κι ο Ανρί με τον Ντεσάν, τώρα πάει κι ο Τρεζεγκέ) με τον Πεσότο, τον Ντελ Πιέρο, τον Ιουλιάνο, τον Φεράρα, τον Ιντσάγκι. Μαζί, πιο παλιά στη Μίλαν, ο Ντεσαγί, ο Βιεϊρά κι ο Ντιγκαρί με τον Αλμπερτίνι και τον Μαλντίνι. Μαζί, στην

Ιντερ, ο Μπλαν κι ο Ντι Μπιάτζο. Μαζί στη Ρόμα, ο Καντελά με τον Τότι, τον Ντελβέκιο, τον Μοντέλα. Μαζί στην Πάρμα, ο Καναβάρο (έως πέρυσι κι ο Φιόρε) με

τον Τιράμ, κι απ' τη νέα περίοδο θα 'ναι και ο Μικού εκεί. Πώς να μείνει χώρος

για έριδες, λοιπόν; Η κουβέντα του Ντελ Πιέρο ήταν εντελώς χαρακτηριστική: «Σ'

αυτό το Ευρωπαϊκό Πρωτάθλημα είδα έναν άλλον Ανρί. Δεν τον είχα δει ποτέ έτσι,

στη Γιούβε. Ισως δεν μπόρεσε να προσαρμοστεί σε μας. Τώρα, άλλαξε θέση. Κι είναι σπουδαίος».<p>
 Ο Τζοφ στη συνέντευξη Τύπου, κύριος όπως πάντα, παρά ταύτα δεν ήταν δύσκολο να

καταλάβει κανείς πώς ένιωθε. Ωστόσο, την τυπική βλακώδη δημοσιογραφική ερώτηση

 («πώς αισθάνεσαι, Ντίνο; ») δεν την απέφυγε. «Τι περιμένετε να αισθάνομαι; Πολύ

άσχημα. Μία απ' τις πιο σημαντικές στιγμές του ιταλικού ποδοσφαίρου τελείωσε με ήττα. Ηττα πικρή, όταν έχεις τα πάντα στα χέρια και σου ξεγλιστρούν στο τελευταίο λεπτό».<p>
 *Η Γαλλία ήταν η πιο δυνατή; <p>
 «Είναι πανίσχυρη. Αλλά κι εμείς είχαμε τις ευκαιρίες μας, χάσαμε στην παράταση, δεν μπορείς να πεις ότι δεν δώσαμε όλες τις μάχες, όπως τις δώσαμε σ' όλα τα παιχνίδια του τουρνουά με σπουδαίο τρόπο και πέρα απ' όλες τις εκτιμήσεις. Κάναμε τα πάντα για να κρατήσουμε την μπάλα δική μας ώς το τέλος, αλλ' είναι μες στη φύση του παιχνιδιού ότι αυτά συμβαίνουν».<p>
 * Αν τώρα ξανάπαιζες τον τελικό απ' την αρχή, θ' άλλαζες κάτι; <p>
 «Μετά, πολλά μπορείς να πεις ότι θ' άλλαζες. Μα δεν είμαι τόσο υπερφίαλος να σας πω ότι, ναι, θ' άλλαζα αυτό κι εκείνο, και θα νικούσαμε. Είμαι πικραμένος,

αλλά και περήφανος για την πορεία μας ώς τον τελικό».<p>
 * Τυχερός; <p>
 «Τυχερός αισθάνομαι, επειδή ζω και χαίρομαι τη ζωή. Αλλά πότε πότε έχω την ατυχία ν' αντιμετωπίζω τον... Τύπο! » (Γέλια).<p>
 * Απ' τον Ντελ Πιέρο πρόσμενες περισσότερα; <p>
 «Βγήκε αρκετές φορές μπροστά, έδρασε καλά, όπως κι ο Ντελβέκιο που είχε δυνάμεις κι έκανε ωραίο τελικό. Οχι, δεν μπορείς να του αποδώσεις καμία ευθύνη. Κυνηγήσαμε το 2-0, δεν κυνηγήσαμε ν' αποφύγουμε το 1-1, όσο κι αν λέτε

πως παίζουμε αμυντικά. Απλώς, σε σχέση με τον ημιτελικό, παίξαμε περισσότερο ποδόσφαιρο, με λιγότερα νεύρα και με μεγαλύτερα ρίσκα. Κάναμε το παιχνίδι μας ακολουθώντας την καλύτερη στρατηγική».<p>
 * Σας επηρέασε η ισοφάριση στις καθυστερήσεις; <p>
 «Πολύ σοβαρά».<p>
<b> KABAΛA ΣT' AΛΟΓΟ<p></b>
 Ο Λεμέρ, σε αντίθεση με τον Τζοφ που ήρθε στην αίθουσα περπατώντας με κάμποση δυσκολία ανάμεσα σε μερικές εκατοντάδες στενοχωρημένους τιφόζι, αυτός έφτασε καβάλα σε ηλεκτρικό αυτοκινητάκι από εκείνα που χρησιμοποιούνται και σαν φορεία για να βγάζουν εκτός τερέν τους τραυματισμένους ποδοσφαιριστές. Εμοιαζε

σαν να 'ταν καβάλα στο άσπρο άλογο. Ή, ίσως, καβάλα στο τυχερό αστέρι που συντρόφευσε όλη την πορεία των «μπλε» σε προημιτελικό, ημιτελικό, τελικό. «Οπως τόσα και τόσα ματς αυτού του τουρνουά, έτσι κι ο τελικός ήταν δραματικός. Είμαι ευτυχισμένος ότι η δύναμη της θέλησης των παικτών τα κατέστησε όλ' αυτά που συνέβησαν εφικτά. Η ομάδα του Τζοφ μάς δημιούργησε πολλά προβλήματα, πιθανόν όσα θα μας δημιουργούσε και η Ολλανδία αν ήταν στον τελικό, αλλ' η Ιταλία έφτασε άξια ώς εδώ. Παίζει άλλο τύπο ποδοσφαίρου, όχι απαραιτήτως αμυντικό, αλλ' όταν διαθέτει τους καλύτερους αμυντικούς στον κόσμο, είναι φυσικό να θέλει να στηρίζεται σ' αυτούς. Η κουλτούρα τους είναι πάντοτε εδώ. Και πολλοί δικοί μας ποδοσφαιριστές κέρδισαν σε πείρα παίζοντας στη Serie A. Δεν σας κρύβω ότι στο 1-0 φοβήθηκα τα χειρότερα, αλλ' η ελπίδα ζει ώς το τελευταίο δευτερόλεπτο, κι εμείς την κυνηγήσαμε ώσπου επιτέλους ανοίξαμε τη δεξιά πλευρά της άμυνάς τους».<p>
 * Το '93, από ένα γκολ του Βούλγαρου Κονσταντίνοφ στο 90', η Γαλλία είχε αποκλειστεί απ' το Παγκόσμιο Κύπελλο.<p>
 «Ω, ας μην κοιτάζουμε πάντοτε πίσω. Κι αυτό που έγινε τότε, είναι μέσα στη ζωή. Μαθαίνεις, όμως, ότι το πεπρωμένο δεν είναι και μοιραίο. Δουλεύεις ενάντια σ' αυτό, κι επιστρέφεις».<p>
 * Τελικά, στο EURΟ 2000 νίκησε το επιθετικό ποδόσφαιρο; <p>
 «Ναι, αυτό είναι αλήθεια. Οι δικοί μας επιθετικοί ήταν οι πρώτοι που διάλεξα όταν έφτιαχνα την εικοσιδυάδα, και δεν μετάνιωσα ποτέ για κανένα. Η Γαλλία είναι σαφώς τυχερή ότι διαθέτει τόσο πλούσια κοιτάσματα, τόσο πολλούς νέους και χαρισματικούς επιθετικούς».<p>
 * Ο Τρεζεγκέ; <p>
 «Στα δύσκολα, στην κορυφή της επίθεσης, η επάρκειά του είναι απαράμιλλη. Ηξερα

ότι θα βομβαρδίσουμε την Ιταλία στο τελευταίο δεκαπεντάλεπτο, γι' αυτό τον έβαλα. Και μας έφερε το χρυσό γκολ. Είμαστε μια ομάδα στη μέση της διαδρομής της. Εχουμε τους στρατηγούς, έχουμε και τους νέους με το απίστευτο ταλέντο, οι

μεν συμπληρώνουν ό,τι λείπει απ' τους δε. Μερικοί θ' αποχωρήσουν. Ο Μπλαν το είπε, είναι μεγάλος άνθρωπος, δεν ελπίζω ότι θ' αλλάξει γνώμη, αλλ' αν το κάνει, μακάρι! Ο Ντεσάν ελπίζω κι αυτός να συνεχίσει».<p>
 * Συγκρίνεται το συναίσθημα απόψε μ' εκείνο του France '98; <p>
 «Γιατί πάντοτε πρέπει να συγκρίνουμε; Η ευτυχία είναι όπου και όποτε τη βρίσκεις. Τη δέχεσαι, κάθε φορά, όπως είναι. Δεν τη συγκρίνεις. Δώστε μου, τουλάχιστον, λίγο χρόνο να τη νιώσω. Κι έπειτα, όταν θα την... αναλύσω, θα σας

πω».<p>
 Ο Τιερί Ανρί, που στο μεταξύ είχε προσέλθει στην αίθουσα συνεντεύξεων, ενημέρωσε τον Λεμέρ πως είδε φευγαλέα στην TV εικόνες απ' τα Ηλύσια Πεδία, ίδιες κι απαράλλακτες μ' εκείνες δύο καλοκαίρια πριν. «Ανυπομονώ να γυρίσουμε στο Παρίσι, να δούμε τους φαν, μετά να πάμε διακοπές. Το '98 έλεγαν πως κερδίσαμε το Παγκόσμιο Κύπελλο με το αβαντάζ έδρας, με τον εύκολο όμιλο στην αρχή, με τα πέναλτι, με τα χρυσά γκολ, με την τύχη. Εδώ δώσαμε όλες τις απαντήσεις. Γιατί, εκτός απ' την ποιότητα, είχαμε και σπουδαία μενταλιτέ».<p>
 * Πρωταθλητής κόσμου, πρωταθλητής Ευρώπης, όλ' αυτά τόσο μικρός, με τι κίνητρο

θα συνεχίσεις την καριέρα σου; <p>
 «Αυτό δεν είναι δύσκολο, το να βρεις καινούργιες πηγές να εμπνευστείς. Εχω πολλά τρόπαια να κερδίσω ακόμη στην καριέρα μου. Πρώτα πρώτα, με την ομάδα μου, την Αρσεναλ. Πήραμε απογοητεύσεις εφέτος, και στο πρωτάθλημα και στην Ευρώπη. Να, λοιπόν, ο πρώτος απ' τους επόμενους στόχους. Να κερδίσω κάτι με την Αρσεναλ».<p>
<b> AYΛAIA<p></b>
 Εξω στο Ντε Κάιπ, μεσάνυχτα πια, οι δεκαέξι φουσκωτοί γίγαντες, 13 μέτρα ψηλοί, αυτοί οι μάλλον αντιαισθητικοί πλαστικοί Fl yGu yπου τροφοδοτούμενοι με

αέρα εκτινάσσονταν στα γκολ, στον εθνικό ύμνο ή στην επίσημη είσοδο των ομάδων

που συμβόλιζαν, είχαν όλοι πια ξεφουσκώσει. Ο Σουηδός που απέδωσε live το επίσημο τραγούδι της διοργάνωσης «Campione 2000» είχε φύγει. Οι τέσσερις αλεξιπτωτιστές απ' τις μονάδες καταδρομών, που στην ανάπαυλα είχαν προσγειωθεί

στο μέσον του τερέν από ύψος 1.400 μέτρων, μάζευαν την εξάρτησή τους. Από μακριά ακούγονταν μαγνητοφωνημένοι ήχοι του μιούζικαλ «Μουσική Χωρίς Σύνορα», συναυλία (πάνω σε πλωτή εξέδρα) που συνδύασε την κλασική μουσική με την ποπ και που το προηγούμενο βράδυ είχε λειτουργήσει σαν, τρόπον τινά, τελετή λήξης του EURΟ 2000. Με τη συμμετοχή του Λάιονελ Ρίτσι, του Αντρέα Μποτσέλι, της Φιλαρμονικής του Ρότερνταμ.<p>
 Το τουρνουά έριχνε αυλαία. Με την υπόσχεση-μότο ότι «θα τα ξαναπούμε το 2004 στην Πορτογαλία».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
