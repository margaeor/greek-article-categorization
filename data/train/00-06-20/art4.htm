<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 20/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tου ΓIΩPΓΟY BIΔAΛH<p>
Ο κόσμος του είναι φτιαγμένος από την ύλη των ονείρων και των κλωστών. Σ' αυτό το μαγικό σύμπαν της χαμένης παιδικότητας ξεναγεί τους ενήλικες θεατές του εδώ και 55 χρόνια.  Είναι ο Ολλανδός μαριονετίστας Φάικε Μπόσμα, που ήρθε πρόσφατα στη Θεσσαλονίκη συμμετέχοντας στο διεθνές φεστιβάλ της «Θεατρικής Ανοιξης» που διοργάνωσε η Πειραματική Σκηνή της «Τέχνης». Φέτος περιοδεύει μ'ένα απάνθισμα από τις καλύτερες ιστορίες του με τίτλο «Φάικε: η τελευταία παράσταση». Στην ουσία αποχαιρετάει τα όπλα μ' αυτή τη δουλειά, αφού σχεδιάζει ν'αποσυρθεί στο τέλος του χρόνου (επόμενοι σταθμοί η Νότια Αφρική, η Δανία κι η Ολλανδία, για να κλείσει ο κύκλος το Δεκέμβριο στο Χονγκ <p>
Κονγκ). Η κινηματογράφηση του χειροποίητου υλικού και της τέχνης του είναι εκείνο που τον απασχολεί μετά την... αποστράτευσή του.<p>
Τον 79χρονο αειθαλή αυτό δημιουργό που έχει ξανάρθει άλλες πέντε φορές στη χώρα μας (έχει συνεργαστεί κατά καιρούς με το σκηνοθέτη Νίκο Αρμάο και το συνθέτη Ηρακλή Πασχαλίδη), τον απολαύσαμε μαζί με δύο νεαρούς Ολανδούς συνεργάτες του στη Θεσσαλονίκη: είτε αόρατος στο σκοτάδι είτε φανερός στη σκηνή, πλάθοντας τρυφερά ή σατιρικά στιγμιότυπα με τα χειροποίητα δημιουργήματά του (φιγούρες από πανί, χαρτί ή ξύλο). <p>
Παιδί έφτιαχνε μόνος του κουκλάκια, «πολύ άχαρα», θα μας εκμυστηρευτεί. Οι γονείς του τον πήγαιναν σε παραστάσεις τσίρκου, βαριετέ και του άρεσε πολύ αυτή η ατμόσφαιρα. Σπούδαζε σε τεχνικό σχολείο για να γίνει σχεδιαστής κι όχι καλλιτέχνης, θα προσθέσει.<p>
«Ηρθε ο πόλεμος κι η γερμανική κατοχή κράτησε πέντε χρόνια. Ημουν γύρω στα 20-22 και για να μη με πάρουνε στη Γερμανία στα εργοστάσια, κρυβόμουν στον τελευταίο όροφο του σπιτιού. Εχασα την επαφή μου με τους άλλους. Με την απελευθέρωση υπήρχε μια χαρά ελευθερίας, ο κόσμος ήθελε να διασκεδάζει. Σκέφτηκα να ξανακάνω μαριονέτες. Στη γωνιά ενός καφενείου άρχισα να δείχνω μερικές μ' ένα φίλο να παίζει στο πιάνο. Ετσι αθώα ξεκινήσαμε και γίναμε καλλιτέχνες. Σκέφτηκα, αφού αρέσει στον κόσμο γιατί να μην το κάνω επάγγελμα; Δύσκολα τότε έβγαζες χρήματα. Εκανα κάποιες ρεκλάμες για παπούτσια, ρούχα, με μαριονέτες σε εκθέσεις, παζάρια».<p>
Mόνο κίνηση και μουσική<p>
Η ιδέα του να χρησιμοποιεί κούκλες «χωρίς λόγια» τον  γοήτευε από νωρίς. «Χωρίς κείμενο, αλλά με μουσική. Ηθελα μόνο κίνηση και μουσική. Μου άρεσε επίσης ο συνδυασμός κούκλας και ανθρώπου επί σκηνής. Να εκτίθενται κι οι δύο ταυτοχρόνως». <p>
* Απευθύνεστε σε ενήλικο κοινό. Θέματά σας η ζωή, ο θάνατος, ο έρωτας.<p>
«Ούτε καν το σκέφτηκα να απευθυνθώ σε παιδιά. Αργότερα,  για να βγάλω κάποια χρήματα έκανα για παιδιά και μου άρεσε. Η διαφορά μεταξύ παιδικού και ενήλικου κοινού δεν είναι τόσο μεγάλη. Οι κούκλες από μόνες του έχουν μια αφέλεια, μια παιδικότητα. Αυτά τα βασικά μοτίβα άλλοτε κάνουν τους θεατές να γελάνε κι άλλοτε να κλαίνε. Επιδίωξή  μου είναι το ενήλικο κοινό να νιώσει αυτή την παιδικότητα. Χρειάζεται να είναι διαυγές αυτό που κάνεις».<p>
* Χρησιμοποιείτε περισσότερο πανάκια ή χαρτιά, παρά κούκλες. Γιατί;<p>
«Οι μαριονέτες με νήμα κινούνται πάντα καθέτως, γι' αυτό η κίνηση είναι προς τα πάνω. Για μένα είναι πιο βολικές οι κούκλες που επιπλέουν, που ίπτανται, όπως τα ψάρια ή τα πουλιά. Το υλικό τους πρέπει να είναι ελαφρύ κι όχι βαρύ. Το μετάξι, το φυσικό μετάξι, είναι το καλύτερο, όπως και για το χρωματισμό τους. Η δουλειά μου μοιάζει μ' αυτή του ζωγράφου εξαιτίας των συνδυασμών που κάνω στις φιγούρες».<p>
*Το κωμικό και το τραγικό συνυπάρχουν στις ιστορίες σας.<p>
«Είναι τα δύο βασικά στοιχεία της κούκλας. Οταν στη σκηνή κινείς μια μαριονέτα πολύ αργά είναι σοβαρή κι όταν την κινείς γρήγορα είναι αστεία. Το ίδιο συμβαίνει και με τις ανθρώπινες χειρονομίες. Οταν π.χ. πιάνεις ένα φλιτζάνι σιγά σιγά φαίνεται σοβαρό, όταν το κάνεις γρήγορα είναι αστείο. Στη ζυγαριά της κούκλας βρίσκονται αντίστοιχα το τραγικό και το κωμικό. Ολα εξαρτώνται από την κίνηση. Η μουσική επίσης παίζει σπουδαίο ρόλο. Πρέπει να είναι απαλή, ατμοσφαιρική».<p>
* Είχατε κάποιους ήρωες που θαυμάζατε μικρός στο σινεμά; <p>
«Ιδιαίτερα από το βωβό κινηματογράφο. Μ' επηρέαζε η σιωπηλή εικόνα, που μοιάζει σαν να φοράει μάσκα ο ηθοποιός. Ο Mπάστερ Κίτον, ο Τσάρλι Τσάπλιν, ο Xάρι Λόιντ, σχεδόν όλοι οι ήρωες του βωβού».<p>
* Οι γυναίκες, άλλοτε αισθαντικές κι άλλοτε αισθησιακές, κυριαρχούν στις ιστορίες σας.<p>
«Οι κούκλες είναι... θηλυκές. Ημουν ο μικρότερος στο σπίτι και παρατηρούσα τις δύο πιο μεγάλες αδελφές μου, τη μητέρα μου που έφτιαχνε για κείνες όμορφα φορεματάκια. Μεγάλωσα ανάμεσά τους και απολάμβανα πολύ αυτό το κοίταγμα στον καθρέφτη, το στριφογύρισμα δεξιά-αριστερά. Με επηρέασε αυτό. Οπως και το μετάξι, που είναι πολύ θηλυκό».<p>
Ο μαριονετίστας ως μικρός θεός<p>
«Την τέχνη και τη ζωή δεν μπορείς να τις φανταστείς χωρίς το ερωτικό στοιχείο. Είναι στη φύση τους. Αν υπήρχαν μόνο άντρες ή μόνο γυναίκες, η ζωή θα ήταν πολύ βαρετή. Παρατηρώντας μια γυναίκα σ' ένα καφέ ή να ψωνίζει σ' ένα σουπερμάρκετ, βλέπεις τις κινήσεις της, τις συσπάσεις του προσώπου της ν' αλλάζουν από στιγμή σε στιγμή. Ιδίως όταν ψάχνει σ' ένα μαγαζί και βρίσκει αυτό που θέλει, κυριολεκτικά μεταμορφώνεται. Αυτό δεν πρέπει να το παίρνεις στα σοβαρά, αλλά στο θέατρο είναι τόσο γοητευτικό».<p>
* Ο μαριονετίστας μοιάζει μ' ένα μικρό θεό που δίνει και παίρνει τη ζωή από τα πλάσματά του;<p>
«Χαριτωμένη παρομοίωση, αλλά νομίζω περισσότερο ενδιαφέρον έχει η ψυχολογική κατάσταση. Είναι εκείνος που αρχίζει την κίνηση των μαριονετών του, αυτό είναι αλήθεια. Μπορεί όμως ένα δευτερόλεπτο αργότερα να πρέπει ν' ακολουθήσει την πορεία, το ρυθμό της μαριονέτας. Η κούκλα γίνεται... το αφεντικό. Εχουμε τέτοια παραδείγματα, όπως του Πυγμαλίωνα, του Πινόκιο ή του Φρανκενστάιν. Δηλαδή κατασκευάζεις μια κούκλα, της δίνεις ζωή και μετά αυτή μπορεί να μη συμφωνεί με το δημιουργό της. Ο ξυλοκόπος Τζεπέτο έφτιαξε τον Πινόκιο κι εκείνος την... κοπάνησε. Είναι πολύ ενδιαφέρον οι μαριονέτες να μην υπακούουν στο μαριονετίστα».<p>
* Συχνά οι ήρωές σας ονειρεύονται να ξεφύγουν και μετά προσγειώνονται στην πραγματικότητα. Ονειροπόλος ή ρεαλιστής πιο πολύ;<p>
«Υπάρχει μια αλληλεξάρτηση. Η μαριονέτα μεγαλώνει, χορεύει και πεθαίνει όπως ένα λουλούδι. Αυτή είναι η πιο απλή φόρμα. Η τέχνη της βασίζεται σε συγκεκριμένους κώδικες που έρχονται εδώ και αιώνες. Μου αρέσει να φτιάχνω ονειρικούς κόσμους σχεδόν με το τίποτα και την ίδια στιγμή να είμαι ρεαλιστής. Να δείχνω στον κόσμο μια κούκλα γεμάτη ζωή να χορεύει, να πάλλεται κι όταν την αφήσω κάτω είναι απλώς ένα πανάκι. Είναι ωραίο το κοινό να μπαίνει σ' ένα φανταστικό κόσμο και ξαφνικά να συνειδητοποιεί ότι όλο αυτό είναι ένα κομμάτι πανί, ότι είναι το χέρι μου που τα κάνει όλα».<p>
* Το κουκλοθέατρο είναι ένας κόσμος που χάνεται;<p>
«Νομίζω πως πάντα θα υπάρχει ενδιαφέρον γι' αυτό. Μπορεί να είναι τεράστιο το πεδίο που προσφέρουν στην εποχή μας οι κομπιούτερ, αλλά νομίζω ότι οι πρωτότυπες μαριονέτες θα συνεχίσουν να υπάρχουν, όπως θα συνεχίσει να υπάρχει το τραγούδι, ο χορός. Για παράδειγμα, μια μητέρα μπορεί να κάνει μόνη της με το χέρι μια κίνηση μαριονέτας στο παιδί της. Είτε με τη σκιά των δαχτύλων είτε κινώντας τα πάνω του παίζοντας το Πάει λαγός να πιει νερό...Σ. Η μητέρα χωρίς να το θέλει εξηγεί στο παιδί της ότι η φαντασία είναι και πραγματικότητα. Γι' αυτό το κουκλοθέατρο πρέπει να είναι απλό. Είναι το παιχνίδι που κάνει τη φαντασία να μοιάζει με πραγματικότητα».<p>
* Πηγή έμπνευσης για σας είναι;<p>
«Η ζωγραφική κυρίως, αλλά και η λογοτεχνία. Μου αρέσει η ποίηση. Υπάρχουν φανταστικές εικόνες σε ποιήματα. Εχω μεταφέρει επί σκηνής κάποια ποιήματα του Λόρκα. Οταν επηρεάζεσαι από ένα ποίημα μεταφέρεις την εικόνα ξεχνώντας εντελώς το ποίημα. Τα τελευταία χρόνια επηρεάζομαι περισσότερο από τη ζωγραφική. Είναι ένα βασικό υλικό της τέχνης μου. Στην αρχή της καριέρας μου πήγαινα πιο πολύ σε μουσεία παρά σε θέατρα. Ο αγαπημένος μου είναι ο Ματίς, όπως και ο Βαν Γκογκ. Στην τωρινή δουλειά έχω βάλει κι ακούγονται κάποια μικρά ποιήματα του Πρεβέρ. Είναι μεστός και ουσιαστικός».<p>
* Στον ελεύθερο χρόνο σας τι κάνετε;<p>
«Διαβάζω. Μου αρέσει η γαλλική λογοτεχνία. Εχω ένα σπίτι στη νότια Γαλλία, κοντά στην Αβινιόν. Κάνω βόλτες στη θάλασσα. Πηγαίνω στο θεατρικό φεστιβάλ της Αβινιόν και βλέπω παραστάσεις».<p>
* Κάνοντας έναν απολογισμό στην καριέρα σας τι θα λέγατε;<p>
«Αξιζε τον κόπο, γιατί ήταν πολύ ωραίο να ζήσω αυτές τις εμπειρίες. Πάντα θα υπάρχουν άνθρωποι με φαντασία. Είναι επικίνδυνο να εξαρτάσαι τόσο πολύ σήμερα από την τηλεόραση. Είναι πολύ πιο σημαντική η ύπαρξη της τέχνης. Το θέατρο είναι μια διεθνής γλώσσα κι έτσι πρέπει να παραμείνει. Πιστεύω ότι οι μαριονέτες πρέπει να είναι απλές. Οσο πιο απλές τόσο το καλύτερο».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
