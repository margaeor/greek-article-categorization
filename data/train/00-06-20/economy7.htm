<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 20/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>




Στη διαιτησία τελικά οδηγείται η διαφορά της ΔΕΠΑ με τη ρωσική Γκαζπρόμ για την τιμή του φυσικού αερίου.<p>
 Tου MIXAΛH KAΪTANTZIΔH<p>
 Στην ελληνική εταιρεία επικράτησαν τελικά οι «σκληροί» που πρότειναν μείωση της τιμής, όταν οι Ρώσοι ζητούσαν επαναδιαπραγμάτευση ώστε η τιμή του ρωσικού αερίου στα ελληνικά σύνορα να είναι συγκρίσιμη με αυτή που ισχύει στις άλλες ευρωπαϊκές χώρες.<p>
 Ετσι στις 26 Ιουνίου θα συνεδριάσει για πρώτη φορά στη Στοκχόλμη η διαιτητική επιτροπή που απαρτίζουν ο καθηγητής Κεραμέας ως εκπρόσωπος της ελληνικής πλευράς, ο δικηγόρος Σεμίν, εκπρόσωπος της ρωσικής και ο Ελβετός επιδιαιτητής Φορέ.<p>
 Ο πρόεδρος της Γκαζπρόμ, όταν πριν από ένα χρόνο είχε έρθει στην Ελλάδα και ρωτήθηκε για το αν θα καταφύγει στη διαιτησία προκειμένου να λυθεί η διαφορά με τη ΔΕΠΑ για την τιμή του φυσικού αερίου, απάντησε ότι δεν αξίζει τον κόπο για «έναν κουβά αέριο».<p>
 Για το ρωσικό γίγαντα του αερίου, που τροφοδοτεί την Ευρώπη με περίπου 90 δισεκατομμύρια κυβικά μέτρα το χρόνο, τα 2 δισεκατομμύρια που αγοράζει η Ελλάδα είναι σταγόνα. Ο τότε υπουργός Ανάπτυξης Ευάγγελος Βενιζέλος, που έβλεπε το θέμα πολιτικά, είχε καταβάλει προσπάθειες να πείσει την τότε διοίκηση της ΔΕΠΑ ότι η διαφορά θα μπορούσε να λυθεί συναινετικά, ενώ και ο ίδιος ο Βιάχιρεφ είχε υποσχεθεί ότι θα εξαντλήσει κάθε περιθώριο ώστε η υπόθεση να μη φτάσει στη διαιτησία.<p>
 Το μεσοδιάστημα οι δύο πλευρές βρέθηκαν πολύ κοντά στη λύση, με παρέμβαση του τότε υπουργού Ενέργειας της Ρωσίας που είχε συναντηθεί με τον κ. Βενιζέλο. Η αύξηση της τιμής κατά 30% που ζητούν οι Ρώσοι, σύμφωνα με πληροφορίες, υπήρχε διάθεση να περιοριστεί σε περίπου 8%, εφ' όσον η ΔΕΠΑ αναγνώριζε τις απαιτήσεις των Ρώσων για καταβολή του αντίτιμου της ρήτρας Take or Pa yπου ισχύει στη σύμβαση, δηλαδή για ποσότητες που ζήτησε να αγοράσει η ΔΕΠΑ αλλά τελικά δεν απορρόφησε.<p>
 Προτίμησε τη διαιτησία<p>
 Ωστόσο, η προηγούμενη διοίκηση της ΔΕΠΑ έδειχνε ότι προτιμά τη διαιτησία, προτιμά δηλαδή μια αύξηση που μπορεί να φτάσει και το 15% (το μισό αυτού που ζητούν οι Ρώσοι). Οι λόγοι της εμμονής εμφανώς είχαν να κάνουν με την «προστασία των συμφερόντων» της ΔΕΠΑ, έτσι όπως την εννούσε η προηγούμενη διοίκηση. Αλλοι όμως υποστηρίζουν ότι ισχυρό λόμπι μέσα στη ΔΕΠΑ επιδιώκει να ακριβύνει πάση θυσία το ρωσικό αέριο, που σήμερα το αγοράζει η εταιρεία σε πολύ χαμηλή τιμή.<p>
 Ετσι υπολογίζουν ότι θα γίνει εφικτή η κατασκευή του υποθαλάσσιου αγωγού Ιταλίας - Ελλάδας, το κόστος του οποίου ξεπερνά το 1 δισ. δολάρια (350 δισ. δραχμές) και όπως είναι φυσικό θα επιβαρύνει υπέρογκα το φυσικό αέριο που θα μεταφέρει.<p>
 Δεν είναι τυχαίο άλλωστε ότι η προηγούμενη υπό τον κ. Παπαφιλίππου διοίκηση της ΔΕΠΑ είχε οξύνει ιδιαίτερα τις σχέσεις της με τους προμηθευτές φυσικού αερίου.Το Δεκέμβριο του '98 και το Μάρτιο του '99, όταν υπήρξαν προβλήματα χαμηλής πίεσης στον κεντρικό αγωγό, θεώρησαν ότι βρήκαν την ευκαιρία να πιέσουν τους Ρώσους για υποχωρήσεις. Μάλιστα η τότε υπουργός Ανάπτυξης Βάσω Παπανδρέου πραγματοποίησε επίσκεψη στη Μόσχα και συναντήθηκε με ανώτατα στελέχη της Γκαζπρόμ, τα οποία σύμφωνα με πληροφορίες την αντιμετώπισαν πολύ ψυχρά θεωρώντας ότι τέτοιου είδους προβλήματα είναι συνηθισμένα και αντιμετωπίζονται από τις εταιρείες με την υποδομή που διαθέτουν, δηλαδή υπόγειες αποθήκες και υγροποιημένο αέριο.<p>
 Στην ουσία το κλίμα αυτό στις σχέσεις της ΔΕΠΑ με τον προμηθευτή της δεν άλλαξε από τότε. Κατάληξη η προσφυγή στη διαιτησία, που θα έχει ως συνέπεια όχι τη μείωση της τιμής του αερίου που περιμένουν κάποιοι στη ΔΕΠΑ, αλλά την αύξησή του παραπάνω από το ποσοστό που θα μπορούσε να πετύχει μια άλλη τακτική.<p>



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
