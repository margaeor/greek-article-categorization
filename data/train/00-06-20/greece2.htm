<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 20/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Tου Θ. ΤΣΑΤΣΗ<p>
Οταν πριν από 21 χρόνια ο αρχιεπίσκοπος Χριστόδουλος μιλούσε για το χωρισμό Εκκλησίας-Κράτους, ανέπτυσσε επιχειρήματα, σύμφωνα με τα οποία η Εκκλησία από έναν πιθανόν χωρισμό της από το Κράτος θα είχε περισσότερο όφελος παρά ζημία. <p>
Μοναδική του ένσταση ήταν το «πελώριο οικονομικό πρόβλημα για την Εκκλησία».<p>
Ανέφερε, μεταξύ άλλων, σε σειρά λόγων του ο αρχιεπίσκοπος, που έλαβαν τη μορφή εγχειριδίου που εκδόθηκε από τη «Χρυσοπηγή» το 1979: «Σήμερα το Κράτος πληρώνει τους μισθούς των ιερέων. Αύριο το Κράτος μπορεί να ισχυρισθή πως παραιτείται αυτής της υποχρεώσεως. Και η Εκκλησία με τα σημερινά δεδομένα δεν μπορεί να ανταποκριθή στη δαπάνη αυτή, παρ' όλα όσα λέγονται για την μυθώδη δήθεν περιουσία της. Τα μυθώδη πλούτη της Εκκλησίας είναι ένας καλοστημένος μύθος. Αλλά ο χωρισμός δεν αποκλείει την οικονομική επιχορήγησι της Εκκλησίας από το Κράτος, όπως συμβαίνει και σε μερικές χώρες του Παραπετάσματος, όπου το Κράτος μισθοδοτεί κατά ένα μεγάλο μέρος τους ιερείς. <p>
Γιατί το δικό μας Κράτος θα απηλλάσσετο από αυτό το χρέος; Μπορεί κάλλιστα ο χωρισμός να συνδυασθή με την διατήρησι αυτού του δικαιώματος των κληρικών μας, που το πολύ μπορεί τότε πια να επεκταθή και στους κληρικούς των ελαχίστων θησκευτικών μειονοτήτων που υπάρχουν στη χώρα μας». <p>
Στο εγχειρίδιο ο τότε μητροπολίτης Δημητριάδος Χριστόδουλος έθετε το ερώτημα: «Το Κράτος μας αγαπάει την Εκκλησία;» και απαντούσε: <p>
«...σαν απειλή διατυπώνεται τούτο τον καιρό το ενδεχόμενο ενός χωρισμού μεταξύ Εκκλησίας και Πολιτείας» και, αναφερόμενος στις συνέπειες ενός ενδεχόμενου χωρισμού, σημείωνε:<p>
«Εχει η Εκκλησία τους δικούς της νόμους, που είναι οι Ιεροί Κανόνες, με τους οποίους μπορεί να διοικηθή, χωρίς να χρειάζεται τους πολιτικούς νόμους, που ψηφίζουν συνήθως οι Βουλές, χωρίς να γνωρίζουν σε βάθος τα εκκλησιαστικά ζητήματα. Μπορεί η Εκκλησία, όταν πια δεν θα εξαρτάται από την Πολιτεία, να τραβήξη το δρόμο της στηριζόμενη στο λαό μας, που την αγαπά και την βοηθεί. Μάλιστα, τότε περισσότερο και θα την αγαπήση και θα την βοηθήση. Ο χωρισμός, λοιπόν, δεν πρόκειται να βλάψει εμάς, αντιθέτως πιστεύουμε πως θα μας ωφελήσει, γιατί θα αποδείξει την βιωσιμότητα της Εκκλησίας και την πνευματική της δύναμη. Ολες οι άλλες ορθόδοξες Εκκλησίες ζουν χωριστά από τα Κράτη τους και όμως δεν αφανίσθηκαν. Και η δική μας, στηριζόμενη στο λαό και στην καρδιά του, θα ζήση και όταν θα έχει στερηθή της προστασίας του Κράτους, μιας προστασίας που ήδη έχει καταστή σκιώδης».<p>
Ευθέως, όμως, λίγο παρακάτω περιέγραφε: «...ο χωρισμός ανάμεσα στην Εκκλησία και στην Πολιτεία θα ωφελήση την Εκκλησία, διότι θα την απαλλάξη από τα δεσμά του Καίσαρος, που επί 150 περίπου χρόνια την κρατούσαν δεσμία στο άρμα του Κράτους, παρά το γεγονός πως κάθως περνούν τα χρόνια τα δεσμά αυτά χαλαρώνονται κάτω από τις ασφυκτικές πιέσεις των ανθρώπων της Εκκλησίας». <p>
Οσο για εκείνους που επιθυμούν το χωρισμό, έλεγε το 1979 ο Χριστόδουλος: «Θέλουν να αποδυναμώσουν την Εκκλησία και να προχωρήσουν ανενόχλητοι στην επίτευξη των σκοπών που έχουν και που η Εκκλησία στέκεται εμπόδιο. Παράλληλα, πολλοί απ' αυτούς θέλουν γενικώτερα με τον τρόπο αυτό να εξασθενίσουν την δύναμι και τη φωνή τη Εκκλησίας, ώστε να παύσει να επηρεάζη τις μεγάλες μάζες του λαού μας, με συνέπεια να μείνη ο λαός χωρίς καθοδήγησι, για να πέση ευκολώτερα στα δίκτυα της προπαγάνδας που εκπροσωπούν αυτοί».<p>
Ενώ εκείνο που σημειώνει και φαίνεται να τον ενδιαφέρει από τότε, όμως, είναι το εξής σημείο: «Είναι αστείο να πιστεύει κανείς πως άμα έλθει ο χωρισμός θα παύση και η Εκκλησία να ομιλή. Αντιθέτως, θα έλεγα πως τότε ακριβώς θα λυθή περισσότερον η γλώσσα της και θα λαλή την αλήθεια, χωρίς προσχήματα και σκοπιμότητες». 


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
