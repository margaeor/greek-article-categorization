<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 20/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




ΤΟΥ ΓΙΩΡΓΟΥ ΚΑΡΟΥΖΑΚΗ<p>
 <font size=4><b>Σ</b></font>τους Δελφούς, σε αυτή τη «χοάνη του φωτός», η σύγχρονη ελληνική τέχνη συναντιέται με τον τόπο λατρείας του Απόλλωνα, θεού της μουσικής, του φωτός και της αρμονίας.<p>
 Αναφερόμαστε στην έκθεση «Κορυφαίοι δημιουργοί του 20ού αιώνα: Χρύσα - Τάκης», 

που εγκαινιάστηκε το περασμένο Σάββατο στους χώρους του Ευρωπαϊκού Πολιτιστικού Kέντρου Δελφών για να διαρκέσει μέχρι και τις 18 Ιουλίου. Η έκθεση, που εγκαινιάστηκε την ημέρα που η βροχή στον «ομφαλό της Γης» εναλλασσόταν ανά μία ώρα με καυτό ήλιο, αποτελείται από μνημειακά έργα των δύο 

σημαντικών Eλλήνων καλλιτεχνών, με διεθνή ακτινοβολία.<p>
 Ο Τάκης έχει τοποθετήσει στον κήπο του Ευρωπαϊκού Πολιτιστικού Κέντρου Δελφών το μεγαλύτερο γλυπτό εξωτερικού χώρου στην Ελλάδα, το «Hommage a Apollon», το οποίο και θα παραμείνει στη μόνιμη συλλογή έργων του Κέντρου. Πρόκειται για ένα τεράστιο κινητικό γλυπτό πάνω σε μεταλλική στήλη 8, 5 μέτρων που αντικατοπτρίζει δυναμικά τη λάμψη του ήλιου εκπέμποντας σε όλο το χώρο την ποιητική του ενέργεια. <p>
 Στη συνέχεια ο επισκέπτης που ανεβαίνει στην είσοδο του Ευρωπαϊκού Πολιτιστικού Κέντρου συναντά ένα από τα μνημειακά γλυπτά της Χρύσας, το «Αθηναϊκό Τοπίο νο 2 Παραλλαγή» (Aθηναϊκό καφενείο, όπως το αποκαλεί η Χρύσα, από καφέ αλουμίνιο και κόκκινο νέον). Εργο της περίφημης σειράς της με τα «Τοπία Πόλεων». Στην απέναντι πλευρά και στον προαύλιο του κτιρίου απλώνονται τα επτά «φωτοβολταϊκά σινιάλα» του Τάκη. Γλυπτά που απορροφούν το ηλιακό φως μέσα από φωτοβολταϊκές πλάκες για να το μετατρέψουν στην ενέργεια που περιστρέφει τους έλικες που προεκτείνονται στην κορυφή τους. Εργα που διακρίνονται για τη λεπτοφυή τους ανάπτυξη όπου η κίνηση του έλικα δίνει την αίσθηση της φυγής μέσω της αντανάκλασης του φωτός στο σύμπαν.<p>
 Ο γλύπτης επανεκθέτει ακόμα τα «μουσικά γλυπτά» μεγάλων διαστάσεων μαζί με επτά «Ηχητικές χορδές», όπου οι ήχοι που διαχέονται στο χώρο, άλλοτε οξείς και 

άλλοτε επιβλητικοί, δημιουργούν ιδιαίτερα υποβλητική ατμόσφαιρα με τη μουσική 

των γλυπτών να δίνει την αίσθηση της αφύπνισης της σκέψης μέσα από γλυπτικές φόρμες που προτείνουν μια άλλη όψη του ωραίου. Στον υπαίθριο χώρο του Κέντρου εκτίθενται επίσης και τα κατακόρυφα δραματικά σινιάλα του γλύπτη άλλοτε με φώτα, ηλεκτρικούς μηχανισμούς, ελάσματα, κεραίες και σφαίρες από την ενότητα με τίτλο «Ηλέκτρα» από την ομώνυμη παράσταση της τριλογίας του Σοφοκλή σε σκηνοθεσία του Μιχάλη Κακογιάνη που παρουσιάστηκε το 1983 στην Επίδαυρο.<p>
 Στον προθάλαμο του κτιρίου το έργο που υποδέχεται τους επισκέπτες είναι το διάσημο έργο της Χρύσας για τη Μέριλιν Μονρόε από την έκθεση-αφιέρωμα στη σταρ 

που παρουσιάστηκε το 1967 στη Νέα Υόρκη. Το έργο από κίτρινο νέον και πλέξιγκλας (υπάρχει και μια άλλη εκδοχή του στην ίδια έκθεση με κόκκινο νέον) αναβοσβήνει υποδηλώνοντας μέσω των παύσεων και την έννοια του χρόνου, της ζωής 

και του θανάτου.<p>
 Το έργο για τη Μέριλιν ανήκει στην περίοδο που το νέον, φτηνό υλικό που κυριαρχούσε στις φωτεινές επιγραφές του Λας Βέγκας, αρχίζει να ξεχωρίζει ως κυρίαρχο γλυπτικό εκφραστικό μέσο στη δουλειά της Χρύσας.<p>
 Στον απέναντι τοίχο του προθαλάμου του κτιρίου εκτίθεται ένα άλλο μνημειακό γλυπτό της καλλιτέχνιδος, το «Chinatown», αποτελούμενο από κινέζικα ιδεογράμματα και τριάντα οχτώ λάμπες φθορίου που εμπνεύστηκε η Χρύσα από τη γειτονιά της στη Νέα Υόρκη απ' όπου η «Chinatown» απέχει μερικά οικοδομικά τετράγωνα. <p>
 Η έκθεση με τα έργα της Χρύσας συμπληρώνεται από τα ξεχωριστά τοπία των πόλεων 

που η καλλιτέχνιδα εμπνεύστηκε από τους περιπάτους της στους άδειους δρόμους του Μανχάταν παρατηρώντας τους φωτεινούς σηματοδότες, τις διαφημίσεις και τα φωτεινά κουδούνια στις εισόδους των πολυκατοικιών. Τα «Τοπία πόλεων» με έργα για την Αθήνα, το Παρίσι, το Λονδίνο, φτιαγμένα από νέον και hone ycomb -υλικό που χρησιμοποιείται στην κατασκευή αεροσκαφών-, δίνουν έμφαση στο στοιχείο της 

γραφής, αποτελούμενα από σχέδια, θραύσματα γραμμάτων, νότες και άλλα σχήματα σε οριζόντιο άξονα που παραπέμπουν επίσης στη μουσική και την αρμονία.<p>
 Στον ίδιο χώρο εκτίθεται επίσης και το «Ντελικατέσεν», της Xρύσας, αποτελούμενο από ευδιάκριτα ή ανολοκλήρωτα γράμματα εγκλωβισμένα σε διαφανή θήκη, ένα έργο από τη σειρά εφημερίδες με δυσανάγνωστα κείμενα και τα «χάλκινα 

Κυκλαδικά Βιβλία» (τα μαρμάρινα γλυπτά της σειράς εκτίθενται αυτή την περίοδο στο Κ.Σ.Ε.Δ. Ρεθύμνης) όπου εκτός από την υπόνοιες γραφής, η οξείδωση του χαλκού στην επιφάνειά τους παραπέμπει στην έννοια του χρόνου και της φθοράς. <p>
 Στα εγκαίνια της έκθεσης μίλησαν, μπροστά σε δεκάδες ανθρώπους, ανάμεσά τους και ο ποπ τραγουδιστής Γιώργος Μαζωνάκης, ιστορικοί τέχνης και φιλότεχνοι που ταξίδεψαν ειδικά από την Αθήνα, ο διευθυντής του Ε.Π.Κε. Δελφών Βασίλης Καρασμάνης και ο επιμελητής της έκθεσης Τάκης Μαυρωτάς. Στην εκδήλωση αναγνώστηκαν και οι χαιρετισμοί των υπουργών Πολιτισμού και Παιδείας Θ. Πάγκαλου, και Π. Ευθυμίου, που δεν κατάφεραν να παραβρεθούν.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
