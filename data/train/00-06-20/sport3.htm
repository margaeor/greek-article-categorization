<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 20/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ, ΑΠΟΣΤΟΛΗ</b><p>
 Του ΑΛ. ΣΠΥΡΟΠΟΥΛΟΥ<p>
 Η νύχτα του περασμένου Σαββάτου στο στρατόπεδο της Γερμανίας, στο Φάαλς, κοντά στα ολλανδογερμανικά σύνορα, ήταν στην κυριολεξία ατελείωτη. Η αποστολή επέστρεψε από το Σαρλερουά στη βάση της και αφού δείπνησαν, κάθησαν όλοι μαζί και συζήτησαν. Η πρόκριση κρέμεται πια σε μια, αδιόρατη στη λεπτότητά της, κλωστή (έτοιμη από στιγμή σε στιγμή να σπάσει). Η περισυλλογή επιβαλλόταν. Τα έλεγαν σχεδόν ώς το ξημέρωμα της Κυριακής. Επί τέσσερις ώρες! <p>
 Τους είχαν δει, στην πατρίδα, είκοσι εκατομμύρια τηλεθεατές. Ο Τύπος πέρασε, από την οργή για το 1-1 με τη Ρουμανία, στη βουβή (δίχως υστερικές κραυγές) λύπη για το 0-1 από την Αγγλία. Οι εφημερίδες αναγνώρισαν τα ελαφρυντικά της μαχητικότητας, της προσπάθειας, της ατυχίας.<p>
 Η «Μάνσαφτ» είχε εμφανιστεί, αν μη τι άλλο, αισθητά σουλουπωμένη. Με τον Μπάμπελ στόπερ και όχι δεξιό μπακ, με τον Σεμπάστιαν («Μπάστι Φαντάστι» των Βερολινέζων) Ντάισλερ και με τον Χάμαν νέα πρόσωπα στη μεσαία γραμμή, με άλλο δίδυμο φορ. Διαφορετική άμυνα, διαφορετικό κέντρο, διαφορετική επίθεση, ακόμη και διαφορετικός αρχηγός, ο Καν. Μολονότι δεν ήθελε το περιβραχιόνιο. «Αυτό έπρεπε να το πάρει κάποιος απ' αυτούς που παίζουν μέσα, για να 'ναι πιο κοντά στους υπόλοιπους ποδοσφαιριστές και να τους εμψυχώνει».<p>
 Σουλουπωμένη, μα εν τέλει ηττημένη. Ο «Βραζιλιάνος» Πάουλο Ρινκ, του οποίου ο προπάππος είχε μεταναστεύσει το 1904 από τη Χαϊδελβέργη στη Λατινική Αμερική, ήταν η ύστατη λύση, όμως δεν άναψε ποτέ τη λάτιν σπίθα που όλοι απεγνωσμένα πρόσμεναν. «Η ήττα είναι, στ' αλήθεια, πολύ οδυνηρή, γιατί μας βγάζει νοκ άουτ, αν δεν μας βοηθήσει η Ρουμανία. Και πικρή. Από ένα φάουλ. Από τη μοναδική φάση της Αγγλίας σ' ολόκληρο το δεύτερο ημίχρονο. Τρέξαμε πολύ, χάσαμε δύο-τρεις ευκαιρίες, και δεν πήραμε τίποτα. Αξίζαμε τουλάχιστον ισοπαλία, για να μη πω νίκη», μοιρολογούσε ο Ρίμπεκ, ο οποίος για το δικό του μέλλον επιφυλάχθηκε να τοποθετηθεί μετά τη σημερινή βραδιά στο Ρότερνταμ. «Τους Πορτογάλους θα τους νικήσουμε. Και θα περιμένουμε τα νέα απ' το Σαρλερουά».<p>
 <b>«ΣKΟTAΔI»</b><p>
 Ο Καν, βγαίνοντας από το τετράωρο μίτινγκ ανοιχτής καρδιάς, είπε: «Το μέλλον μας φαίνεται πολύ σκοτεινό. Αλλά θα ελπίζουμε ώς και το τελευταίο δευτερόλεπτο, γιατί στο ποδόσφαιρο όλα είναι δυνατά. Βρισκόμαστε σε κατάσταση... α λα Ουντερχάχινγκ! Οπως με την Μπάγερν, δηλαδή, πριν από μερικές εβδομάδες στη Γερμανία». Οι διοικητικοί στο μεταξύ, ωσότου κοιμηθεί ο θεός και στην προσμονή ότι ξυπνώντας μπορεί ο κόσμος όλος να 'χει γυρίσει ανάποδα, βρίσκουν χρόνο να φιλοτεχνούν το ίματζ της γερμανικής αποστολής. Η ομοσπονδία πρόσφερε τσεκ 50.000 μάρκων, περίπου οχτώμισι εκατομμυρίων δραχμών, για τα θύματα της πρόσφατης καταστροφής στο Ενσεντε. <p>
 Κι ετοιμάζονται, φυσικά, για τις διαδοχικές ευκαιρίες να πάρουν ρεβάνς από τους Αγγλους. Και στα γήπεδα μέσα, στις 7 του ερχόμενου Οκτωβρίου και την 1η του μεθεπόμενου Σεπτεμβρίου (προκριματικά Μουντιάλ 2002), αλλά και -πριν απ' αυτά- στη μάχη για την ανάληψη του Μουντιάλ 2006, που θα κριθεί σε μόλις δεκαέξι ημέρες. Αφήστε, δε, ότι οι εναντίον της Αγγλίας απειλές του Γιόχανσον την Κυριακή το βράδυ από τη Λιέγη έχουν τροφοδοτήσει τις ανομολόγητες φαντασιώσεις τους. Να βγουν τρίτοι στο γκρουπ, ν' αποβληθούν οι Αγγλοι από το τουρνουά και στη θέση τους να προχωρήσουν, στους «8», αυτοί. <p>
 Οι Πορτογάλοι, αποψινοί αντίπαλοί τους στο Ντε Κάιπ, κινούνται σε τελείως διαφορετικά μήκη κύματος. Εχουν όλη την πολυτέλεια να προσηλώνονται από τώρα στο σαββατιάτικο προημιτελικό, στο Αμστερνταμ Αρένα. Και πώς όχι, όταν οι θεοί είναι σύμμαχοί τους τόσο... σκανδαλωδώς; Γιατί περί εύνοιας-σκανδάλου πρόκειται, να 'σαι βολεμένος με την ισοπαλία απέναντι στη Ρουμανία, να μην παίρνεις το παραμικρό ρίσκο, να κάνεις αλλαγή και να βάζεις στο 87' αμυντικό χαφ στη θέση του δημιουργικού Ρούι Κόστα, κι αυτός που έβαλες (Κοστίνια) να σου δίνει από το πουθενά το νικητήριο γκολ στο πέμπτο λεπτό των καθυστερήσεων, όταν ο διαιτητής έχει δείξει τέσσερα! Η τέλεια εκδίκηση για την ήττα από τους Ρουμάνους στο Οπόρτο, 0-1 στο ενενήντα φεύγα, τον καιρό των προκριματικών. <p>
 <b>ANTAMΟIBH<b/><p>
 Ισως και η ανταμοιβή τους, πάντως, ότι μετά το 3-2 επί της Αγγλίας κράτησαν μυαλό και πόδια πεισματικά στη γη, δεν παρασύρθηκαν σε αεροβασίες και πλεονεξίες, επένδυσαν σ' εκείνο το αποτέλεσμα, εξασφάλισαν πως δεν θα πάθαιναν πάλι στο ξεκίνημα ό,τι έπαθαν από τους Αγγλους. Πήγαν για τους 3<p>
1 πόντους και βρίσκονται ήδη με 3<p>
3 στα χέρια. Και με κερδισμένο χρόνο, ώς το Σάββατο, να ξεκουραστούν και να δουλέψουν στις επιμέρους αδυναμίες τους. Ο ασταθής Βίτορ Μπαΐα, ερχόμενος από τραυματισμό στο γόνατο, επί παραδείγματι: «Το 'χω ξεπεράσει, αλλά ακόμη μου λείπει η αυτοπεποίθηση στην έξοδο. Χρειάζομαι τα ματς το ένα πίσω από το άλλο για να ξαναβρώ τη φόρμα μου».<p>
 Ο Φίγκο έχει ζητήσει από τους δημοσιογράφους, αυτές τις μέρες, να σεβαστούν το δικαίωμά του να μη μιλάει (ίσως επειδή ξέρει πως θα τον ρωτήσουν για το ενδιαφέρον της Λάτσιο), άλλωστε ο πατέρας της αποστολής Εουσέμπιο το ξέκοψε, ότι «δεν ήρθαμε στο EURΟ 2000 να συζητάμε για μεταγραφές», κι ύστερα για τον Φίγκο μιλάνε οι άλλοι. Ο κόουτς Ουμπέρτο Κοέλιο είπε πως «είναι ο δικός μας Ζιντάν, ο παραδειγματικός ηγέτης, που όμως δεν θέλει να λάμπει πάνω από την ομάδα, αλλά μόνο για την ομάδα».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
