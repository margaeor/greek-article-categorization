<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 02/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<FONT SIZE=4><B>Γ</B></FONT>ια την ακρίβεια, είναι ψέματα. Η περιέργεια, με τη γάτα ακόμη στα χέρια, με τράβηξε από το μανίκι όταν αντί να ασχολούμαι με την μπύρα μου, κόλλησα κρυφακούγοντας τη διπλανή παρέα να αναλύει με ύφος συνωμοτικό θεωρίες που ξεκινούσαν από τη δολοφονία της Lad yD και γυρνούσαν στην απόδραση του Χριστού 

στη Νότια Γαλλία, όπου παντρεύτηκε, νοικοκυρεύτηκε και εδραίωσε με τα κουτσούβελά του τη γραμμή αίματος όλων των βασιλικών οικογενειών της Ευρώπης. <p>
 Με μερικά «χτυπήματα» στο Internet ένας τραχανάς υστερικών σεναρίων παγκόσμιας 

διαπλοκής άπλωσε στην οθόνη. Σήμερα υπάρχουν «ειδικά περιοδικά», τεράστιες βιβλιοθήκες και πάνω από 250.000 sites αφιερωμένα σε περισσότερες από 500 διαφορετικές θεωρίες συνωμοσίας! Aκόμα και sites της Eκκλησίας αφιερωμένα στην 

κατάρριψη των θεωριών. Μέσα τους μπορείς ακόμη και να μιλήσεις με Αμερικάνους Bλάχους, που δεν πιστεύουν πως ο Οσβαλντ σκότωσε τον Κένεντι, αλλά ορκίζονται στις φαβορίτες τους πως ο βασιλιάς Ελβις ζει (και βασιλεύει φυγαδευμένος από τους εξωγήινους) στο Wigam! Σε έρευνα που δημοσίευσε το Newsweek στις 8 Ιουλίου του 1996, το 48% των Αμερικανών πιστεύουν πως τα UFΟ όχι μόνον υπάρχουν, αλλά έχει στηθεί ολόκληρη κυβερνητική συνωμοσία για να συγκαλυφθεί η 

υπόθεση, ενώ το 29% πιστεύει πως έχουμε ήδη έρθει επισήμως σε επαφή με τα όντα 

εκεί έξω! <p>
 Από τα άπαντα των θεωρητικών της συνωμοσίας -που θα μπορούσαν να υπερκαλύψουν σε έκταση την Brittanica- ξεχωρίσαμε το πλέον αφασικό Top-10 των σεναρίων: <p>
 1. «Επιχείρηση» «Συνδετήρας»...<p>
 Οταν το 1946 οι Αμερικάνοι, με απόφαση του προέδρου Χάρρυ Τρούμαν αποφασίζουν να χρησιμοποιήσουν τα πραγματικά λάφυρα του Β  Παγκοσμίου Πολέμου, τους ναζί επιστήμονες. Οι οποίοι είχαν κάνει μεγάλες προόδους πειραματιζόμενοι έξι χρόνια σε στρατόπεδα συγκέντρωσης, με άπειρα ανθρώπινα πειραματόζωα και καθόλου ηθικές αναστολές και τους έκαναν μια απλή ερώτηση: «Θα δουλέψετε για τον Μπάρμπα Σαμ ή θα εκτελεστείτε σαν εγκληματίες πολέμου; ». Οι Αμερικανοί δεν 

μπορούσαν να χωνέψουν με τίποτα τη νίκη των Ρώσων, που έστειλαν πρώτοι άνθρωπο 

στο Διάστημα. Ετσι, δίνοντάς τους αμνηστία απέκτησαν γνώσεις για τα διαστημικά 

προγράμματα Apollo, που προήλθαν από πειράματα σε θαλάμους συμπίεσης με δίδυμους Εβραίους και την τεχνολογία των μη επανδρωμένων αεροσκαφών-βομβών V-1 

και V2 που παρ' ολίγο να ισοπεδώσουν το Λονδίνο. Ετσι στήθηκε ολόκληρο κύκλωμα 

φανατικών ναζί στην Αμερική, με οικονομική, κοινωνική και επιστημονική δύναμη και...<p>
 2. Μέρος Βού (ή μια άλλη ιστορία...) <p>
...το κυριότερο, διασυνδέσεις με τη ναζιστική μυστική φουτουριστική αποικία που στήθηκε το 1945, όταν το συμβούλιο πνευματιστών που είχε οργανώσει ο Χίτλερ τον πληροφόρησε πως ανάμεσα στους απέραντους πάγους υπάρχουν καταπράσινες εύφορες εκτάσεις με θερμοδυναμικές πηγές. Στις οποίες επίλεκτοι άντρες και γυναίκες έφτασαν με υποβρύχια και δισκοειδή (σαν ούφο!) αεροσκάφη καθέτου απογείωσης «Ο12», που το πνευματιστικό συμβούλιο σχεδίασε κλέβοντας τα 

μυστικά πολιτισμών απ' όλο το φάσμα του χρόνου στο οποίο ταξίδευαν- για να τους ακολουθήσει στο τέλος ο ίδιος ο Χίτλερ αφού σκηνοθέτησε την αυτοκτονία του! <p>
 3. Το Φεγγάρι είναι ακόμα απάτητο...<p>
 Η θεωρία αυτή του Bill Ka ysing υποστηρίζει ότι οι Αμερικανοί, αφενός μασάγανε σίδερα με την επιτυχία των κόκκινων, αλλά ανακάλυψαν πως τα υψηλά επίπεδα ακτινοβολίας της ζώνης Van Allen (όχι του τραγουδιστή) θα έκαναν μια επανδρωμένη πτήση προς το Φεγγάρι αδύνατη. Ετσι, έστησαν μια υπερπαραγωγή 100 χιλιόμετρα βόρεια του Λας Βέγκας, όπου ένα υπαίθριο στούντιο δημιουργήθηκε με απόλυτη μυστικότητα στην έρημο. Παρ' όλα αυτά κάποιες λεπτομέρειες τούς ξέφυγαν. Ενώ η φωνή του Αρμστρονγκ όταν λέει «...ένα μικρό βήμα για μένα, ένα μεγάλο για την ανθρωπότητα...» ίσα που ακούγεται από τις παρεμβολές, η εικόνα έρχεται πεντακάθαρη, χωρίς ένα τόσο δα χιονάκι. Σύμφωνα με τους υπολογισμούς των θεωρητικών και με δεδομένο πως η βαρύτητα του Φεγγαριού είναι το 1/6 της Γης, το ιστορικό βήμα θα έπρεπε να ήταν ένα άλμα γύρω στα 2 μέτρα και όχι το μίζερο των 60 πόντων, που δείχει το φίλμ και υποδηλώνει πως δεν ήταν τίποτα παραπάνω από ένα άλμα τραβηγμένο στη Γη, που «παίχτηκε» σε αργή κίνηση. Επιπλέον, με το φως να έρχεται από 90.000.000 μίλια απόσταση θα έκανε τις σκιές παράλληλες, αλλά αυτές αποκλίνουν σαν να έρχονται από έναν κοντινό προβολέα. Γεγονός που ενισχύεται από την τεράστια αντανάκλαση στον θόλο του κράνους του Aρμστρονγκ. <p>
 4. Ο Πάπας...<p>
 Οι δύο παγκόσμιοι πόλεμοι ξεκίνησαν από το Βατικανό! Ο ίδιος ο Πάπας δημιούργησε τον Χίτλερ και τον Μουσολίνι, πιστεύοντας πως μεταπολεμικά θα εδραίωνε την παντοδυναμία του Καθολικισμού, αλλά και της τράπεζας του Βατικανού, που θα εξελισσόταν ανέγγιχτη στην πρώτη οικονομική υπερδύναμη. Ενας 

διάδοχός του, πάλι, ευθύνεται για τον θάνατο της Νταϊάνας! Οι πρώτοι τσακωμοί ανάμεσα σε αυτόν και τον οίκο των Windsor ξεκίνησαν όταν οι Bρετανοί αρνήθηκαν 

αεροπορική προστασία στους συμμάχους, στους βομβαρδισμούς του Κόλπου και ο Πάπας αποφάσισε να χαλάσει το image της λαίδης «D» ως Μητέρας Τερέζας Ρart II. 

Σε αντίποινα, η βασιλική οικογένοια αποφάσισε, παίρνοντας συνεχόμενα διαζύγια, 

να καταλύσει τη δύναμη του Καθολικισμού στο Ηνωμένο Bασίλειο. Τότε ο Πάπας διέταξε την ειδική ομάδα βομβιστών του ΙRA, που τελεί υπό τις διαταγές του να αρχίσει επίθεση κατά των γαλαζοαίματων, οδηγώντας τους σε συνθηκολόγηση. Αλλά αναγκάστηκε να στείλει την ίδια ομάδα να σκοτώσει την Νταϊάνα, γιατί ήξερε πως 

ήταν η τελευταία γνήσια απόγονη του οίκου των Stuart και του Ιησού (βλέπε εισαγωγή) και δεν θα της επέτρεπε να κουτουπώνεται δημοσίως με έναν μωαμεθανό. 

Ο οποίος μάλιστα ήταν γιος αυτού που οργάνωσε την απόπειρα κατά προκατόχου του... <p>
 5. To AIDS...<p>
 Η κλασσική συνωμοσία θέλει τον ιό να έχει κατασκευαστεί κατά παραγγελίαν της αμερικανικής κυβέρνησης, που ήθελε ένα βιολογικό όπλο για «ζιζανιοκτόνο». Οπου 

ζιζάνια, οι λαθρομετανάστες, οι φτωχοί μαύροι των γκέτο, οι ομοφυλόφυλοι και οι ανήθικοι σεξολάγνοι. Υπάρχει όμως και δεύτερη, η οποία υποστηρίζει πως ο ιός έχει ήδη μεταλλαχθεί -συνεπώς τα τέστ είναι άχρηστα- και μπορεί να μεταδίδεται και από τον αέρα, καθώς οι Αμερικανοί θέλουν να μειώσουν στο μισό τον πληθυσμό της Αφρικής και της Ασίας, λύνοντας το πρόβλημα του υπερπληθυσμού. Μια τρίτη θεωρία, πάλι, υποστηρίζει πως ο ιός είναι απόλυτα ακίνδυνος. Αυτό που σκοτώνει τους φορείς είναι η θεραπεία με τα πολύ βαριά φάρμακα. Ετσι, μια παγκόσμια συνωμοσία γιατρών και κράτους σκοτώνει όσους κρίνονται «επιζήμιοι» για την ανθρωπότητα. <p>
 6. Τα UFΟ...<p>
 Εδώ χάνει η μάνα το παιδί και το παιδί τον δίσκο. Οι μορφή τους διατρέχει σχεδόν όλες τις θεωρίες. Ξεκινώντας μαζί με τον χρόνο, οι σαυρόμορφοι Αρειανοί 

έφυγαν από τον πλανήτη τους, όταν καταστράφηκε από μετεωρίτες. Πίσω τους άφησαν μνημεία όπως οι πεντάπλευρες πυραμίδες και οι τεράστιες ανθρωπόμορφες μάσκες, που βρήκαν ρωσικές και αμερικανικές μη επανδρωμένες αποστολές. Οι δεινόσαυροι δεν υπήρξαν ποτέ και οι σκελετοί που βρίσκουμε είναι κατασκευασμένοι από αυτούς και επίτηδες θαμμένοι το 50.000 π.Χ. για να τους βρούμε και να θεμελιώσουμε την εξελικτική θεωρία που θα τους βολεύει, όταν βγούν από το εσωτερικό του πλανήτη μας, όπου κρύβονται με τις ευλογίες του ΝΑΤΟ. Οι ανθρωπόμορφοι εξωγήινοι είναι οι πραγματικοί μας πρόγονοι, που ήρθαν το 9.000 π.Χ. και έχτισαν τις πυραμίδες με την εξελιγμένη τεχνολογία, που οι Αμερικανοί βρήκαν στον δίσκο που έπεσε στο Ρόσγουελ το 1947 (και ξεκίνησε τις διπλωματικές σχέσεις των δυτικών με τους εξαποδώ) και κρύβουν στο Area 51. Από 

τον οποίο προέρχεται η τεχνογνωσία για τους φούρνους μικροκυμάτων, οι υπέρυθρες ακτινοβολίες, οι επεξεργαστές ταχύτητας ενός τρισεκατομυρίου πράξεων 

το λεπτό που ετοιμάζει η Intel και ένας συνδυασμός υλικού και design που παράγει τρίγωνες αβαρείς επιφάνειες, που στέκονται στον αέρα! Οι Ελληνες δε, κατάγονται από τον Σείριο και υποστηρίζονται από τις εκεί δυνάμεις «Ε» ενάντια 

στους τερατόμορφους «υπογήινους», τους σιωνιστές και Αμερικανούς συμμάχους τους! (Αυτή η «πολύτομη» θεωρία κάνει θραύση αυτή τη στιγμή στις ελληνικές καφετέριες). Παράλληλα, οι εξωγήινοι είναι οι ιδρυτές και διαχειριστές του ΟΗΕ. Ακόμη, σκοπός των «X-Files» είναι να προετοιμάσει τους γήινους για την έλευσή τους στο προσκήνιο, καθώς ελέγχουν ήδη τις ισχυρότερες κυβερνήσεις και έχουν χόμπι τους να χαράζουν τρελά γεωμετρικά σχήματα στις αχανείς πεδιάδες της Αμερικής και τον πρωκτικό έρωτα με αγρότες που απάγουν από εκεί... <p>
 7. Οι Clintons...<p>
 Οι οποίοι όχι μόνο συνδέονται με 80 δολοφονίες στελεχών του στενού τους περιβάλλοντος, αλλά εμφανίζονται ως μια οικογένεια με υπερφυσικές μαγικές δαιμονικές δυνάμεις. Ετσι εξηγούν οι θεωρητικοί της σέχτας «Cutting Edge Ministr y» πως σε πέντε χρόνια 43 συνεργάτες του προέδρου πέθαναν σε αεροπορικά 

δυστυχήματα. Ο Ρον Μπράουν καλείται να καταθέσει στο Ανώτατο Δικαστήριο και δηλώνει πως αν τον θάψουν θα πάρει και τον πρόεδρο μαζί του. Πεθαίνει σε πτώση 

ενός 737 στην Κροατία και οι αρχές τις χώρας καίνε κατά διαταγή του προέδρου το πτώμα, που έφερε μια τρύπα στον δεξί κρόταφο. Ο Τζέιμς Μακντούγκαλ, μάρτυρας στην υπόθεση Γουαϊτγουώτερ παθαίνει συγκοπή στην απομόνωση πριν καταθέσει στον Στάρ. Η Κάθι Φέργκιουσον, που ισχυριζόταν πως και αυτή είχε δεχθεί σεξουαλική επίθεση από τον πρόεδρο όταν ο άντρας της τον προμήθευε με γυναίκες, αυτοκτονεί με μια σφαίρα στον αριστερό κρόταφο και το όπλο στο δεξί χέρι κ.λπ, κ.λπ...<p>
 8. H παγκόσμια κυριαρχία...<p>
 Ή η συνομωσία πολυμίξερ. Τα χαρτονομίσματα παρακολουθούνται από την ταινία γνησιότητάς τους, τα δημοφιλέστερα προϊόντα έχουν ναρκωτικά που μας εθίζουν σε 

αυτά, 6% των παιδιών στην Αμερική -τα πιο έξυπνα και ζωηρά- υποχρεώνονται σε λήψη του φαρμάκου Ritalin, που καταστρέφει τη ζωτικότητα και ευφυΐα τους, για να μην εμφανιστεί στο μέλλον κάποιος ηγέτης επανάστασης, το «παγκόσμιο χωριό» είναι μια βιτρίνα που κρύβει την πορεία προς τη Νέα Παγκόσμια Τάξη. Η οποία θα 

έρθει το 2070 με τη βασιλεία της Ευρωπαϊκής Ενωσης, που θα καταργήσει τα σύνορα και τις θρησκείες. Επίσημο θρήσκευμα θα γίνει ο «Λουσιφερανισμός», με αρχηγό κράτους τον αντίχρηστο και όλοι οι πολίτες, που σήμερα παρακολουθούνται 

μέσω των Windows στα PC τους, θα έχουν υποχρεωτικά εμφυτευμένο μικροτσίπ ελέγχου στον εγκέφαλό τους. Αρχουσα τάξη θα είναι οι Iλουμινάτοι, οι Ελευθερομασσόνοι, το Τάγμα των Ναϊτών και οι Παλαδίνοι. Χαμός στο Δίκτυο...<p>
 9. Η Μηχανή του Καιρού... <p>
 Διακόσια μίλια από το Anchorage της Αλάσκας έχει στηθεί το κόστους 100<p>
 εκατομμυρίων δολαρίων Project ΗAARP (High frequenc y- Active Auroral Research Program). Πρόκειται για πρόγραμμα του Πενταγώνου, το οποίο μπορεί να θερμαίνει 

ελεγχόμενα περιοχές της ιονόσφαιρας και να ελέγχει έτσι το κλίμα μιας περιοχής, όπως ο κακός Lex Luthor στην ταινία Superman. Ξεκίνησε σαν μελέτη του καιρού από το πολεμικό ναυτικό, αλλά ήταν μέρος του ρηγκανικού προγράμματος του Πολέμου των Αστρων, με σκοπό να αχρηστεύει -μέσω παρεμβολών- εχθρικά αεροσκάφη και πυρηνικά όπλα. Τελικά, όμως, ανακάλυψαν πως οι 180 τεράστιοι πύργοι του μπορούν να εκπέμπουν τρία γιγαβάτ υψηλόσυχνης ακτινοβολίας στην ατμόσφαιρα, υπερθερμαίνοντας φορτισμένα σωματίδια της ατμόσφαιρας για να προκαλέσουν ελεγχόμενους ανέμους ή αυξάνοντας τη θερμοκρασία μιας συγκεκριμένης περιοχής της Γης. <p>
 10. Ο Κένεντι σκοτώθηκε...<p>
 Η μητέρα όλων των συνωμοσιών. Αφ' ενός γιατί αφορά γεγονός της Iστορίας της χώρας, όπου χιλιάδες κόσμος έχει αγοράσει καπελάκια του μπέιζμπολ, που υποτίθεται πως προστατεύουν από την τηλεπαθητική επίδραση και τις ακτινοβολίες 

των εξωγήινων. Αφ' ετέρου, γιατί τελικά ο δημοφιλέστερος πρόεδρος μετά τον Λίκολν, ο Κένεντι, είχε πολλούς πανίσχυρους εχθρούς και όχι γιατί του Οσβαλντ τού τελειώσανε τα ψυχοφάρμακα εκείνο το πρωινό. Οι δημοφιλέστεροι ύποπτοι για δολοφόνοι του, κατά τους «ειδικούς», είναι οι μεγάλες εταιρείες όπλων, που φοβόντουσαν τις αναδουλειές, μετά από την προγραμματισμένη ομιλία του που θα γινόταν λίγο μετά τη στιγμή της δολοφονίας, στην οποία θα ανακοίνωνε ότι θα σταματούσε τον πόλεμο του Βιετνάμ. Ακολουθούν κατά πόδας ο Κάστρο. Η CIA, που ήλεγχε τον Οσβαλντ με το μυστικό πρόγραμμα ελέγχου της σκέψης και αρκετό LSD. Η μαφία, γιατί, αν και τη χρησιμοποίησε για να εκλεγεί, ετοιμαζόταν να την πουλήσει στο FBI. Οι μασόνοι, μαζί με την Κού-Κλούξ-Κλαν και την παγκόσμια σιωνιστική ηγεσία και άλλους μπαμπούλες, οι οποίοι παραδόξως έχουν δική τους εκδοχή, στην οποία οι δολοφόνοι είναι οι Ρώσοι...<p>
 Σε σε όλα τα μήκη της Γης κάποιος θα χρησιμοποιήσει τη φαντασία του για να ξεφύγει από τη μιζέρια της καθημερινότητάς του, βλέποντας μια ολόκληρη συνωμοσία πίσω από τα καθημερινά του προβλήματα. Αλλωστε, και 'σεις, δεν θα διαβάζατε εφημερίδες, αν δεν είχατε εθιστεί με την ουσία που μυστικά ποτίζουμε 

τις γωνίες του κάθε φύλλου...<p>
 ΒΑΓΓΕΛΗΣ ΒΑΓΓΕΛΑΤΟΣ <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
