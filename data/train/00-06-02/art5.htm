<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 02/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<b>ΝΕΕΣ ΤΑΙΝΙΕΣ</b><p>
 ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Τρεις οι νέες ταινίες της βδομάδας αυτής: «Μια τρυφερή σχέση» του Γουές Κρέιβεν, «Η κλήση σας προωθείται» της Νταϊάν Κίτον και «Μα είναι υπέροχη! » του 
Αντριου Μπέργκμαν. Στο πρόγραμμα και δύο αριστουργηματικές επανεκδόσεις που αξίζουν να τους δώσετε προτεραιότητα: «Στην παγίδα του νόμου» του Τζιμ Τζάρμους και «Φράνκενστάιν Τζούνιορ» του Μελ Μπρουκς.<p>
 Μια τρυφερή σχέση<p>
 Music of the heart. ΗΠΑ, 2000. Σκηνοθεσία: Γουές Κρέιβεν. Σενάριο: Πάμελα Γκρέι. Ηθοποιοί: Μέριλ Στριπ, Αντζελα Μπάσετ, Αϊνταν Κουίν, Γκλόρια Εστεφαν, Κλόρις Λίτσμαν. Διάρκεια: 123 λεπτά.<p>
 *** Μια καθηγήτρια μουσικής κατορθώνει να φτιάξει μια παιδική ορχήστρα σ' ένα προβληματικό σχολείο, σε μια ταινία δοσμένη με αμεσότητα και συγκίνηση. Εξαιρετική ερμηνεία από τη Μέριλ Στριπ.<p>
 Η<p>
 ταινία αυτή του Γουές Κρέιβεν είναι βασισμένη στην αληθινή ιστορία της Ρομπέρτα Γκασπάρι, που κατάφερε να διοργανώσει μουσικά μαθήματα σε γυμνάσιο της προβληματικής περιοχής του Χάρλεμ για να φτάσει, μαζί με τους μαθητές της, 

σε συναυλία στο περιβόητο Καρνέγκι Χολ. Η Μέριλ Στριπ ερμηνεύει την Γκασπάρι, καθηγήτρια της μουσικής, παντρεμένη με δύο παιδιά, που την έχει εγκαταλείψει ο 

άντρας της, που, ύστερα από διάφορες άσχετες δουλειές, προσλαμβάνεται τελικά σε γυμνάσιο του Χάρλεμ, χάρη στα 50 βιολιά που αγόρασε πολύ φτηνά στην...Ελλάδα. Παρά την έλλειψη χρημάτων, η Γκασπάρι, με την επιμονή της, καταφέρνει όχι μόνο να διδάξει μουσική στα παιδιά αλλά και να φτιάξει μια νεανική ορχήστρα από ταλαντούχους μουσικούς. Οι δυσκολίες όμως δεν σταματούν εδώ.<p>
 Η ταινία αποφεύγει να τονίσει τα μελοδραματικά στοιχεία (αν και, πρέπει να πω, 

δεν τα απορρίπτει), εστιάζοντας το ενδιαφέρον στη δουλειά της Γκασπάρι και όχι 

στο ρομάντζο που αρχίζει να αναπτύσσεται ανάμεσα σ' αυτήν και έναν παλιό της φίλο (Αϊνταν Κουίν) κι αργότερα με έναν άλλο άντρα. Ενώ, στο δεύτερο μέρος στρέφεται στις προσπάθειες της Γκασπάρι, δέκα χρόνια αργότερα, να σώσει το μουσικό πρόγραμμα του σχολείου, όταν αυτό κινδυνεύει να καταργηθεί εξαιτίας της έλλειψης πόρων, προσπάθειες που θα οδηγήσουν στη φιλανθρωπική παράσταση στο Καρνέγκι Χολ.<p>
 Την ταινία σκηνοθέτησε ο Γουές Κρέιβεν, ειδικευμένος μέχρι πρόσφατα σε ταινίες 

τρόμου («Εφιάλτης στο δρόμο με τις λεύκες», «Scream», κ.ά.), αποδείχνοντας ότι 

μπορεί με την ίδια δεξιοτεχνία και ευσυνειδησία να σκηνοθετήσει οποιαδήποτε άλλη ταινία, σκιαγραφώντας, από τη μια, το πορτρέτο της Γκασπάρι και καταγράφοντας, από την άλλη, με τρόπο σχεδόν ντοκιμαντερίστικο, τις προσπάθειές της να βρει τρόπους για να συνεχίσει την ανεκτίμητη αυτή δουλειά της. Η παρουσία της Μέριλ Στριπ είναι αναμφισβήτητα ένα από τα μεγάλα ατού της 

ταινίας: το τόσο φυσικό της παίξιμο, η ευαισθησία με την οποία αντιμετωπίζει τις μεταλλαγές του χαρακτήρα της και γενικά η μεγάλη γκάμα ερμηνείας που διαθέτει, δίνουν στην ταινία μια δόση αλήθειας που συμπληρώνει εκείνη της σκηνοθετικής προσέγγισης.<p>
 Η κλήση σας προωθείται<p>
 Hanging Up. ΗΠΑ, 2000. Σκηνοθεσία: Νταϊάν Κίτον. Σενάριο: Ντίλια και Νόρα Εφρον. Ηθοποιοί: Μεγκ Ράιαν, Νταϊάν Κίτον, Λίζα Κούντροου, Γουόλτερ Ματάου, Ανταμ Αρκιν. Διάρκεια: 94 λεπτά.<p>
 ** Κωμωδία ηθών γύρω από τις σχέσεις τριών γυναικών με τον άρρωστο πατέρα. Εξαιρετικές ερμηνείες από όλους τους ηθοποιούς.<p>
 Ο<p>
 πατέρας (Γουόλτερ Ματάου), παλιά προσωπικότητα του θεάματος, αργοπεθαίνει στο νοσοκομείο. Γύρω του οι τρεις κόρες του, που προσπαθούν να συνεχίσουν την πολύπλοκη, μπερδεμένη συχνά, ζωή τους, περνώντας αρκετές ώρες στο τηλέφωνο μιλώντας μεταξύ τους: η μεγαλύτερη κόρη Τζόρτζια (Νταϊάν Κίτον), δυναμική αρχισυντάκτρια ενός γυναικείου περιοδικού, η Ιβ (Μεγκ Ράιαν), το χαϊδεμένο κοριτσάκι του μπαμπά, ειδικευμένη στη διοργάνωση πάρτι και η μικρότερη, Μάντι (Λίζα Κούντροου), μια επιπόλαιη ηθοποιός σαπουνόπερας.<p>
 Η ταινία είναι βασισμένη σε ένα μπεστ σέλερ της Ντίλια Εφρον (συν-σεναριογράφου μαζί με την αδερφή της Νόρα), εμπνευσμένο από τη σχέση των δύο κοριτσιών με το συγγραφέα πατέρα τους, αν και θεματικά, φέρνει στο νου τόσο το «Αναμείνατε στο ακουστικό σας» όσο και τις «Κραυγές και ψίθυροι». Η Νταϊάν Κίτον, που εκτός από τη σκηνοθεσία, ερμηνεύει και έναν από τους ρόλους, 

ξέρει να στήνει προσεγμένες σκηνές και να δημιουργεί το ρυθμό που χρειάζεται. Ο τρόπος που παρακολουθεί τα πρόσωπά της έχει και σιγουριά και οξυδέρκεια, κι η σκηνοθέτρια καταφέρνει να φτιάξει μια βασικά ευχάριστη κωμωδία ηθών, διανθισμένη με μερικές δραματικές στιγμές.<p>
 Εκείνο όμως που ξεχωρίζει πάνω απ' όλα είναι οι ερμηνείες. Η ηθοποιός Κίτον ξέρει να αντιμετωπίζει σωστά τις συναδέλφους της και να αποσπά το καλύτερο που 

μπορούν να αποδώσουν. Βέβαια, οι ρόλοι που οι τρεις γυναίκες ερμηνεύουν έχουν σχέση με το επάγγελμά τους, γι' αυτό και ενσαρκώνουν τους χαρακτήρες τους με ξεχωριστή πειθώ και δύναμη. Πλάι τους, δεν πρέπει να ξεχνάμε, στέκεται και ένας άλλος σημαντικός ηθοποιός: ο Γουόλτερ Ματάου που αποδίδει το ρόλο του άρρωστου πατέρα (ο ίδιος ήταν πρόσφατα βαριά άρρωστος) στην εντέλεια.<p>
 Μα είναι υπέροχη! <p>
 Isn't She Great. ΗΠΑ, 2000. Σκηνοθεσία: Αντριου Μπέργκμαν. Σενάριο: Πολ Ράτνικ. Ηθοποιοί: Μπέτι Μίντλερ, Νέιθαν Λέιν, Στόκαρντ Τσιάνινγκ, Τζον Κλιζ. Διάρκεια: 95 λεπτά. <p>
 Ε<p>
 πίπεδη βιογραφία της Ζακλίν Σουζάν, συγγραφέα του μπεστ σέλερ «Η κοιλάδα των κούκλων», με μία επίπεδη ερμηνεία από την Μπέτι Μίντλερ.<p>
 T<p>
 η βιογραφία της Ζακλίν Σουζάν παρουσιάζει η ταινία αυτή του Aντριου Μπέργκμαν («Ο αρχάριος»). Η Σουζάν, για όσους δεν τη γνωρίζουν, ήταν η εκκεντρική συγγραφέας της «Κοιλάδας με τις κούκλες», του μεγαλύτερου μπεστ σέλερ όλων των 

εποχών (που στη συνέχεια έγινε, πώς μπορούσε αλλιώς; και ταινία). Ενός βιβλίου 

που παρουσίαζε με τρόπο γαργαλιστικό, μαζί και σκανδαλοθηρικό, την ερωτική ζωή 

των αστέρων του κινηματογράφου, αλλά και τον εθισμό τους στα ναρκωτικά (οι «κούκλες» αναφέρονται στα ναρκωτικά).<p>
 Εκτός από το βιβλίο (γραμμένο, σύμφωνα μ' έναν αναγνώστη, «όπως όταν ακούς κουτσομπολιά γυναικών στο αποχωρητήριο»), η Σουζάν και ο άντρας της πρωτοστάτησαν σ' έναν νέο τρόπο λανσαρίσματος του βιβλίου: ταξιδεύοντας, ασταμάτητα, σ' ολόκληρη την Αμερική και συναντώντας τον κάθε βιβλιοπώλη για να 

τον πείσουν να πουλά το βιβλίο. Το τραγικό είναι ότι ενώ προσπαθούσε να βρει εκδότη για να εκδώσει το βιβλίο της, η Σουζάν είχε κιόλας αρχίσει τη θεραπεία ενάντια στον καρκίνο, στον οποίο λίγα χρόνια θα υποκύψει.<p>
 Η ταινία βέβαια σταματά στη χαρούμενη, προκλητική πλευρά της ζωής της Σουζάν, μιας γυναίκας που με ένα και μόνο βιβλίο της αλλά και γενικά το ντύσιμο και τη 

συμπεριφορά της κατάφερε να γίνει ένα είδος «ποπ» ειδώλου της δεκαετίας του '60. Δυστυχώς, η ταινία περιορίζεται σε εντελώς επιφανειακά στοιχεία, χωρίς να 

διεισδύει στην ψυχολογία των προσώπων αλλά και χωρίς να εξηγεί διάφορες καταστάσεις, αποφεύγοντας την οποιαδήποτε σάτιρα (και η ιστορία της Σουζάν προσφερόταν για μια κωμωδία γεμάτη σαρκασμό) και στηρίζοντας την οποιαδήποτε τυχόν επιτυχία της στην ερμηνεία της Μίντλερ - ερμηνεία, πρέπει να πω, που στηρίζεται στην υπερβολή, χωρίς τελικά να πιάσει τον αληθινό χαρακτήρα της φιλόδοξης Σουζάν.<p>
 ΕΠΑΝΕΚΔΟΣΕΙΣ<p>
 ***** ΣΤΗΝ ΠΑΓΙΔΑ ΤΟΥ ΝΟΜΟΥ (Down B yLaw). ΗΠΑ, 1986. Σκηνοθεσία-σενάριο: Τζιμ 

Τζάρμους. Ηθοποιοί: Τομ Γουέιτς, Τζον Λούρι, Ρομπέρτο Μπενίνι, Νικολέτα Μπράσκι, Ελεν Μπάρκιν. Διάρκεια: 106 λεπτά. <p>
 Στη Νέα Ορλεάνη, τρεις φυλακισμένοι που βρίσκονται στο ίδιο κελί (ένας ντισκ τζόκεϊ, ένας νταβατζής κι ένας Ιταλός τουρίστας), δραπετεύουν και αρχίζουν μια 

γεμάτη απρόοπτα πορεία μέσα από τα «μπαγιού» της Λουιζιάνας. Μια αντι-ηρωική, διανθισμένη με μπόλικο χιούμορ, ματιά πάνω σε σύγχρονα, «περιθωριακά» πρόσωπα της αμερικανικής κοινωνίας, με τον Μπενίνι να «κλέβει» κυριολεκτικά την παράσταση στο ρόλο του Ιταλού που γνωρίζει μόνο λίγες αγγλικές φράσεις, κουβαλώντας μαζί του ένα σημειωματάριο όπου γράφει τις άγνωστες λέξεις (από τις πιο απολαυστικές σκηνές είναι εκείνη όπου λέει το «I scream, you scream for an ice-cream"). Μια ταινία που βλέπεται και ξαναβλέπεται με την ίδια πάντα 

απόλαυση! <p>

<p>
 **** ΦΡΑΝΚΕΝΣΤΑΪΝ ΤΖΟΥΝΙΟΡ (Young Frankenstein). ΗΠΑ, 1974. Σκηνοθεσία: Μελ Μπρουκς. Σενάριο: Τζιν Γουάιλντερ, Μπελ Μπρουκς. Ηθοποιοί: Τζιν Γουάιλντερ, Πίτερ Μπόιλ, Μάρτιν Φέλντμαν, Μαντλίν Καν, Κλόρις Λίτσμαν, Τέρι Γκαρ. Διάρκεια: 108 λεπτά.<p>
 Η καλύτερη ίσως κωμωδία του Μελ Μπρουκς, παρωδία των ταινιών τρόμου, και συγκεκριμένα του «Φρανκενστάιν» και της «Μνηστής του Φρανκενστάιν» του Τζέιμς Γουέιλ. Ο Τζιν Γουάιλντερ είναι ο νεαρός Φρανκεστάιν, εγγονός του διάσημου γιατρού, που, έχοντας κληρονομήσει τον πύργο του παππού του στην Τρανσυλβανία, 

αναλαμβάνει να επαναφέρει στη ζωή το περιβόητο Τέρας! Πράγμα που το καταφέρνει 

με τη βοήθεια ενός παράξενου καμπούρη (Μάρτι Φέλντμαν), που η καμπούρα αλλάζει 

διαρκώς θέση. Ο Μπρουκς σκηνοθετεί με έμπνευση, χρησιμοποιώντας το μαυρόασπρο φιλμ για να φτιάξει πλάνα στιλιζαρισμένα, δημιουργώντας την απειλητική ατμόσφαιρα που απαιτούν οι ταινίες του είδους και στήνοντας απολαυστικές σκηνές, διανθισμένες με μερικά εξαιρετικά γκαγκ (ανάμεσά τους και ένα χορευτικό ντουέτο με το νεαρό γιατρό και το Τέρας να χορεύουν στους ρυθμούς του Puttin' on the Ritz). Aκόμη μια ταινία που βλέπεται και ξαναβλέπεται με την ίδια ευχαρίστηση.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
