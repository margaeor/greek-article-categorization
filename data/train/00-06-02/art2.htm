<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 02/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<FONT SIZE=4><B>«Δ</B></FONT>εν σου είπα μωρή να βάλεις αθλητικά; » Ηταν απηυδισμένος ο νεαρός που συγκρατούσε τη φίλη του, ώστε να μπορέσει να ισορροπήσει στα πανύψηλα τακούνια 

της, ανηφορίζοντας την κλειστή (λόγω συναυλίας και έργων) Δ. Αρεοπαγίτου με τη 

στενή φούστα της, διασώζοντας, σε πείσμα της ζέστης, την κομψή εμφάνιση και την κόμμωσή της. <p>
 Ηταν τελικά για τολμηρούς η προχθεσινή συναυλία της Βανέσα Μέι στο Ηρώδειο. Διότι πώς να διασχίσει κανείς την ασφυκτικά μποτιλιαρισμένη Αθήνα και να φτάσει, έστω και με το ισχυρά κλιματιζόμενο αυτοκίνητό του (αν ήταν επίσημος βεβαίως, γιατί οι άλλοι αναγκαστικά έπρεπε να ανηφορίσουν πεζή) στο θέατρο εγκαίρως; Και πες πως έφτασε. Πώς να ισορροπήσει στα πασούμια με τα ψηλά τακούνια που προστάζει η μόδα πάνω στα ρωμαϊκά μάρμαρα (άλλη τόλμη κι αυτή!), να κάτσει ατσαλάκωτος κι ευθυτενής επί δύο ώρες με τα ντεσιμπέλ των κυρίως ηλεκτρονικών ήχων της Μέι και του 6μελούς συγκροτήματός της να τρυπούν τα αυτιά του και μετά, στριμωγμένος, να προσπαθήσει να ξανακατεβεί; <p>
 Δεν είναι, λοιπόν, καθόλου απλό να είσαι κοσμικός και κομψός παντός καιρού, όπως δεν ήταν απλό να μην είσαι κομψός και καλοντυμένος σε μια συναυλία που διοργανώνει η υπέρκομψη πάντα κ. Βαρδινογιάννη για τους σημαντικότατους, πράγματι, φιλανθρωπικούς σκοπούς της «Ελπίδας» -για τη δημιουργία δηλαδή του 1ου Παιδιατρικού Ογκολογικού Νοσοκομείου στην Ελλάδα.<p>
 Κι όμως, τα κατάφερε η πλειονότητα των κυριών που παραβρέθηκαν στη συναυλία. Το ατσαλάκωτο κύρος διατηρήθηκε βοηθούντων και των αστυνομικών που ήλεγχαν την 

κίνηση μπροστά στο θέατρο. «Εσείς, παρακαλώ, από το απέναντι πεζοδρόμιο», είπε, μάλιστα, ένας τους σε ένα ζευγάρι Tσιγγάνων που, κρατώντας το μωρό τους αγκαλιά, χάζευαν στην είσοδο του θεάτρου! <p>
 Με αυτά και με αυτά το ρωμαϊκό ωδείο γέμισε ασφυκτικά. Χειροκροτήματα κατά την 

είσοδο κάποιων; Υπήρξαν, αν και δεν αφορούσαν ούτε τα μέλη της κυβέρνησης (τους υπουργούς Εξωτερικών, Παιδείας και Ναυτιλίας, την αναπληρώτρια υπουργό Εξωτερικών και τον υφυπουργό Παιδείας) ούτε βουλευτές (Γ. Κατσιφάρας, Ευάγγ. Γιαννόπουλος), ούτε μερικούς από τους γνωστότερους επιχειρηματίες ή καλλιτέχνες. Δύο φορές σείστηκε πριν από τη συναυλία το θέατρο: όταν μπήκε ο Σάκης Ρουβάς, εισπράττοντας κυρίως τις επευφημίες των άνω «νεανικών» διαζωμάτων και όταν μπήκαν οι οικοδεσπότες της βραδιάς, το ζεύγος του Βαρδή και της Μαριάννας Βαρδινογιάννη, δηλαδή.<p>
 Λίγο αργότερα, στη σκηνή εμφανίστηκε και η βασική φιλοξενούμενη: η μινιόν πορσελάνινη Βανέσα Μέι, συνοδευόμενη από δύο συγκροτήματα, μία 6μελή ροκ (εμφάνισης και ήχου) μπάντα ανδρών και μία 12μελή κλασική ορχήστρα εγχόρδων, αποτελούμενη από Ελληνίδες σολίστ - θα είχαν, αν όχι διακοσμητική, πάντως πολύ 

μικρότερη συμβολή στη βραδιά. Και τι περίεργο! Αντί να καλωσορίσουμε εμείς τη Μέι, καλωσόρισε εκείνη την Αθήνα στην «Καταιγίδα». «Storm» είναι ο τίτλος του τελευταίου της άλμπουμ. «Στορμ» όνομα και πράγμα ήταν και το πρώτο κομμάτι της 

20χρονης σόου γούμαν. Κομμάτι σε ποπ ύφος και με την ίδια να χρησιμοποιεί το σώμα της σχεδόν σαν δοξάρι στο ηλεκτρικό βιολί της, λυγίζοντας τη μέση της και 

κάνοντας κινήσεις που παρέπεμπαν σε κάτι μεταξύ του Τραβόλτα στο «Saturda yNight Fever» και σε Tσιγγάνο δεξιοτέχνη.<p>
 Ηταν αστραφτερή και αεικίνητη η Μέι ολόκληρη τη βραδιά. Και ήταν κι αυτή τολμηρή. Διότι, παρ' ότι είχε πληροφορηθεί για την ιστορία του ρωμαϊκού ωδείου, δεν δίσταζε να ανεβάσει τα ντεσιμπέλ όπου ο ηλεκτρονικός ήχος της το πρόσταζε -και να τα ανεβάζει τόσο που ο ήχος να χτυπά στο στομάχι των θεατών. Δεν δίσταζε ούτε να κατεβαίνει από τη σκηνή μαζί με τον κιθαρίστα της κι ερμηνεύοντας μια ντίσκο διασκευή του Βιβάλντι, να σολάρει δυνατά, εκεί στα πόδια των θεατών, που πιο συγκρατημένοι χτυπούσαν παλαμάκια. Ευτυχώς, δηλαδή, που ήταν συγκρατημένοι γιατί διαφορετικά το Ηρώδειο θα ζούσε στιγμές που δεν θα είχε ξαναζήσει: «Eλάτε να χορέψουμε καν καν» μας παρότρυνε χωρίς ανταπόκριση η Μέι, ερμηνεύοντας μια ηλεκτρονική εκδοχή του διάσημου σκοπού. <p>
 Δεν ήταν μόνο ηλεκτρονικό το πρόγραμμα. Είχε και κάποια -πολύ λιγότερα- ακουστικά μέρη, είχε και λίγο τραγούδι- όπως όταν η Μέι ερμήνευσε το κομμάτι που είχε γράψει για την επανένωση του Χονγκ-Κονγκ με την Κίνα, καθώς τα περίτεχνα φώτα, που άλλοτε χρωμάτιζαν το ωδείο ροζ κι άλλοτε μπλε, έφτιαχναν στα τείχη πίσω της περίτεχνα κίτρινα ιδεογράμματα. Τα ίδια φώτα άλλαζαν συχνά τη φυσιογνωμία του χώρου, για τον οποίο πάντως η μικρόσωμη ερμηνεύτρια δήλωσε πως «είναι τιμή μου που βρίσκομαι εδώ». Δήλωσε και πολλά ακόμη εξηγώντας τι είναι το κάθε της κομμάτι και τι η μουσική της, η οποία στο σύνολό της αποτελεί μια ποπ ηλεκτρονική εκδοχή κλασικότροπου άλλοθι, δικαιολογώντας το άλλο που είχε πει η μικρόσωμη βιολίστρια όταν πρωτοέφτασε στην Αθήνα. Οτι, δηλαδή, το μόνο που ξέρει από ελληνική μουσική είναι η μουσική του Yanni.<p>
 Κάποτε, έπειτα και από το απαραίτητο μπιζάρισμα και τη μεγάλη ανθοδέσμη για την ερμηνεύτρια, το σόου βέβαια τελείωσε και άρχισε η κάθοδος των μυρίων. Δύσκολα τα πράγματα. Ηταν, βλέπετε, «που δεν έφτιαξε και εξόδους κινδύνου ο...Περικλής», όπως έλεγε ένας από το κοινό. <p>
 Στην έξοδο και αφού μια-δυο κυρίες την είχαν ευτυχώς γλιτώσει φτηνά, γλιστρώντας στα μάρμαρα, ένα πλήθος νέων κοριτσιών αδημονούσε: «Ερχεται; Μα, δεν μπορεί, αναγκαστικά από δω θα βγει». Οχι, δεν περίμεναν τη Μέι. Ηταν ο Σάκης Ρουβάς να 'ρθει....<p>
 N. XATZHANTΩNIΟY<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
