<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 02/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<font size=4><b>Π</b></font>αράνομα έξι ολόκληρα χρόνια νοίκιαζαν τις λυόμενες κατασκευές που είχαν στήσει 

χωρίς να υπάρχει εγκεκριμένη αδεια εγκατάστασής τους στους υπαίθριους χώρους του Σταδίου Ειρήνης και Φιλίας στο Ν. Φάληρο οι υπεύθυνοι της εταιρείας CΟN TENT, οι οποίοι μάλιστα αδιαφορούσαν για τις εκατοντάδες καταγγελίες των κατοίκων της περιοχής.<p>
 Ομως εδώ και έναν περίπου χρόνο η «αδιαφάνεια» στις οικονομικές συναλλαγές των 


υπευθύνων της εταιρείας με τις αρμόδιες υπηρεσίες του ΣΕΦ, στις οποίες θα έπρεπε να καταβάλλουν κάποιο μίσθωμα για την κατάληψη του χώρου, αλλά και κάποιες καταγγελίες που έφτασαν στην Εισαγγελία για «ζημιά» του Δημοσίου εκατοντάδων εκατομμυρίων δραχμών έβαλαν «ψύλλους» στα αυτιά του εισαγγελέα Ποινικής Δίωξης Γρηγόρη Πεπόνη που άρχισε να ψάχνει τα πάντα γύρω από τις δραστηριότητες της εταιρείας που διαχειριζόταν την «Τέντα».<p>
 Ετσι, μετά την ολοκλήρωση της προκαταρκτικής εξέτασης στη διάρκεια της οποίας εξετάστηκαν όλες οι καταγγελίες των κατοίκων, αλλά και πληροφορίες, ο εισαγγελέας Γρηγόρης Πεπόνης προχώρησε στην άσκηση ποινικών διώξεων εναντίον τόσο των μελών της διοίκησης του ΣΕΦ όσο και των υπευθύνων της εταιρείας «CΟN TENT ΕΜΠΟΡΙΚΗ ΚΑΤΑΣΚΕΥΑΣΤΙΚΗ ΕΠΕ».<p>
 Συγκεκριμένα ο εισαγγελέας άσκησε ποινική δίωξη για παράβαση καθήκοντος κατ' εξακολούθηση κατά των μελών της διοίκησης και εναντίον των υπευθύνων της εταιρείας για ηθική αυτουργία στην πράξη της παράβασης καθήκοντος.<p>

Εντός των ημερών οι κατηγορούμενοι θα κληθούν για απολογίες στον πταισματοδίκη Πειραιά, ο οποίος ήδη έχει παραλάβει και μελετά τη σχηματισθείσα 


δικογραφία.<p>
 Tέλος, αξίζει να σημειωθεί ότι από την εισαγγελική έρευνα προέκυψε ότι η εταιρεία «CΟN TENT» έστησε τις λυόμενες κατασκευές στους χώρους του ΣΕΦ στα τέλη του 1995, χωρίς καν να έχει συνάψει κάποια σύμβαση με τη διοίκηση του Σταδίου για την καταβολή κάποιου χρηματικού ποσού που θα προερχόταν από τα κέρδη της από τις επενοικιάσεις των χώρων σε διάφορους εκθέτες.<p>

<p>
<b> H αποκάλυψη της «E» και   η αντίδραση του ΣEΦ</b><p>
 Για τη σκανδαλώδη «τέντα» του ΣEΦ είχε γράψει στις 3.2.2000 η «E», προκαλώντας 

την αντίδραση της διοίκησης του σταδίου, η οποία με επιστολή της, που δημοσιεύτηκε έπειτα από λίγες ημέρες, προσπάθησε να δικαιολογήσει τα αδικαιολόγητα.<p>
 H διοίκηση του ΣEΦ, όμως, δεν αρκέσθηκε στην επιστολή. Λίγες ημέρες κατόπιν, επανήλθε διαβιβάζοντας στην «E» κατά παραγγελία της, επιστολές των εταιρειών που διοργανώνουν εκθέσεις υπό την τέντα. Kοινή συνισταμένη εκείνων των επιστολών ήταν ότι: <p>
 - Ποτέ άτομο ή υπηρεσία του ΣEΦ δεν υποχρέωσε τις εταιρείες να συνάψουν συνεργασία με την CΟN-TENT.<p>
 - H επιλογή της CΟN-TEN ήταν αποκλειστικά των εταιρειών και ποτέ δεν επιβλήθηκε από το ΣEΦ.<p>
 Φυσικά υπήρχαν και τα απαραίτητα σχόλια, δήθεν σκοπιμότητες, που τάχα εξυπηρετούσε το σχόλιο της «E» του στιλ «αναρωτιέμαι λοιπόν αξιότιμε πρόεδρε, προς τι οι λάσπες και ο κιτρινισμός και ποιον εξυπηρετεί; ».<p>
 Tο αξιοσημείωτο πάντως είναι ότι εκείνες οι, κατά παραγγελία επιστολές (όλες με ημερομηνίες 4 και 7 Φεβρουαρίου και πρωτοκολλημένες ομαδικά στις 8 Φεβρουαρίου!) κοινοποιήθηκαν στον τότε υφυπουργό Aθλητισμού A. Φούρα, ο οποίος, έστω διά της τεθλασμένης, πληροφορήθηκε το ζήτημα για το οποίο ο εισαγγελέας θα ασκήσει τώρα δίωξη, χωρίς να εκδηλώσει κανένα απολύτως ενδιαφέρον. Λες και η πολιτεία δεν οφείλει να ευαισθητοποιείται όταν διορισμένες υπό αυτήν διοικήσεις, εμφανίζονται εμπλεκόμενες σε κατά συρροή παράβαση καθήκοντος...<p>
 Φ.Σ.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
