που διαδραματίστηκε στο τελωνείο της Χίου, με ήρωες την υπηρεσία ελέγχου διαβατηρίων και έξι Τούρκους τουρίστες.
 Οι έξι επιβάτες έφτασαν το βράδυ της Τετάρτης στη Χίο με το πλοίο της εταιρείας «Μηνιώτη», που εκτελεί το δρομολόγιο Χίος-Τσεσμέ.
 Κατά τον έλεγχο των διαβατηρίων, όμως, διαπιστώθηκε ότι η βίζα τους ήταν για την 1η Ιουνίου.
 Αν και απέμεναν λίγες ώρες μέχρι την αλλαγή της ώρας, οι τελωνειακές αρχές υποχρέωσαν τους Τούρκους τουρίστες, που να σημειωθεί, ήθελαν να φτάσουν στην Αθήνα για να παραστούν σε γαμήλια τελετή, να διανυκτερεύσουν στο πλοίο της γραμμής με το οποίο είχαν φτάσει στη Χίο.
 Πηγαίνοντας όμως χθες στις 8 το πρωί, ημέρα που έμπαινε σε ισχύ η βίζα τους να 
περάσουν από το τελωνείο, έπεσαν στη στενοκεφαλιά των ανδρών της υπηρεσίας ελέγχου διαβατηρίων, που τους απαγόρευσαν την είσοδο, με το αιτιολογικό ότι ήταν αδύνατο να φτάσουν τέτοια ώρα από Τουρκία, αφού δρομολόγιο από Τσεσμέ έχει μόνο το απόγευμα! 
 Παρά τις προσπάθειες που κατέβαλαν οι Τούρκοι τουρίστες να μεταπείσουν τις ελληνικές αρχές, η απόφαση ήταν να επιστρέψουν και πάλι στο Τσεσμέ και αν επιθυμούν να χρησιμοποιήσουν το απογευματινό δρομολόγιο για να εισέλθουν στη χώρα μας.
 Το γεγονός δεν θα γινόταν γνωστό, αν δεν ταξίδευαν το πρωί της Πέμπτης για Τσεσμέ και με προορισμό τη Σμύρνη, αντιπροσωπεία από το Επιμελητήριο Χίου και Χιώτες δημοσιογράφοι, που θα πάρουν μέρος στο 2ο Επιμελητηριακό Συνέδριο των πόλεων της Δυτικής Τουρκίας και των Νησιών του Αιγαίου και που δεν ήξερε πώς να δικαιολογήσει την «υποδοχή».
