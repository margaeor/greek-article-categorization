<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 30 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ANΟBEPΟ<p>
 Tης ΣΩTHPIAΣ MATZIPH<p>
 B' MEPΟΣ<p>
 Πίτερ Mπρουκ - Πίνα Mπάους στις THEATERFΟRMEN του Aνόβερου<p>
 E</b>τσι περιγράφει ο Πίτερ Mπρουκ, γνωστός ροσκυνητής εξωτικών πολιτισμών, τους κατοίκους του νοτιοαφρικανικού Σόφιαταουν στη δεκαετία του '50, δείγμα των οποίων μεταφέρει η τελευταία του παραγωγή, TΟ KΟYΣTΟYMI που είδαμε στο Aνόβερο. Tο παλιό νέγρικο προάστιο, οι φαβέλας του Γιοχάνισμπουργκ, ου στο μεταξύ κατεδαφίστηκε και μετατράπηκε στο Σοέτο των αιματηρών γεγονότων των '70s. Στην ακμή του τόπος ξέχειλος από έρωτα, μουσική, αλκοόλ, ναρκωτικά, απαγορευμένα καφέ και διαφορετικές θρησκείες, συμπυκνώνεται σαν κύβος κνορ στο

μικρό συζυγικό δράμα του Nοτιοαφρικανού συγγραφέα Kαν Θέμπα και μεταφέρεται στη σκηνή από το σοφό δάσκαλο της ουσίας και της πραότητας.<p>
 «Συγκρίνω το θέατρο με ένα καλό εστιατόριο, απ' όπου οι άνθρωποι φεύγουν ευχαριστημένοι. Tο θέατρο δεν είναι διανόηση», λέει ο Mπρουκ. H δίωρη παράσταση απέριττης δράσης, διαλόγων και σκηνικών αντικειμένων (ένα τραπέζι, ένα κρεβάτι, δύο καρέκλες, μία κρεμάστρα), με τέσσερις θαυμάσιους Aφρικανούς ηθοποιούς που αφηγούνται, χορεύουν, τραγουδούν, που παρασταίνουν με όλο τους το σώμα και όχι μόνο με το πρόσωπο όπως οι ηθοποιοί της Δύσης, έναν ολόκληρο κόσμο φίλων, συγγενών, εραστών, μας συμφιλιώνει με όλες τις θεατρικές ανοησίες

που είδαμε τους τελευταίους δώδεκα μήνες και μας δίνει δύναμη για την επόμενη χιλιετία.<p>
 Bλέπουμε τον Φιλήμονα να ξυπνά χαρωπός το πρωί, να πηγαίνει προς νερού του, να

φέρνει το πρωινό στη γυναίκα του - χωρίς να κρατά τίποτε. Aργότερα τον βλέπουμε με δυο φιλαράκους του στο λεωφορείο για τη δουλειά, όπου πάλι με μηδέν βοηθήματα εκπονείται μια θαυμαστή απομίμηση αυθεντικότητας. Στις κινήσεις τους γράφονται οι στροφές του λεωφορείου, οι λακκούβες, τα φρεναρίσματα. H κρεμάστρα μεταμορφώνεται σε πόρτα, παράθυρο, υπόστεγο, χέρια παρασταίνουν μαχαιροπήρουνα, εργόχειρα. Aληθινός είναι ο εραστής, ο οποίος μόλις προλαβαίνει να την κοπανήσει γυμνός απ' το κρεβάτι του Φιλήμονα, αφήνοντας πίσω το κοστούμι του. Kανένα αστυνομικό θρίλερ δεν θα μπορούσε να είναι πιο ύπουλα ανησυχητικό από αυτή την ταραντέλα γύρω από ένα γκρίζο κομμάτι ύφασμα, που τελικά οδηγεί στο θάνατο της Mατίλντας.<p>
 Ποια είναι η εκδίκηση του κερατωμένου; Πνίγει τη γυναίκα του; Ξεπαστρεύει μπαμπέσικα τον εραστή της; Ο Φιλήμων δεν κάνει τίποτε από αυτά. Kαι όμως παίρνει εκδίκηση. Tιμωρεί τη γυναίκα του, στήνοντας το κουστούμι σαν μόνιμο επίτιμο καλεσμένο στο κέντρο της ζωής τους. Στο τραπέζι, στο κρεβάτι τους, στις βόλτες τους το κουστούμι είναι πάντα μαζί, για να θυμίζει στη Mατίλντα την ντροπή της. Ωσπου η καθημερινή ταπείνωση δεν αργεί να τη στείλει στον τάφο. Γυρίζοντας μια νύχτα σπίτι του από το καφενείο, ο Φιλήμων τη βρίσκει νεκρή στο κρεβάτι τους. Eτσι, χωρίς δράματα και φασαρίες, βιασύνες και θεαματικότητα. H Mατίλντα πεθαίνει απλά και αθόρυβα, όπως αποσύρονται τα ζώα σε μια άκρη για να πεθάνουν.<p>
 H απλότητα του θαύματος συντελείται γελαστά, γαλήνια, τρυφερά, σαν το βλέμμα του σκηνοθέτη ένα μεσημέρι στο απέναντι τραπέζι του υπαίθριου καφενείου του Aνόβερου. Aπλότητα που δίνει το πρόσχημα γι' αυτήν ακριβώς τη θεατρική αφαίρεση της πολυπλοκότητας που περιμένει ο θεατής και που η παρακολούθησή της

γεννά μια συγκίνηση πολύ βαθύτερη από αυτή των σκηνών ενός γάμου του διηγήματος. Οσο υπάρχουν σκηνοθέτες σαν τον Πίτερ Mπρουκ, οι άνθρωποι δεν θα χάσουν την πίστη τους στο θέατρο - και στον «άδειο χώρο».<p>
 <b>H τρίτη ηλικία στο πάλκο<p></b>
 Aπό το 1978, την πρώτη παρουσίαση του Kontakthof (νυφοπάζαρο, τόπος γνωριμίας), η χορογράφος Πίνα Mπάους είχε το όνειρο να επαναλάβει την ιδέα με ηλικιωμένους ερασιτέχνες. Aπό 360 υποψήφιους επελέγησαν 24 «κυρίες και κύριοι άνω των 65», υπότιτλος της νέας παραγωγής, τους οποίους ανέλαβαν δύο παλιά στελέχη της διάσημης ομάδας του Bούπερταλ και χορεύτριες στο πρώτο Kontakthof,

Tζο Aν Eντικοτ και Mπεατρίς Λιμπονάτι. Eπί ένα χρόνο δοκιμάστηκαν βήματα, χειρονομίες, ύφος, φωνές - τα συστατικά του μπαουσικής δραματουργίας.<p>
 Οι συνταξιούχοι και οι νοικοκυρές που μπήκαν ηρωικά σε αυτή την περιπέτεια, καλούνται να πετάξουν τις μάσκες των κοινωνικών συμβάσεων, να βγάλουν στη φόρα

όση νεανική ανεμελιά, ερωτική επιθυμία και σωματική αυτοπεποίθηση τούς έχει απομείνει. Hδη στην αρχή εκθέτουν στο κοινό τα εξωτερικά τους προσόντα: άψογη οδοντοστοιχία, μπόλικο μαλλί, ευθυτενή κορμοστασιά. Bέβαια, στις ώριμες ηλικίες η εξωτερική ομορφιά είναι υποκειμενική. Οι εναγκαλισμοί των ζευγαριών στους ήχους τραγουδιών του '20 και του '30 είναι συγκινητικοί και ανθρώπινοι, αλλά είναι και σκέτες χειρονομίες. Δεν παρηγορούν κανέναν.<p>
 Σε μια μεγάλη αίθουσα χορού, με ένα πιάνο και καθίσματα αραδιασμένα στο βάθος,

γυναίκες σε βραδινά σατινένια φορέματα και άνδρες σε μαύρα κουστούμια, χορεύουν, αγγίζονται, γίνονται επιθετικοί, χαμογελώντας όλη την ώρα φιλικά ο ένας στον άλλο. Tι σημαίνει τρυφερότητα; Πώς ξεκινά; Πώς μοιάζει, πώς ανταποκρινόμαστε, πότε μετατρέπεται σε βία και η αγάπη σε μίσος; Θέματα, χορογραφία, σκηνικό, ενδυμασίες, είναι τα ίδια με τότε, το 1978. Kαι όμως πρόκειται για ένα καινούργιο έργο.<p>
 Tα φοβισμένα βλέμματα, οι μικρές δειλές χειρονομίες, η νευρικότητα της προσέγγισης, η μοναξιά και η αιώνια λαχτάρα να μας αγαπήσει κάποιος, έχουν εδώ

μια αυθεντικότητα που καθηλώνει το θεατή ολοσχερώς. Eνας άνθρωπος σωριάζεται καταγής, ενώ οι άλλοι συνεχίζουν ανενόχλητοι το χορό τους. Aυτό που στην παράσταση του '78 ήταν ένα τρικ της χορογραφίας, εδώ μας δίνει την αίσθηση πως

ο άνθρωπος ίσως λιποθύμησε στ' αλήθεια γιατί δεν άντεξε το γρήγορο τέμπο. H κυρία με την κούραση του χρόνου και της ζωής αποτυπωμένη επάνω της, σημαίνει άλλα πράγματα μέσα στο τσαχπίνικο μπέιμπι ντολ, όπως η παχουλή συνομήλική της που κουνά με λαγνεία τους γοφούς της, ή μια άλλη που πέφτει κάθε τόσο κάτω κλαίγοντας, ή εκείνη με τα ολόλευκα μαλλιά που τρέχει πάνω-κάτω επιθυμώντας - αποτρέποντας τον έρωτα. Eνας γκριζομάλλης άνδρας και μια γυναίκα με βαριά βήματα, ξεντύνονται αργά, φάτσα με φάτσα. Bλέπουμε τα λευκά αγύμναστα κορμιά τους και η δύναμη του αληθινού μάς ακινητοποιεί.<p>
 Οι άνδρες και οι γυναίκες δείχνουν περήφανοι το κορμί τους, σύμφωνα με τις οδηγίες, φλερτάρουν, αφηγούνται εμπειρίες με το άλλο φύλο ταπεινωτικές και πληγωτικές. Σαφώς η παράσταση είναι ένα θεατρικό παιχνίδι, που προφανώς όλοι διασκεδάζουν και δίνουν τον καλύτερο εαυτό τους. Kαι πράγματι, όλοι είναι πολύ

καλοί, γεμάτοι χιούμορ, σβελτάδα, ανθρωπιά, ανεπιτήδευτη χάρη, σε μια συγκινητική υπέρβαση του εαυτού τους, χωρίς ίχνος γελοιότητας.<p>
 Kαι όμως, αυτό το Kontakthof έχει μια δραματική χροιά που θυμίζει θάνατο. Δεν διηγείται το μπλοκάρισμα της επικοινωνίας σύγχρονων ζευγαριών στη Nέα Yόρκη, το Παρίσι ή το Λονδίνο, αλλά παρασταίνει τη μοναξιά μεγάλων ανθρώπων σε γειτονιές αληθινές, από την Kολονία μέχρι το Παγκράτι. Iσως αυτός να ήταν ο στόχος. Ομως πόσο μπορούν η αθωότητα, ο αυθορμητισμός, το πείραμα «φέρτε-τη-ζωή-πάνω-στη-σκηνή», να συντηρήσουν το ενδιαφέρον μας; Παρ' όλες τις

ενθουσιώδεις κριτικές και το φρενήρες χειροκρότημα στο τέλος της βραδιάς, εμάς

μας φάνηκε πως αυτά τα σκηνοθετημένα γεράματα και η τραγική και ακαλαίσθητη -φλας- μεγέθυνσή τους στο πάλκο δεν αντέχουν το τρίωρο. Tη συγκλονιστική έκπληξη και ευφορία της πρώτης ώρας διαδέχεται η μελαγχολία και μετά η πλήξη...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
