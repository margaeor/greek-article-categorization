<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 30 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Ο μεγάλος απών-παρών θα είναι η πορεία του Xρηματιστηρίου στη ΔΕΘ το ερχόμενο Σαββατοκύριακο, καθώς η διαρκής πτωτική τάση έχει δημιουργήσει έντονες πιέσεις

και απαιτήσεις παρέμβασης τόσο προς την κυβέρνηση όσο και προς την Τράπεζα της

Ελλάδος.<p>
 Από πλευράς κυβέρνησης, όπως υποστηρίζουν στελέχη του ΥΠΕΘΟ, «ο μεν νους πρόθυμος η δε σαρξ ασθενής...», καθώς οι προεκλογικές παρεμβάσεις αφ' ενός και

οι μετεκλογικές εισαγγελικές παρουσίες αφ' ετέρου περιορίζουν τις δυνατότητες στο καθαρά θεσμικό πλαίσιο.<p>
 Για το λόγο αυτόν, άλλωστε, όλες οι πιέσεις έχουν στραφεί προς την Τράπεζα της

Ελλάδος για μια απότομη μείωση των επιτοκίων με ταυτόχρονη ενίσχυση της ρευστότητας.<p>
 Στο επίπεδο αυτό, όμως, ούτε ο νούς είναι πρόθυμος ούτε η σαρξ, καθώς η ΤτΕ δεν είναι καθόλου διατεθειμένη να ανατρέψει τη νομισματική της πολιτική προς χάριν του Xρηματιστηρίου.<p>
 Αντίθετα, η διοίκηση της ΤτΕ είναι, όπως διαβεβαιώνουν τα διοικητικά στελέχη της, σταθερή στις επιλογές της και θα προχωρήσει σε «μια αργή και σταδιακή μείωση των επιτοκίων μέχρι το τέλος του έτους».<p>
 Το ιταλικό μοντέλο για το οποίο είχε μιλήσει και παλαιότερα ο διοικητής της ΤτE Λουκάς Παπαδήμος, με μικρές παραλλαγές θα «λειτουργήσει» και στην προσαρμογή των δραχμικών επιτοκίων, με στόχο την ομαλή προσαρμογή της νομισματικής και συναλλαγματικής πολιτικής στους επόμενους τέσσερις μήνες και την αποφυγή με κάθε μέσο της αναθέρμανσης των πληθωριστικών πιέσεων.<p>
 Η άνοδος του δολαρίου και των τιμών του πετρέλαιου καθιστούν το περιβάλλον δυσκολότερο, επισημαίνουν από την ΤτE και υποστηρίζουν ότι μια απότομη μείωση των επιτοκίων τώρα θα μπορούσε να προκαλέσει μεγάλη αναταραχή τόσο στις αγορές

συναλλάγματος και ομολόγων όσο και στα δημοσιονομικά μεγέθη, υπονομεύοντας την

πορεία της οικονομίας για την κρίσημη διετία 2001-2002.<p>
 Προφανής κίνδυνος μιας τέτοιας κίνησης θα ήταν η απότομη εκροή κεφαλαίων με άμεσες επιπτώσεις στην αγορά ομολόγων, αλλά και ανατροπή των επιδιωκόμενων ισορροπιών στο επίπεδο της ρευστότητας. Παρ' όλα αυτά η ΤτΕ -αν και ποτέ επισήμως δεν έχει αποδεχθεί κάτι τέτοιο- λαμβάνει υπ' όψιν της την πορεία της χρηματιστηριακής αγοράς κατά τη διαμόρφωση των αποφάσεων πρέμβασης στο επίπεδο

των επιτοκίων.<p>
 Παράγων της διοίκησης της ΤτΕ υπενθύμισε περιπτώσεις στο παρελθόν που η ΤτΕ μείωσε διακριτικά και χωρίς να το συνδέσει με την πορεία του ΧΑΑ, τα επιτόκια της δραχμής. Τώρα, όπως υποστηρίζουν, η μείωση θα είναι σημαντική, αν στη μείωση των επιτοκίων της δραχμής που θα γίνει πιθανότατα στις 5 Σεπτεμβρίου προστεθεί και η αντίστοιχη αύξηση των επιτοκίων του εύρω. Συνολικά, όπως υπολογίζεται, η συνολική μείωση της απόστασης επιτοκίων δραχμής και εύρω μέσα στις δύο επόμενες εβδομάδες θα κινηθεί μεταξύ του 0, 75% και 1, 0%.<p>
 Το ποσοστό αυτό εκτιμάται ότι θα είναι σημαντικό και θα πρέπει να εκτιμηθεί από τη χρηματιστηριακή αγορά.<p>
<b> Γ. ΑΓΓEΛHΣ<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
