<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 30 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Το Ιντερνετ αρχικά γέννησε πολλές ελπίδες ότι μπορεί να συμβάλει σε μια πιο ελεύθερη και δημοκρατική παγκόσμια μετάδοση πληροφοριών. Χωρίς κανείς να παραγνωρίζει τη μεγάλη αξία του ως μέσου εναλλακτικής πληροφόρησης και επικοινωνίας, δυστυχώς υπάρχει σοβαρή πιθανότητα να εξελιχθεί στο απόλυτο μέσο ηλεκτρονικής παρακολούθησης και καταστολής. Πρόσφατα παρουσιάστηκαν και στον ελληνικό Tύπο οι αποκαλύψεις της «Γουόλ Στριτ Τζέρναλ», σχετικά με το πρόγραμμα «σαρκοφάγος» του FBI, το οποίο επιτρέπει την ανάγνωση του ηλεκτρονικού ταχυδρομείου των ιδιωτών, υποτίθεται στο πλαίσιο καταπολέμησης της τρομοκρατίας. Ομως εδώ δεν έχουμε απλώς το συνηθισμένο παραμύθι των «κακών Αμερικανών», που επιδίδονται σε οργουελικά σενάρια. Ηδη σε όλη την Ευρώπη είναι έντονες οι φωνές διαμαρτυρίας ενάντια στο Εσελον, το σύστημα που θα παρακολουθεί θεσμικά και με το νόμο όλους τους Ευρωπαίους πολίτες: φαξ, τηλέφωνα, e-mail, κινητά. Tίποτα δεν θα ξεφεύγει από το μεγάλο ηλεκτρονικό μάτι του Εσελον. Παράλληλα, η «Ομάδα των 8», έχει ήδη εισηγηθεί την πραγματοποίηση ενός πολυδάπανου προγράμματος ηλεκτρονικής παρακολούθησης, «εναντίον της εγκληματικότητας και της τρομοκρατίας», στο Ιντερνετ, το οποίο στην ουσία θα επιτρέπει στις μυστικές υπηρεσίες, στην αστυνομία και σε μεγάλες ιδιωτικές εταιρείες να έχουν πλήρη έλεγχο των προσωπικών δεδομένων των πολιτών. <p> Στη σύσκεψη της G8 τον Ιούλιο, στην Οκινάουα της Ιαπωνίας, παρουσιάστηκε το νομοσχέδιο που επιτρέπει a priori την ηλεκτρονική παρακολούθηση, περιορίζει δραστικά την ανωνυμία του χρήστη και δίνει τη δυνατότητα σύλληψης υπόπτων σε οποιοδήποτε μέρος του κόσμου και αν βρίσκονται. <p> Αρκετοί έχουν κάνει λόγο για την αμεσο-δημοκρατική ελευθερία του Ιντερνετ, η οποία δίνει την ευκαιρία σχεδόν σε όλους να αναδείξουν τις ιδέες τους με ελάχιστα ή και καθόλου χρήματα. Είναι αλήθεια ότι το Ιντερνετ βοήθησε στην προβολή των θέσεων των Ζαπατίστας ή στο συντονισμό των διαδηλώσεων στο Σιάτλ και την Ουάσινγκτον. Αληθεύει, επίσης, ότι στο διεθνές δίκτυο είναι καταχωρισμένοι όλοι σχεδόν οι τρόποι κατασκευής βομβών, εκρηκτικών υλών και λοιπών άκρως επικίνδυνων ειδών. Οι ειδικοί για την τρομοκρατία έχουν καταλήξει ότι οι δυνητικοί πλέον χρήστες, αν αποφασίσουν να εφαρμόσουν τις εν λόγω οδηγίες, θα δημιουργήσουν προβλήματα σε ικανό τμήμα του πληθυσμού. <p> <b>Aποκρυπτογράφηση πληροφοριών<p></b> Σύμφωνα με το νομοσχέδιο της Οκινάουα, οι διωκτικές αρχές κάθε χώρας θα έχουν το ελεύθερο να παρακολουθούν οποιαδήποτε συνομιλία πραγματοποιείται με ηλεκτρονικά μέσα. Επίσης, θα έχουν το δικαίωμα να απαιτούν την αποκρυπτογράφηση πληροφοριών, τις οποίες κρίνουν ύποπτες και τις οποίες ο κάτοχός τους προστατεύει με κάποιο κωδικό ή με ειδικό πρόγραμμα. Θα καταγράφονται λεπτομερή αρχεία με τα στοιχεία και τις προτιμήσεις όσων έχουν πρόσβαση στο Ιντερνετ.<p> Οι πολιτικές, καταναλωτικές ή και σεξουαλικές προτιμήσεις του καθενός δεν θα είναι μυστικές, αφού ήδη υπάρχουν ολοκληρωμένα συστήματα φακελώματος. Είναι ακόμα πρόσφατος ο απόηχος της πώλησης «ευαίσθητων προσωπικών δεδομένων» από εταιρείες όπως η θυγατρική της Walt Disney Toysmart.com (που έβγαλε «στο σφυρί» τα στοιχεία των πελατών της για να γλιτώσει από τη χρεοκοπία), η Boo.com και η Craftshop.com. Ομως δεν είναι μόνο οι ιδιωτικές εταιρείες που συλλέγουν και ανταλλάσσουν προσωπικά στοιχεία καταναλωτών και επισκεπτών. Οι δαιδαλώδεις διάδρομοι της επικοινωνίας μεταξύ ηλεκτρονικών εταιρειών και κρατικού ή ιδιωτικού εργοδότη είναι πάντα ανοιχτοί. Στην Αμερική είχε βουήξει ο τόπος με την περίπτωση του πεζοναύτη ο οποίος, αφού συμπλήρωσε ένα τάχα «εμπιστευτικό» ερωτηματολόγιο της Αμέρικα Ον Λάιν (η μεγαλύτερη εταιρεία πρόσβασης στο Iντερνετ), έκανε το λάθος να δηλώσει ότι είναι γκέι, και ύστερα από λίγες ώρες πληροφορήθηκε την απόλυσή του. Ανάλογη ήταν η περίπτωση συνεργάτη αμερικανικού πανεπιστημίου, ο οποίος «έμπαινε» σε ιστοσελίδα που επιτρέπει την αποκρυπτογράφηση κωδικών του DVD. Yπεύθυνοι του Χόλιγουντ, που προσπαθούν να κηρύξουν τη σελίδα και τους χρήστες της παράνομους, έστειλαν γράμμα στον εργοδότη, κοινοποιώντας τους εμμέσως πλην σαφώς ότι ο συγκεκριμένος υπάλληλος θα ήταν καλύτερα να μη δουλεύει εκεί. Ο εργαζόμενος επίσης απολύθηκε.<p>

Ηδη υπάρχουν ορισμένες σελίδες οι οποίες έχουν χαρακτηριστεί «υψηλής επικινδυνότητας» εξαιτίας του ανατρεπτικού ή εξτρεμιστικού περιεχομένου τους. Ακόμα και η ανάγνωση ενός άρθρου της Liberation κατά της παγκοσμιοποίησης μπορεί να σε κατατάξει στις λίστες των υπόπτων για τρομοκρατία.

<p><b> «Aξιοποιήσιμοι» οι χάκερ<p></b> Οι «χάκερ», παρά το μύθο τους, αξιοποιούνται συχνά για να ενισχύονται οι γενικότερες μέθοδοι ηλεκτρονικού ελέγχου και καταστολής. Ακόμα και όταν τους πιάνουν, βρίσκουν μάλλον ήπια μεταχείριση από τα νομικά συστήματα που δεν ξέρουν να αντιμετωπίσουν αυτό το νέο είδος εγκλήματος. Μάλιστα πολλοί από τους δράστες, αφού εκτίουν τις ποινές τους, προσλαμβάνονται αθόρυβα από τα ίδια τους τα θύματα με βάση την παλιά αρχή ότι «ένας πρώην λαθρέμπορος γίνεται ο καλύτερος τελωνειακός φύλακας».<p> Το διάταγμα που υπέγραψε ο πρόεδρος Κλίντον στις 15 Ιουλίου του 1996 ενάντια στις κυβερνοαπειλές προβλέπει την ίδρυση μιας ειδικής δύναμης «αντικυβερνοτρομοκρατίας» η οποία θα έχει εκπροσώπους από τη CIA, τη NSA, στρατιωτικές υπηρεσίες και εκπροσώπους μεγάλων τραπεζικών συγκροτημάτων και εταιρειών πληροφορικής. Ετσι, ο τρομονόμος στον κυβερνοχώρο μετατρέπεται σε «πρόγραμμα οδηγό» για ένα καινούργιο νομικό οικοδόμημα-τέρας που τις επιπτώσεις του δύσκολα μπορούμε να διανοηθούμε σήμερα.<p> <b>ΔΗΜΗΤΡΗΣ ΤΖΙΑΝΤΖΗΣ<p></b>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
