 Αντιμέτωπος με τον πρόεδρο της Γιουγκοσλαβίας Σλόμπονταν Μιλόσεβιτς στο δεύτερο γύρο των προεδρικών εκλογών θέλει να βρεθεί ο υποψήφιος της αντιπολίτευσης, εκτιμώντας ότι έτσι έχει περισσότερες πιθανότηττες να νικήσει, 
ενώ η Ομάδα Διεθνών Κρίσεων εκτιμά ότι κακώς οι δυτικές κυβερνήσεις πιέζουν το 
 Ο Βόισλαβ Κοστούνιτσα εξέφρασε την εκτίμηση ότι αν προκριθεί στο δεύτερο γύρο έναντι του Μιλόσεβιτς, τότε η ψηφοφορία θα είναι σαν δημοψήφισμα για το αν θα διατηρηθεί ο πρόεδρος της Γιουγκοσλαβίας στην εξουσία ή αν αντικατασταθεί από κάποιον αντίθετό του. Στην περίπτωση αυτή η αντιπολίτευση της Σερβίας δεν θα είναι θεωρητικώς τουλάχιστον διασπασμένη και θα μπορεί, επίσης θεωρητικώς, να συσπειρωθεί γύρω από τον εναπομείναντα υποψήφιο της αντιπολίτευσης. Αλλά κατά τον Κοστούνιτσα ο Μιλόσεβιτς «θα κάνει τα πάντα για να αποφύγει μια τέτοια κατάσταση...».
 Η Ομάδα Διεθνών Κρίσεων εξέφρασε χθες την άποψη ότι η συμμετοχή των Μαυροβούνιων και της αντιπολίτευσης στις εκλογές «κινδυνεύει να δώσει στον Μιλόσεβιτς μια ψεύτικη νίκη». Η Ομάδα, που θεωρείται πολύ αξιόπιστη στις αναλύσεις της στα Βαλκάνια, έχει σοβαρές αμφιβολίες για την ικανότητα της αντιπολίτευσης να νικήσει στις εκλογές επειδή δεν είναι αξιόπιστη στα μάτια του λαού, αντιμετωπίζει ισχυρή κρατική προπαγάνδα και εκστρατεία καταπίεσης και τρόμου από το καθεστώς του Μιλόσεβιτς.
