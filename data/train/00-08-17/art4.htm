<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 17/08/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Ν</b></font>α λοιπόν που κάτι βραδιές σαν τη χθεσινή, αυτή η πόλη παίρνει το αίμα της πίσω 

για όσα της σούρνουν τον άλλο καιρό και ξανασυστήνεται στους εναπομείναντες κατοίκους της, ώστε να μάθουν κι αυτοί πότε πότε να την αγαπούν. Και μαζί να αγαπούν τα μνημεία της και τις γωνιές της -έστω κι αν από Σεπτέμβριο η ανακάμψασα αιθαλομίχλη θα ξαναθολώσει την ωραία της εικόνα και μαζί και τη ρομαντική μας διάθεση.<p>
 Χθες τουλάχιστον η εικόνα της Ακρόπολης ήταν πεντακάθαρη στον αυγουστιάτικο ουρανό. Το σκηνικό στον Ιερό Βράχο άλλωστε μπορεί να είναι το ίδιο κάθε βραδιά 

χιλιάδες χρόνια, αλλά κάτω από το φεγγάρι -έστω κι αν δεν ήταν ακριβώς ολόγιομο- έμοιαζε διαφορετικό. Για να αλλάξουν όλα αρκεί τελικά μια καλή ιδέα.<p>
 Η ιδέα ανήκει στο ΥΠΠΟ που την εφάρμοσε πέρυσι με επιτυχία, την εφάρμοσε πάλι φέτος και μακάρι να την εφαρμόσει και του χρόνου: 54 αρχαιολογικοί χώροι ή μνημεία σε όλη την Ελλάδα ξεκλείδωσαν τις πόρτες τους από τις 9 μ.μ. έως τη 1 π.μ. προσφέροντας, με ελεύθερη είσοδο, θέαμα ή θέαμα και ακρόαμα, κάτω από το αυγουστιάτικο φεγγάρι.<p>
 n Στην πρώτη περίπτωση ανήκε η Ακρόπολη. Καμία μουσική εκδήλωση δεν χρειάστηκε 

να επιλεγεί για να συνοδεύσει μουσικά την εικόνα του μνημείου κάτω από το φεγγάρι. Ή τουλάχιστον καμία οργανωμένη μουσική εκδήλωση. Διότι αρκετοί από όσους επωφελήθηκαν από τη μοναδική ευκαιρία και έφτασαν ανηφορίζοντας πεζοί την Αρεοπαγίτου, όλο και κάτι σιγοτραγουδούσαν. Παρέες-παρέες ή ζευγαράκια, ή και γονείς με παιδιά, τουρίστες ή Αθηναίοι, διασκορπίστηκαν γύρω, μιλώντας σιγά: η ατμόσφαιρα σχεδόν επέβαλε αυτούς τους χαμηλούς τόνους, όπως επέβαλε ττην συντροφικότητα και μία ευγένεια που συνήθως δεν ευδοκιμεί τις πρωινές ώρες στο κέντρο. Ομως αυτή ήταν η μαγεία της βραδιάς, αυτή η μαγική μεταστροφή 

της διάθεσης που την έζησαν κάποιοι, αρκετοί (περί τις 10.000) αλλά ευτυχώς εδώ που τα λέμε όχι και πάρα πολλοί.<p>
 Για τη δημιουργία της ατμόσφαιρας εκτός από τα φυσικά στοιχεία υπήρξαν και κάποιες ανθρώπινες «επεμβάσεις»: οι τεχνικοί που φρόντισαν να φωτίσουν όμορφα κάποια από τα «δύσκολα» σημεία του μνημείου, και βέβαια οι 70 φύλακες. <p>
 n Τις ίδιες ώρες πιο χαμηλά, στη Ρωμαϊκή Αγορά, μια άλλη εκδήλωση (θεάματος αλλά και ακροάματος, αυτή), ενταγμένη κι αυτή στο πρόγραμμα εκδηλώσεων του ΥΠΠΟ, προσέφερε μια διαφορετική λυρική πρόταση. <p>
 Η Ντόρα Μπακοπούλου στο πιάνο, και αργότερα ως ερμηνεύτρια, και η Τζούλια Σουγλάκου υπέγραφαν το ακουστικό μέρος της εκδήλωσης.<p>
 Αρκετό αλλά όχι ακριβώς πολυπληθές το κοινό και σ' αυτή την περίπτωση, με την ίδια ακριβώς χαμηλόφωνη συμπεριφορά, υποδέχτηκε με χειροκρότημα την πιανίστα η 

οποία στις 9.30 μ.μ. κάθισε στο πιάνο για να αφήσει τις πρώτες νότες από τις 4 

μπαλάντες του Σοπέν να ταξιδέψουν στα πλακιώτικα στενά. Αργότερα όταν δίπλα της όρθια θα στεκόταν και η Τζούλια Σουγλάκου, το πρόγραμμα θα πρόσταζε άριες (του Πουτσίνι και του Βέρντι) αλλά και τραγούδια του Κουρτ Βάιλ και βέβαια του 

Χατζιδάκι (κυρίως από το «Μεγάλο Ερωτικό» και την «Ερημία»). <p>
 «Ο λυρισμός δεν θα πάψει να είναι το κέντρο κάθε ευαίσθητης ψυχής», έλεγε πιο πριν η Μπακοπούλου, σχολιάζοντας το «προνόμιό» της να δίνει ένα τέτοιο ρεσιτάλ 

σε ένα τέτοιο χώρο «που φυσικά μου δημιουργεί δέος. Το φορτίζει διαφορετικά η σχέση του με το παρελθόν». Και σ' αυτή την περίπτωση το παρελθόν δεν είναι μόνο η ιστορία του μνημείου αλλά και οι ακουστικές του αναμνήσεις. Γιατί το χθεσινό φεγγαράκι στη Ρωμαϊκή Αγορά μπορεί να μην ήταν πράσινο, αλλά ανήκε σίγουρα και στοω Μάνο Χατζιδάκι... <p>
 N. XATZHANTΩNIΟY<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
