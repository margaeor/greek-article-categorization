<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 17/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>




 Tου ΓΙΩΡΓΗ ΜΕΡΜΗΓΚΑ<p>
<font size=4><b> Χ</b></font>θες, εκ δευτέρου ωρίμου σκέψεως και υπό τον πανταχού παρόντα και τα πάντα πληρούντα φόβο της περαιτέρω -αυτοτροφοδοτούμενης, όπως αποδεικνύεται- πτώσης, 


οι επενδυτές που είχαν καταγράψει κέρδη κατά το προηγούμενο διήμερο της ανόδου 


έσπευσαν να πουλήσουν. Διασφάλισαν έτσι τα όποια βραχυχρόνια κέρδη τους.<p>
 Το αποτέλεσμα, φυσικά, ήταν να καταγραφεί μια νέα, αρκετά σημαντική μάλιστα, κάμψη κατά 1, 47%, που επανέφερε το γενικό δείκτη στις 3.750 μονάδες και τις μαύρες σκέψεις στην υποτονική, από κάθε άποψη, χρηματιστηριακή αγορά. Τα προγενέστερα κέρδη της Παράλληλης Αγοράς σχεδόν εξανεμίστηκαν, αφού χθες απώλεσε στο σύνολό της 8%, ενώ περιορισμένες ήταν οι ρευστοποιήσεις σε τραπεζικούς τίτλους (-1%) και τις άλλες ισχυρές μετοχικές αξίες.<p>
 Δίχως να μεσολαβήσει τίποτε -πώς θα μπορούσε άραγε να συμβεί κάτι τέτοιο, αφού 


ιδιαίτερα στο τελευταίο 4ήμερο έχει παραλύσει το σύμπαν στο κυβερνητικό, οικονομικό και επιχειρηματικό γίγνεσθαι της χώρας- και με τις διεθνείς αγορές να κοιμούνται τον «ύπνο του δικαίου», η Σοφοκλέους έδειξε ξανά να «δαγκώνει τη 


ουρά της», επιδεικνύοντας παντελή αδυναμία να ξεπεράσει τον κακό εαυτό της.<p>
 Η νέα υποχώρηση των τιμών στην πιο καθοριστική ίσως συνεδρίαση από τις εναπομείνασες του Αυγούστου αναιρεί, ώς ένα βαθμό, τις αισιόδοξες εκτιμήσεις που είχαν διατυπωθεί για μια ενδεχόμενη αναστροφή του κλίματος πιθανώς και μέσα στην τρέχουσα εβδομάδα. Υπό το πρίσμα της χθεσινής εξέλιξης -η οποία ήταν 


εν πολλοίς αναμενόμενη- οι αναλυτές της αγοράς εμφανίζονται και πάλι «κουμπωμένοι» σε ό,τι αφορά τη βραχυχρόνια πορεία του ελληνικού χρηματιστηρίου.<p>
 Αντοχές στις 3.700 μονάδες<p>
 Υποστηρίζουν, δηλαδή, βάσει και των τεχνικών αναλύσεων, ότι τουλάχιστον κατά το διάστημα του τρίτου 10ήμερου του Αυγούστου η αγορά θα πορεύεται νευρικά μεταξύ 3.700 και 3.850 μονάδων. Κάτω των 3.700 μονάδων, επισημαίνεται, καθίσταται δύσκολο να υποχωρήσει ο δείκτης επί μακρόν καθώς αναπτύσσονται αντιστάσεις και αγοραστικό ενδιαφέρον, ενώ αντιθέτως όταν ο δείκτης προσεγγίζει στην παρούσα φάση τις 3.900 μονάδες εμφανίζονται πωλητές, εξαιτίας 


της ανασφάλειας και της αρνητικής ψυχολογίας που επικρατεί μεταξύ των επενδυτών. Ετσι, εκ των πραγμάτων, η ανακατάληψη και διασφάλιση του «οχυρού» των 3.900 μονάδων μετατίθεται για τις αρχές Σεπτεμβρίου, ενώ το αμέσως επόμενο 


ψυχολογικό όριο πρσδιορίζουν οι 4.100-4.250 μονάδες, που θεωρούνται μη προσπελάσιμες, ουλάχιστον για ένα ικανό ακόμη χρονικό διάστημα.<p>
 Πριν από τη νηνεμία; <p>
 Οι οικονομικές εξαγγελίες του πρωθυπουργού πάντως -οι οποίες και θα πραγματοποιηθούν κατά τη διάρκεια των εγκαινίων της Διεθνούς Εκθεσης Θεσσαλονικής στην πρώτη εβδομάδα του Σεπτεμβρίου- πιθανώς να «αναστηλώσουν» τη 


χαμένη αυτοπεποίθηση του ελληνικού Xρηματιστηρίου και να αποτελέσουν την απαρχή για την ουσιαστική αντιστροφή του αρνητικού κλίματος. Η πεποίθηση αυτή εμπεδώνεται μεταξύ των χρηματιστηριακών κύκλων, καθόσον μάλιστα εντός του πρώτου φθινοπωρινού μήνα αναμένεται σειρά εξελίξεων, ικανών να προσδώσουν δυναμική ανόδου στην αγορά της Σοφοκλέους. Μεταξύ αυτών περιλαμβάνονται τα μέτρα τόνωσης συναλλαγών και μεγαλύτερης διαφάνειας στο Χρηματιστήριο, η νέα αποκλιμάκωση επιτοκίων από την Τράπεζα της Ελλάδος, η επαναγορά μετοχών από τον ΟΤΕ και μια σειρά άλλων leaders της αγοράς, νέες εισαγωγές κρατικών επιχειρήσεων στο ΧΑΑ, κινητικότητα υπό τη μορφή νέων συμπράξεων στον ευρύτερο τραπεζικό χώρο κ.ά.<p>
 Αλλωστε, θεωρείται σχεδόν βέβαιο ότι μέσα στο Σεπτέμβριο ή το αργότερο στις αρχές Οκτωβρίου θα εκδηλωθούν και οι πρώτες αποφασιστικές κινήσεις εκ μέρους των μακροπρόθεσμων ξένων θεσμικών επενδυτών, οι οποίοι δεν έχουν πάψει καθ' όλη τη διάρκεια του καλοκαιριού να βολιδοσκοπούν την κυβέρνηση και να περνούν από αυστηρές εξετάσεις μια σειρά blue chips της ελληνικής χρηματιστηριακής αγοράς, προκειμένου να τοποθετηθούν σε αυτά εν όψει διαδικασίας αναβάθμισης της Σοφοκλέους στις ώριμες χρηματιστηριακές αγορές.<p>
 Υπό το πρίσμα αυτό, κύκλοι χρηματιστών και ισχυρών παραγόντων της αγοράς εκτιμούν ότι η αγορά «ξύνει πάτο», καθώς ολοκληρώνει τη 10μηνη φάση της μεγάλης διόρθωσης και οι όποιες αναταράξεις σημειωθούν κατά τις αμέσως επόμενες ημέρες αποτελούν, απλώς, τα τελευταία σημάδια της μακράς χρηματιστηριακής καταιγίδας πριν από το στάδιο της νηνεμίας! ...<p>



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
