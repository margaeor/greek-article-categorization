<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 17/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Της ΧΑΡΑΣ ΤΖΑΝΑΒΑΡΑ<p>
<font size=4><b> Α</b></font>πό τη νέα χρονιά η τηλεματική και η πληροφορική θα βρίσκονται στη διάθεση των αρμοδίων για τον εντοπισμό και την αντιμετώπιση των πυρκαγιών στα εναπομείναντα δάση μας.<p>
 Θα είναι σύστημα ανάλογο με αυτό των συναγερμών που λειτουργούν για την ασφάλιση κατοικιών από κλοπές, το οποίο θα δίνει μέσα σε δευτερόλεπτα το στίγμα της πυρκαγιάς, ενώ μέσα σε 10 έως 15 λεπτά μπορεί να αναπτύξει σε επίκαιρες θέσεις και στη συνέχεια να καθοδηγήσει τις δυνάμεις πυρόσβεσης.<p>
 Το εθνικό σύστημα εκτίμησης κινδύνου πυρκαγιάς προβλέπεται να αρχίσει να εφαρμόζεται από το επόμενο καλοκαίρι σε πιλοτική φάση από την Αττική, με στόχο 


να επεκταθεί σε πρώτη φάση στους νομούς Κορινθίας, Εύβοιας, τη Σάμο και την ευρύτερη περιοχή Θεσσαλονίκης. Στη συνέχεια, και ανάλογα με τα αποτελέσματα, θα καλύπτει όλη τη χώρα, τουλάχιστον στις ζώνες υψηλού κινδύνου.<p>
 Πρόκειται για ένα σύστημα από αισθητήρες που τοποθετούνται σε επιλεγμένες θέσεις μέσα σε δασικές ζώνες και «σαρώνουν» τη γύρω περιοχή. Οταν εντοπίσουν κάποιο πρόβλημα ενημερώνουν το κέντρο, που σε πρώτη φάση θα είναι επίγειο. Από 


το 2005 ο εντοπισμός θα μπορεί να γίνεται μέσω δορυφόρων.<p>
 Το κόστος αυτής της βασικής υποδομής για ένα νομό, όπως η Αττική, είναι ασήμαντο, αφού αρκούν κονδύλια της τάξης των 150 έως 200 εκ. δραχμών, ενώ τα λειτουργικά έξοδα υπολογίζονται σε 60-80 εκ. δραχμές το χρόνο. Η συνεργασία με 


δορυφόρο χαμηλής τροχιάς, που θα είναι εφικτή σε μια τετραετία, στοιχίζει σε ετήσια βάση περίπου 0, 7 ευρώ ανά εκτάριο της περιοχής που θα ζητηθεί να καλυφθεί.<p>
 Τα ενδιαφέροντα αυτά στοιχεία περιλαμβάνονται σε μελέτη με θέμα «Τεχνολογικός εκσυγχρονισμός του επιχειρησιακού πλαισίου δασοπυρόσβεσης στην Ελλάδα», που εκπονήθηκε από τους ειδικούς επιστήμονες Γ. Ντούρο, Γ. Ευτυχίδη και Γ. Ξανθόπουλο, ύστερα από απόφαση του υφυπουργού ΠΕΧΩΔΕ Ηλία Ευθυμιόπουλου. Τα συμπεράσματα αυτής της εργασίας διαβιβάστηκαν στον υπουργό Δημόσιας Τάξης Μιχ. 


Χρυσοχοΐδη. Ο τελευταίος τις μελέτησε και ετοιμάζεται να τις θέσει σε εφαρμογή, δεδομένου ότι το πρόγραμμα προωθείται με τη στήριξη της 12ης Γενικής 


Διεύθυνσης της Ευρωπαϊκής Ενωσης.<p>
 «Εχει εφαρμοστεί με επιτυχία στην Ισπανία», μας ενημερώνει ο Γ. Ευτυχίδης και συνεχίζει: «Το σύστημα εφαρμόζεται επίσης στην Ιταλία, όπου έχει δοθεί έμφαση στον αυτόματο εντοπισμό των εστιών πυρκαγιάς, στην Πορτογαλία, αλλά και στη νότια Γαλλία, όπου το βάρος έχει δοθεί στον εξοπλισμό με μηχανήματα και πυροσβεστικά οχήματα, αλλά κυρίως στη νομοθεσία».<p>
 Kαι οι πισίνες  στην πυρόσβεση<p>
 Για την τελευταία περίπτωση, μας αναφέρει ενδεικτικά ότι θεσπίστηκαν επιδοτήσεις σε ιδιοκτήτες ακινήτων σε δασικές περιοχές που θα ήθελαν να κατασκευάσουν. Οι πισίνες αυτής της κατηγορίας έχουν καταγραφεί από τις αρμόδιες υπηρεσίες, πρέπει να βρίσκονται συνεχώς σε ετοιμότητα και επιτάσσονται αυτομάτως σε περίπτωση πυρκαγιάς από τις δυνάμεις κατάσβεσης. «Αποδείχθηκε ιδιαίτερα αποτελεσματικό μέτρο και πρέπει να μελετηθεί με προσοχή 


στη χώρα μας, όπου πρέπει να πούμε ότι οι πισίνες θεωρούνται "τεκμήριο πολυτέλειας" και όχι μόνον δεν ενισχύονται με κίνητρα, αλλά φορολογούνται αγρίως», τονίζει ο κ. Ευτυχίδης. Βεβαίως στη χώρα μας οι περισσότερες βίλες σε 


δάση είναι αυθαίρετες, αλλά αυτό είναι «άλλου παπά ευαγγέλιο»...<p>
 Οι αισθητήρες αυτόματου εντοπισμού των πυρκαγιών τοποθετούνται ύστερα από μελέτη σε επιλεγμένες θέσεις και τοποθετούνται επάνω σε πυλώνες, από όπου μπορούν να σαρώνουν τη γύρω περιοχή με γωνία κάλυψης από 60 έως και 360 μοίρες.<p>
 Υπάρχουν δύο τεχνολογίες σε αυτό τον τομέα. Η πρώτη αξιοποιεί την υπέρυθρη ακτινοβολία. Οι κάμερες έχουν προγραμμματιστεί να σημάνουν συναγερμό όταν η θερμοκρασία ανεβαίνει πάνω σε ένα προκαθορισμένο όριο, που σημαίνει ότι δημιουργήθηκε μια εστία φωτιάς. Η δεύτερη χρησιμοποιεί τους οπτικούς αισθητήρες, οι οποίοι ενεργοποιούνται όταν «θολώνει» το τοπίο από τον καπνό μιας πυρκαγιάς.<p>
 Με όποιο σύστημα και αν γίνει η ανίχνευση, το σήμα διαβιβάζεται μέσω του εγκατεστημένου δικτύου στο κέντρο, το οποίο τίθεται σε κατάσταση συναγερμού. Το βάρος πέφτει πλέον στα συστήματα πλοήγησης των πυροσβεστικών οχημάτων, τα οποία είναι εφοδιασμένα με υπολογιστές από όπου θα μπορούν να παίρνουν εντολές, αλλά και να δίνουν πολύτιμα στοιχεία. Τα αρχεία του κέντρου είναι εφοδιασμένα με χάρτες της περιοχής, στους οποίους φαίνονται οι δρόμοι και τα μονοπάτια, τα οποία μπορεί να αξιοποιηθούν στην κατάσβεση. Καταχωρούνται επίσης οι δασικές ζώνες με τα είδη της βλάστησης. Εχουν εξασφαλιστεί προγράμματα με τα κλιματολογικά στοιχεία της περιοχής, τα οποία στη δεδομένη στιγμή εμπλουτίζονται με τις πληροφορίες από τη Μετεωρολογική Yπηρεσία (ταχύτητα και φορά ανέμων, θερμοκρασία, υγρασία, πρόβλεψη καιρού κ.λπ.), ώστε να ετοιμαστούν σενάρια για την πιθανή εξάπλωση της πυρκαγιάς. Με αυτά τα στοιχεία λειτουργεί το σύστημα προσομοίωσης, από το οποίο το επιτελείο θα μπορεί να δίνει εντολές να κινηθούν οι δυνάμεις κατάσβεσης σε επίκαιρα σημεία ώστε να αποφευχθεί η επέκταση της πυρκαγιάς ή να εκκενωθούν εγκαίρως κατοικημένες περιοχές.<p>
 Kινητοποίηση  μέσα σε 15 λεπτά<p>
 «Το μεγάλο μειονέκτημα της χώρας μας εντοπίζεται κυρίως στο μεγάλο χρόνο πρόσβασης στην εστία της φωτιάς, που σήμερα κυμαίνεται στα 60 λεπτά», μας εξηγεί ο κ. Ευτυχίδης και προσθέτει ότι το σύστημα αυτό είναι σε θέση να κινητοποιήσει τα πυροσβεστικά οχήματα αμέσως και, το κυριότερο, να τα κατευθύνει στο τόπο της πυρκαγιάς μέσα σε 10 έως 15 λεπτά.<p>
 Η ευθύνη για την οργάνωση και λειτουργία ενός τέτοιου κέντρου βρίσκεται στη δικαιοδοσία του υπουργού Δημόσιας Τάξης. Από το 1998 η αντιμετώπιση των πυρκαγιών ανατέθηκε στο Πυροσβεστικό Σώμα, ενώ η πρόληψη παραμένει στη Δασική Yπηρεσία. Μέσα σε αυτό το καλοκαίρι ολοκληρώθηκε η κατασκευή του επιχειρησιακού κέντρου στο Πάτημα Χαλανδρίου, αλλά ο εξοπλισμός του παραμένει στα γνωστά επίπεδα: κλασικό δίκτυο τηλεπικοινωνιών (ενσύρματο και ασύρματο τηλέφωνο, φαξ, ασύρματος), χάρτες και υποτυπώδης χρήση της πληροφορικής. Η προετοιμαζόμενη είσοδο της τεχνολογίας αναμένεται να δώσει σύντομα καρπούς.<p>
 Το όλο σύστημα μπορεί να τεθεί σε λειτουργία μέσα σε δώδεκα μήνες. Εκ των πραγμάτων δεν είναι δυνατό να καλυφθούν όλες οι περιοχές ενός νομού. Αυτό θα σήμαινε μεγάλο κόστος, αλλά και δυσκολίες στη διαχείριση των δεδομένων. Ειδικοί θα εντοπίσουν τις «θερμές ζώνες» που θα ενισχυθούν με τα συστήματα των 


αισθητήρων, η πυκνότητα των οποίων θα εξαρτηθεί από τα τεχνικά χαρακτηριστικά τους, αλλά κυρίως από την τοπογραφία της περιοχής ελέγχου. Είναι φανερό ότι χρειάζονται περισσότεροι πυλώνες σε μια περιοχή με χαράδρες και γενικά έντονες 


πτυχώσεις στο έδαφος.<p>
 <font size=4><b>EYΘYMIΟΠΟYΛΟΣ: AΠAPAITHTΟΣ Ο TEXNΟΛΟΓIKΟΣ EKΣYΓXPΟNIΣMΟΣ</b></font><p>
 <font size=4><b>«Η</b></font> οργάνωση και ο τεχνολογικός εκσυγχρονισμός του συστήματος δασοπυρόσβεσης είναι 

στοιχεία απαραίτητα για τη συστηματική και αποτελεσματική αντιμετώπιση των δασικών πυρκαγιών στην Ελλάδα», επισημαίνει ο υφυπουργός ΠΕΧΩΔΕ Ηλίας Ευθυμιόπουλος.<p>
 Σε δηλώσεις προς την «Ε» τονίζει ότι ο εκσυγχρονισμός στα συστήματα πυροπροστασίας απαιτεί τεχνολογίες αυτόματου εντοπισμού των πυρκαγιών, συστηματικής καταγραφής και χαρτογράφησης των μετεωρολογικών δεδομένων που επηρεάζουν τις πυρκαγιές, καθώς και επιχειρησιακά συστήματα προσομοίωσης της φωτιάς, πλοήγησης και παρακολούθησης των οχημάτων δασοπυρόσβεσης.<p>
 «Με τον τεχνολογικό εκσυγχρονισμό του επιχειρησιακού πλαισίου της δασοπυρόσβεσης -καταλήγει ο κ. Ευθυμιόπουλος- θα οργανωθεί με τον πλέον σύγχρονο τρόπο η φύλαξη και η προστασία των δασών από τη φωτιά, ενώ παράλληλα θα βελτιωθεί σε σημαντικό βαθμό το επίπεδο συντονισμού των δυνάμεων που εμπλέκονται στην καταστολή των πυρκαγιών».<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
