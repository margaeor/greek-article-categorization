<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 25/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Στο φετινό Φεστιβάλ του Βερολίνου, κοινό και κριτικοί είχαμε εντυπωσιαστεί με την ενδιαφέρουσα επιστροφή του 74χρονου Πολωνού σκηνοθέτη, Αντρζέι Βάιντα, από 

μια περίοδο απασχόλησής του με την πολιτική, με την ταινία του «Pan Τadeusz», που είχε πρόσφατα γυρίσει στην πατρίδα του. Μια ταινία που για τους Πολωνούς έχει ξεχωριστό ενδιαφέρον, μια και στηρίζεται σ' ένα κλασικό επικό ποίημα που έγραψε ο Aνταμ Μίσκεβιτς, το 1834, ενώ βρισκόταν εξόριστος στο Παρίσι. Ποίημα που μεγάλα κομμάτια του οι περισσότεροι Πολωνοί έχουν αποστηθίσει. Πρόκειται για έναν ρομαντικό ύμνο στο ανθρώπινο πνεύμα, με φόντο την εκστρατεία του Ναπολέοντα στη Ρωσία, σε μια ταινία διάρκειας 150 λεπτών, που είχε τεράστια εμπορική επιτυχία στην Πολωνία, ταινία «που μιλά στην ψυχή τού κάθε Πολωνού», όπως ανέφερε ο ίδιος ο δημιουργός του «Aνθρώπου από μάρμαρο».<p>
 Αυτόν τον Βάιντα δίνεται η ευκαιρία στο αθηναϊκό κοινό να απολαύσει, ή και να ανακαλύψει, μέσα από ένα μεγάλο αφιέρωμα στο έργο του, που αρχίζει αύριο και λήγει στις 2 Iουνίου, με δέκα ταινίες, ανάμεσά τους και το «Pan Tadeusz», στον 

κινηματογράφο «Aπόλλων». Αφιέρωμα σ' ένα σκηνοθέτη, τον πιο γνωστό, αλλά και παλιότερο, που έκανε τον κινηματογράφο της πατρίδας του γνωστό σ' ολόκληρο τον 

κόσμο. Εχοντας σπουδάσει στην περιβόητη κινηματογραφική σχολή του Λοτζ κι εργαστεί ως βοηθός σκηνοθέτη του Αλεξάντερ Φορντ (στην ταινία του «Πέντε αγόρια από την οδό Μπάρσκα»), ο Βάιντα κατάφερε, με την πρώτη κιόλας ταινία του, «Μια γενιά» (1954), να καθιερωθεί ως ένας από τους πιο σημαντικούς και πρωτότυπους Πολωνούς δημιουργούς. <p>
 Θέμα της, η αντίσταση στη διάρκεια της γερμανικής κατοχής, πρώτο μέρος μιας κλασικής σήμερα τριλογίας που συνεχίστηκε με το «Κανάλ» (1957, «Ηρωες της Βαρσοβίας»), γύρω από την ηρωική αντίσταση των Πολωνών στο γκέτο της Βαρσοβίας 

στη διάρκεια του πολέμου ενάντια στους ναζί, και «Στάχτες και διαμάντια» (1958), το συγκλονιστικό πορτρέτο ενός νεαρού, αντιμέτωπου με τα μεγάλα πολιτικά προβλήματα σε μια μεταβατική περίοδο στην ιστορία της Πολωνίας -ταινία με την οποία ο Βάιντα επιβάλλει τον ηθοποιό-φετίχ του, Ζμπίγκνιεφ Σιμπούλσκι. <p>
 Με τα προσωπικά προβλήματα ατόμων σε μια σοσιαλιστική κοινωνία καταπιάνεται η ταινία του «Ολα για πούλημα» (1968), ενώ στο «Τοπίο μετά τη μάχη» ο Βάιντα επιστρέφει στο θέμα του πολέμου, που τόσο απασχόλησε τόσο τον ίδιο όσο κι άλλους συναδέλφους του (μαζί και τον Αντρζέι Μουνκ), για να φτιάξει μια επική ταινία γύρω από τη ματαιότητα του πολέμου. Θ' ακολουθήσουν διάφορες, πάντα ενδιαφέρουσες, δοσμένες με ποιητική διάθεση, ταινίες («Το δάσος με τις σημύδες», «Ο γάμος», «Η γη της επαγγελίας», «Οι δεσποινίδες του Βίλκο»), πριν φτάσουμε στη συγκλονιστική, τολμηρή για την εποχή της, ταινία του «Ο άνθρωπος από μάρμαρο» (1977), που ξάφνιασε το κοινό του Φεστιβάλ των Κανών, όταν προβλήθηκε ως «ταινία-έκπληξη» ταρακουνώντας τους γραφειοκράτες των σοσιαλιστικών χωρών, επειδή παρουσίαζε με ειλικρίνεια τα δεινά των απλών ανθρώπων στην καταπιεστική περίοδο του σταλινισμού. <p>
 Σε μια περίοδο πολιτικών αναταραχών και της πνοής ενός αέρα φιλελευθερισμού, θ' ακολουθήσουν κι άλλες τολμηρές πολιτικά ταινίες, όπως το «Χωρίς αναισθητικό» (1978) και «Ο άνθρωπος από σίδερο» (1981), με την τελευταία ν' αναφέρεται στην κίνηση της «Αλληλεγγύης», στην οποία είχε προσχωρήσει ο σκηνοθέτης. Στη διάρκεια της καταπιεστικής περιόδου που ακολούθησε, ο Βάιντα θα διωχθεί από διευθυντής των Στούντιο Χ και θ' αναγκαστεί να καταφύγει στη Γαλλία, όπου γυρίζει την ταινία «Δαντών» (1982), αλληγορία πάνω στα πολιτικά γεγονότα της πατρίδας του. Στο εξωτερικό θα γυρίσει και άλλες ταινίες, ανάμεσά 

τους και το «Ενας έρωτας στη Γερμανία» (1983). Το 1989, με την πτώση του κομμουνισμού και την αλλαγή του καθεστώτος, ο Βάιντα θα επιστρέψει στην Πολωνία όπου γυρίζει την ταινία «Η θυσία του Κόρτσακ» (1990), μία ακόμη αναφορά στον τελευταίο παγκόσμιο πόλεμο. Στη συνέχεια θ' αποσυρθεί για ένα διάστημα από τη σκηνοθεσία για να ασχοληθεί με την πολιτική και να εκλεγεί στη 

Γερουσία της χώρας του, πριν αποφασίσει, το 2000, να στραφεί και πάλι στον κινηματογράφο για να σκηνοθετήσει την ταινία «Pan Tadeusz».<p>
 ΝΙΝΟΣ ΦΕΝΕΚ ΜΙΚΕΛΙΔΗΣ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
