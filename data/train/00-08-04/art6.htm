<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 4 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Τι είναι αυτό που μας κάνει να γελάμε; Από τον Αριστοτέλη, που δήλωνε «και το μόνον γελών των ζώων άνθρωπον» μέχρι το δρα Σποκ, τον ήρωα του «Σταρ Τρεκ» με τα μυτερά αυτάκια, που αδυνατούσε να καταλάβει τη λειτουργία του χιούμορ, το γέλιο εξακολουθεί να προβληματίζει, έστω και διά της απουσίας του. Αν και οι φιλόσοφοι συνήθως προτιμούσαν να ασχοληθούν με πιο μεγαλόπνοα ερωτήματα, δεν παρέλειψαν να δώσουν διάφορες απαντήσεις. Κι ενώ κάποτε το γέλιο συνδυαζόταν με τη μοχθηρία, τη χυδαιότητα, ακόμη και το διάβολο, πολλοί από τους σημερινούς επιστήμονες θεωρούν ότι η «αποκωδικοποίηση» των μηχανισμών του γέλιου κρατάει το κλειδί που οδηγεί στην κατανόηση των μυστικών του ανθρώπινου εγκεφάλου.<p> Το τελευταίο διάστημα πληθαίνουν οι αναφορές και τα δημοσιεύματα «Περί γέλιου», τόσο στην εκλαϊκευτική - επιστημονική αρθρογραφία όσο και στη λογοτεχνική κριτική. Πλάι στις ειδήσεις για νέες «κλινικές γελιοθεραπείας» και στις έρευνες που χαρτογραφούν την περιοχή του εγκεφάλου, όπου εδράζει η λειτουργία του χιούμορ, δεν λείπουν και οι θεωρητικές προσεγγίσεις για το κωμικό, το γέλιο και το ευφυολόγημα.<p> Πλάι στους διάφορους εκλογολόγους, θρησκειολόγους και σεξολόγους, ανθούν προσφάτως και οι «χιουμορολόγοι», καταθέτοντας τα πονήματά τους και από τις δύο όχθες των επιστημών, τις θετικές και τις λεγόμενες ανθρωπιστικές. Αν με το γέλιο ισχύει ό,τι και με το σεξ (μιλάμε γι' αυτό περισσότερο και το κάνουμε λιγότερο), τότε η πρόσφατη «γελιο-λογική» άνθηση είναι αντιστρόφως ανάλογη των πραγματικών μας ευφορικών ξεσπασμάτων. Πράγματι, τόσο η πράξη του έρωτα όσο και η έκλυση του κωμικού έχουν ως ελάχιστη προϋπόθεση την ταυτόχρονη παρουσία και την άμεση επικοινωνία δύο τουλάχιστον ανθρώπινων πλασμάτων -ας μην ξεχνάμε ότι και τα πιο διαδεδομένα ανέκδοτα συνήθως ξεκινούν από ένα ψιθύρισμα στ' αυτί του συμμαθητή, του φίλου, του συνενόχου στην πλάκα. Οπως όταν κάνουμε έρωτα είτε με την ψυχή μας να απουσιάζει είτε μέσω καλωδιωμένης ροζ σύνδεσης, χάνεται το μεγαλύτερο μέρος της ενέργειας, έτσι και το γέλιο καταντά βεβιασμένο και προβλέψιμο, όταν χάνει την αυθόρμητη και άμεση λειτουργία του, και γίνεται κατόπιν τηλεοπτικής εντολής ή διαφημιστικού αναμασήματος. Αυτό δεν σημαίνει βέβαια ότι οι άνθρωποι θα πάψουν κάποτε να γελάνε ή να ερωτεύονται, απλώς το γέλιο δεν ξεφεύγει και αυτό από τον κανόνα που θέλει τις κατ' εξοχήν ανθρώπινες λειτουργίες να απανθρωποποιούνται, ως εμπόρευμα ή μέσο εκβιασμού. <p> Το βιβλίο του Aμερικανού φιλόσοφου Τεντ Κοντ «Ανέκδοτα - Φιλοσοφικές σκέψεις γύρω από τα ευφυολογήματα», που έχει ήδη παρουσιαστεί και στον ελληνικό Tύπο, έρχεται να θυμίσει τη σημασία τής στόμα με στόμα επικοινωνίας, σε μια εποχή όπου οι δίαυλοι τείνουν να είναι περισσότερο κάθετοι παρά οριζόντιοι. Αυτό έχει άμεσο αντίκτυπο και στη χιουμοριστική παραγωγή της επικαιρότητας. Τα σλόγκαν των διαφημιστικών σποτ και οι δευτεροκλασάτοι φαρσέρ της τηλεόρασης τείνουν να γίνουν τα κύρια σημεία αναφοράς του χιουμοριστικού μας κώδικα, αντικαθιστώντας την ευρηματικότητα με κουραστικά κλισέ. <p> Κάποτε άκουγες τη μισή Ελλάδα να αναφωνεί «Δεν το πιστεύω», κατά το μπονάτσειο πρότυπο, ενώ είναι ακόμα πρόσφατη η απήχηση του εντελώς κρετίνικου «καλό, εεε; », ιδιαίτερα στις μικρές ηλικίες. Οσο για τις επιθεωρήσεις, όσο πάνε και δυσκολεύονται να βρουν ένα θεματάκι της προκοπής, καθώς ό,τι γελοίο δείχνουν το έχουν δείξει, πριν από αυτές, όχι λιγότερο γελοία, μέσα στη σοβαροφάνειά τους, τα τηλεοπτικά παράθυρα. Ποιος αντέχει να γελάσει άλλη μια φορά με τη Σαλώμη ή να παρακολουθήσει τη νιοστή επιθεωρησιακή εκδοχή της κυρίας Λουκά; <p> Ωστόσο, η αναπόληση των «χρυσών εποχών» της ελληνικής επιθεώρησης και κωμωδίας είναι μια άκαρπη συνταγή, καθώς μπορεί το γέλιο με την γκρίνια να συγγενεύει, ωστόσο η καρμιριά είναι άσπονδη εχθρά του. Η πρόσφατη μαζική προσέλευση του κόσμου στο ανανήψαν είδος των ελληνικών κωμωδιών φανερώνει, αν μη τι άλλο, τη δίψα για σάτιρα και διακωμώδηση της πραγματικότητας, άσχετα αν το ξεδίψασμα γίνεται με αεριούχα τηλε-αναψυκτικά και όχι με το γάργαρο νερό της λαϊκής μούσας.<p> Στη χώρα μας δύο μεταφράσεις που κυκλοφόρησαν πρόσφατα, αναθέρμαναν τη φιλολογική συζήτηση περί γέλιου και κωμικού. Το ένα είναι η τελευταία συλλογή δοκιμίων του Ουμπέρτο Εκο, με τίτλο «Μεταξύ ψεύδους και ειρωνείας» (μετάφρ. Εφης Καλιφατίδη), των εκδόσεων «Ελληνικά Γράμματα», όπου μεταξύ άλλων ο μπεστσελερίστας στοχαστής πραγματεύεται την έννοια του κωμικού. Το βιβλίο μπορεί να διαβαστεί παράλληλα με το «Ονομα του Ρόδου», ίσως το πιο μοσχοπουλημένο μυθιστόρημα των τελευταίων είκοσι χρόνων, που έχει επίσης ως θέμα του τα μυστικά τού γέλιου: Ο μοναχός Γουλιέλμος, ως γνήσιος ντετέκτιβ του Μεσαίωνα, αναζητά εν μέσω φόνων και μηχανορραφιών τον περιβόητο δεύτερο τόμο της Ποιητικής, όπου ο Αριστοτέλης εξετάζει το κωμικό. Ισως το ίδιο το γεγονός ότι το βιβλίο αυτό του Αριστοτέλη χάθηκε όντως πολύ νωρίς, μπορεί και πριν από τα ελληνιστικά έτη, είναι από μόνο του ενδεικτικό της αμηχανίας που προκαλούσε το γέλιο στην κατά καιρούς «διανόηση».<p> Η δεύτερη μετάφραση αφορά ένα παλαιότερο κείμενο, το «Περί της ουσίας του γέλιου», του κατ' εξοχήν καταραμένου ποιήτη του 19ου αιώνα, του Μποντλέρ, που κυκλοφορεί από τις πάντα προσεγμένες και καλαίσθητες εκδόσεις «Aγρα». Ο Μποντλέρ, βλάσφημος και ηθικολόγος συνάμα, επηρεασμένος ιδιαίτερα από τον Χομπς, το μεγάλο διανοητή του 17ου αιώνα, αντιμετωπίζει το γέλιο με το ίδιο κράμα έξης και απέχθειας που νιώθει για το γυναικείο φύλο, θεωρώντας το κωμικό «ένα από τα καθαρότερα σατανικά σημεία του ανθρώπου», παρεπόμενο αποτέλεσμα της Πτώσης από τον Παράδεισο.<p> Το πλατωνικό δόγμα ότι το κωμικό εδράζεται κυρίως στο αίσθημα ανωτερότητας και ότι ουσιαστικά γελάμε εις βάρος της δυστυχίας των άλλων, στοίχειωνε για πολλά χρόνια τη δυτική σκέψη. Και καθώς η κοσμοθεωρία του χριστιανισμού δεν άφηνε πολλά περιθώρια για σκωπτικά γελάκια και ασεβείς αστεϊσμούς, ήταν φυσικό το γέλιο να θεωρηθεί κι αυτό όργανο του Σατανά. Ο ιδεαλιστής Καντ δανείζεται την αντίληψη του Πλάτωνα, θεωρώντας ότι το γέλιο πηγάζει από την υποτιθέμενη ανωτερότητα του γελώντος, ενώ το ίδιο πιστεύει και ο Χέγκελ, βρίσκοντας εξάλλου μια τέτοια συνήθεια «διαβολική».<p> Από τότε, βέβαια, έχει μπει πολύ νερό στ' αυλάκι, ωστόσο ποτέ το κωμικό δεν χώρεσε με ευκολία σε θεωρητικά καλούπια και αμιγώς αισθητικές κατηγορίες. Ο Φρόιντ, στο «Ευφυολόγημα και το Ασυνείδητο», θεωρεί ότι η ανταλλαγή ευφυολογημάτων βασίζεται στο σταδιακό χτίσιμο μιας ψυχικής έντασης, που κορυφώνεται με το ξέσπασμα της τελευταίας ατάκας. Οσο για τους σύγχρονους θεωρητικούς τού χιούμορ, στην πλειονότητά τους έχουν υιοθετήσει μια εκδοχή της αριστοτελικής θέσης περί του κωμικού: Αυτό δημιουργείται όταν στη ροή των γεγονότων εισάγεται ένας παράγοντας που αίρει την τάξη τους. Το κωμικό είναι είτε άμεση αντίδραση σε αυτή τη δυσαρμονία, όταν το αστείο είναι απλώς ανόητο, είτε λύση της δυσαρμονίας, όταν καταλαβαίνουμε πως μια φαινομενικά χαζή απάντηση έχει τελικά ένα έξυπνο δεύτερο νόημα.<p> Ισως αυτό που συνοψίζει τα σκαμπανεβάσματα και τη δυσπιστία των φιλοσόφων γύρω από το κωμικό είναι η περίφημη ρήση του Αρθουρ Κέστλερ, που βάφτισε το γέλιο «ανακλαστικό της πολυτέλειας», «μοναδικό, στο ότι δεν εξυπηρετεί απολύτως κανέναν βιολογικό σκοπό».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
