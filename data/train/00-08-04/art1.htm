<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 4 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Οι σεξουαλικές συνήθειες, η καθημερινή ζωή των αρχαίων Eλλήνων και οι θρησκευτικές τελετές τους έχουν αποτελέσει και αποτελούν αντικείμενο έρευνας αρκετών επιστημόνων σε όλο τον κόσμο, των οποίων συχνά οι απόψεις συγκρούονται.<p>
 Ποια σχέση έχει η παρενδυσία, ή ακόμη και η ύπαρξη τραβεστί, στην αρχαία Ελλάδα του 5ου αιώνα; <p>
 To προκλητικό ερώτημα φέρνει στο προσκήνιο η Μάργκαρετ Μίλερ, καθηγήτρια του Tμήματος Καλών Τεχνών του Πανεπιστημίου του Τορόντο.<p>
 Αφορμή και πηγή της έρευνάς της είναι οι παραστάσεις της αρχαιοελληνικής αγγειοπλαστικής και ειδικότερα ένα αγγείο το οποίο δωρίστηκε πρόσφατα στο Μουσείο Τάμπα. Η Μίλερ εξετάζοντας την παράσταση του αγγείου, κατέληξε στο συμπέρασμα ότι τα πρόσωπα που απεικονίζονται σε αυτό είναι τραβεστί.<p>
 Υπάρχουν παραστάσεις αγγείων που απεικονίζονται κομψές γυναικείες φιγούρες ντυμένες με ανάλαφρα υφάσματα, στολισμένες επίσης με εντυπωσιακά κοσμήματα, ενώ χορεύουν παίζοντας έγχορδα όργανα. Αρκετές από αυτές παραδόξως φέρουν και μούσι. Μέχρι τις αρχές του 19ου αιώνα η ερμηνεία των μελετητών του αρχαιοελληνικού πολιτισμού γι' αυτές τις παραστάσεις αναφέρονταν είτε σε άνδρες που συμμετείχαν σε θρησκευτικές τελετές ή σε απεικόνιση γυναικών με ψεύτικες γενειάδες.<p>
 <b>Φαινόμενα
 παρενδυσίας<p></b>
 Η Μάργκαρετ Μίλερ, ιστορικός της αρχαϊκής και κλασικής Ελλάδας και συγγραφέας βιβλίων για τον αθηναϊκό και περσικό πολιτισμό κατά τη διάρκεια του 5ου αιώνα π.X., τονίζει ότι φαινόμενα παρενδυσίας δεν είναι ξένα στην ιστορία του δυτικού πολιτισμού και λέει: «Δεν πρέπει να μας εκπλήσσει το ενδεχόμενο ώριμοι

και ευυπόληπτοι πολίτες της αθηναϊκής ελίτ να είχαν σχέση με τέτοιου είδους δραστηριότητες». Η συγγραφέας στην αναλυτική μελέτη της για το θέμα που δημοσιεύτηκε στο περιοδικό «The American Journal of Archaeolog y» συμπεραίνει ότι «οι άντρες αστοί ντύνονταν γυναίκες για να ξεφύγουν από το άγχος της καθημερινότητας».<p>
 Το επίμαχο αγγείο, στο οποίο έχει βασίσει μέρος της μελέτης της η ιστορικός, είχε σπάσει και αποκαταστάθηκε έτσι ώστε σήμερα να είναι αναγνωρίσιμη πια η παράσταση με τις «θηλυκές» φιγούρες.<p>
 Αρκετοί επιστήμονες αδυνατούν να πιστέψουν ότι αυτό συνέβαινε στη σκληρά ανδροκρατούμενη κοινωνία της εποχής, ενώ άλλοι μελετητές συνδέουν αυτή τη συνήθεια με το θέατρο και με τη διακωμώδηση παρηκμασμένων ποιητών. Σύμφωνα με μια άλλη ερμηνεία, οι παραστάσεις απεικονίζουν άντρες ντυμένους γυναίκες που παίρνουν μέρος σε λατρευτικές τελετές του Διονύσου, θεού που χαρακτηρίζεται από την έλλειψη αναστολών, ο οποίος ενέπνεε τους δημιουργούς και, όπως η παράδοση θέλει, ήταν και παρενδυτικός.<p>
 <b>«Kυρίαρχο
 συστατικό»<p></b>
 «Υπάρχουν στοιχεία που επιβεβαιώνονται και από ανθρωπολόγους, ότι σε πολλές κοινωνίες η παρενδυσία αναγνωριζόταν περισσότερο ως ένα κυρίαρχο συστατικό του

πολιτισμού τους και όχι ως μια διαδεδομένη κοινωνική συμπεριφορά ή αλλόκοτη διασκέδαση», προσθέτει η Μάργκαρετ Μίλερ και αναφερόμενη στους Aθηναίους και στις κοινωνικές αλλαγές που συνέβαιναν στην εποχή εκείνη στην Αθήνα, τονίζει: «Οι αριστοκράτες της εποχής δυσφορούσαν για την εξασθένηση των ισχυρών ορίων μεταξύ των κοινωνικών τάξεων. Το να αναμιγνύουν και να ξεπερνούν τα σύνορα μεταξύ των δύο φύλων, θεωρούνταν μια μορφή απόδρασης απ' ό,τι τους προξενούσε άγχος. Είναι δύσκολο να το κατανοήσουμε αυτό σήμερα και άστοχο το να προσπαθήσουμε να το ερμηνεύσουμε με ηθικούς όρους από μια σύγχρονη οπτική γωνία». <p>
 Αντίθετη με την άποψη της Μίλερ είναι η ιστορικός Κέλι Ολσον από το Πανεπιστήμιο του Κάλγκαρι, υποστηρίζοντας ότι δεν έχουμε την κατάλληλη γνώση για να ερμηνεύσουμε τελεσίδικα τις παραστάσεις που απεικονίζονται στα αγγεία. Η ίδια μάς υπενθυμίζει την ύπαρξη αντρών που ντύνονταν γυναίκες στα έργα του Αριστοφάνη και λέει: «Οι παραστάσεις των αγγείων μπορεί να φιλοτεχνήθηκαν μόνο

και μόνο για να προκαλέσουν το γέλιο και να μην έχουν καμία άλλη σοβαρή σχέση με την κοινωνία της εποχής». <p>
 <b>Γ.Ε. ΚΑΡΟΥΖΑΚΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
