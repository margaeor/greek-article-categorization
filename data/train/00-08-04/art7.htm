<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 4 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>ΚΡΙΤΙΚΗ ΑΠΟ ΤΟΝ ΝΙΝΟ ΦΕΝΕΚ ΜΙΚΕΛΙΔΗ<p>
 Δ</b>ύο γαλλικές ταινίες ξεχωρίζουν στο πρόγραμμα των θερινών κινηματογράφων της νέας αυτής βδομάδας: «Η ζωή δεν με φοβίζει», της Νοεμί Λβοφσκί, και «Σατανικοί

εραστές», του Φρανσουά Οζόν, ενώ ακολουθούν η περιπέτεια επιστημονικής φαντασίας «Σουπερνόβα», του Τόμας Λι, και η περιπέτεια «Βγάλε τη βόμβα απ' το ψυγείο», του Χιου Τζόνσον. Ξεχωριστό ενδιαφέρον έχει η επανέκδοση, σε νέα κόπια, της τρυφερής γαλλικής κωμωδίας «Ο άντρας που αγαπούσε τις γυναίκες», του Φρανσουά Τριφό, καθώς και το αφιέρωμα στον Λουίς Μπουνιουέλ με δύο ταινίες

του: «Το φάντασμα της ελευθερίας» και «Η κρυφή γοητεία της μπουρζουαζίας».<p>
 <b>Η ζωή δεν με φοβίζει<p></b>
 _ La vie ne me fait pas peur. Γαλλία, 1999. Σκηνοθεσία-σενάριο: Νοεμί Λβοφσκί.

Ηθοποιοί: Μαγκαλί Βος, Ινγκριντ Μολινιέ, Ζουλί-Μαρί Παρμαντιέ, Καμίλ Ρουσλέ, Βαλέρια Μπρούνι-Τεντέσκι, Ζαν-Κλοντ Μπιντό, Μαρίνα Τομέ. Διάρκεια: 111 λεπτά.<p>
 *** Το πέρασμα από την εφηβεία στην ενηλικίωση τεσσάρων κοριτσιών στη Γαλλία της δεκαετίας του '70, δοσμένο με άφθονο χιούμορ και φρεσκάδα από μια νέα σκηνοθέτρια.<p>
 <b>Τ</b>ις περιπέτειες, αλλά και τη φιλία ανάμεσα σε τέσσερα κορίτσια, την Εμιλί, τη Στέλλα, την Ινές και τη Μαριόν, αφηγείται στη δεύτερη αυτή ταινία της η νέα Γαλλίδα σκηνοθέτρια Νοεμί Λβοφσκί («Ξέχασέ με»). Ξεκινώντας από έναν πρόλογο, όταν τα κορίτσια ήταν ακόμη μωρά, και φτάνοντας σ' έναν επίλογο γύρω από την ενηλικίωσή τους, η Λβοφσκί μας αφηγείται ενδιάμεσα τη σχολική, μεταβατική περίοδο των κοριτσιών, που είναι και η πιο σημαντική της ταινίας.<p>
 Περίοδος νεανικών μυστικών, κρυφών εξομολογήσεων, πρώτων φλερτ και αποτυχημένων ραντεβού, προσπαθειών (συχνά χωρίς αποτέλεσμα) να έχουν την πρώτη

τους σεξουαλική εμπειρία, αφελειών, αλλά και αμφιβολιών, δυσκολίας συνεννόησης

με τους γονείς (αλλά και με τους καθηγητές), αλλά και περίοδος αργότερα γύρω από το ταξίδι των κοριτσιών, τελειόφοιτων πια, στην Ιταλία, με τις πρώτες σημαντικές ερωτικές και άλλες εμπειρίες τους. Επεισόδια που η Λβοφσκί περιγράφει με φαντασία, ζωντάνια, χιούμορ (άφθονο πρέπει να πω), οξυδέρκεια (ορισμένα κομμάτια της ταινίας βασίζονται σε αυτοβιογραφικά στοιχεία, όπως παραδέχεται η ίδια η σκηνοθέτρια) κι έναν ενθουσιασμό που φέρνει στο νου τόσο τη νουβέλ βαγκ, ιδιαίτερα τον Τριφό της πρώτης περιόδου όσο και τον αμερικανικό ανεξάρτητο κινηματογράφο (ιδιαίτερα εκείνον του Κασσαβέτη).<p>
 Μια ταινία πάνω στα δύσκολα χρόνια της εφηβείας, που σταδιακά καταφέρνει να σε

προσελκύσει, με τα τέσσερα κορίτσια (τέσσερις νέες ηθοποιοί που δίνουν ερμηνείες φυσικές, πέρα για πέρα αληθινές) να σε μαγεύουν με τις μικρές χαρές και τα διάφορα (σημαντικά ή ασήμαντα) προβλήματα της καθημερινής ζωής τους που

μοιράζονται με την αφέλεια και τη δύναμη της εφηβικής ηλικίας.<p>
 <b>Σατανικοί εραστές<p></b>
 _ Les amants criminels. Γαλλία, 1999. Σκηνοθεσία-σενάριο: Φρανσουά Οζόν. Ηθοποιοί: Νατάσα Ρενιέ, Ζερεμί Ρενιέ, Μίκι Μανόλοβιτς, Σαλίμ Κεσιούς. Διάρκεια: 90 λεπτά.<p>
 ** Ενα νεαρό ζευγάρι εφήβων σκοτώνει ένα συνομήλικό τους και καταφεύγει στο δάσος σε μια εξαιρετικά ενδιαφέρουσα, αν και άνιση ταινία, που κινείται ανάμεσα στο δραματικό θρίλερ και το παραμύθι.<p>
 Αφού σκοτώσουν το συμμαθητή τους Σαΐντ, η Αλίς και ο Λικ, δυο προβληματικοί έφηβοι, καταφεύγουν στο δάσος να κρύψουν το πτώμα, για ν' ανακαλύψουν τελικά ότι έχουν χαθεί. Τυχαία θα βρουν μια καλύβα όπου ζει ένας μοναχικός ξυλοκόπος.

Ενας ξυλοκόπος όμως που δεν είναι σαν τους άλλους ανθρώπους...<p>
 Ο Οζόν (δημιουργός της κωμωδίας Sitcom) στρέφεται εδώ σε μια ταινία γύρω από το σεξ και την ωμότητα. Ξεκινώντας από ένα παιχνίδι αποπλάνησης που καταλήγει στο φόνο, φτάνει σ' ένα άλλο, ακόμη πιο επικίνδυνο παιχνίδι πολύμορφου (και όπως ανακαλύπτουμε, καταπιεσμένου) σέξ και ωμότητας, που οι δύο του έφηβοι δεν

είναι έτοιμοι να αντιμετωπίσουν και που η εμπειρία τους αυτή τους οδηγεί σε απρόσμενα αποτελέσματα. Ο σκηνοθέτης προσπαθεί να συνδυάσει τη σκοτεινή ατμόσφαιρα του θρίλερ (α λα Χίτσκοκ) με εκείνη του παραμυθιού και του φανταστικού κινηματογράφου (στο νου έρχεται η θαυμάσια ταινία του Τσαρλς Λότον, «Η νύχτα του κυνηγού»). Δυστυχώς, παρά τις επιμέρους ενδιαφέρουσες σκηνές, το σύνολο δεν καταφέρνει να δέσει, δημιουργώντας χάσματα στο ρυθμό, ενώ η κάπως παρατραβηγμένη «θέση» του σκηνοθέτη κινδυνεύει να καταστρέψει την ταινία. Στα συν της ταινίας οι ερμηνείες των δύο νέων πρωταγωνιστών του, καθώς

κι εκείνη του Σέρβου Μανόλοβιτς στο ρόλο του ξυλοκόπου.<p>
 <b>Ο άντρας που αγαπούσε τις γυναίκες<p></b>
 _ L' Homme qui aimait les femmes. Γαλλία, 1977. Σκηνοθεσία: Φρανσουά Τριφό. Σενάριο: Φρανσουά Τριφό, Σουζάν Σιφμάν, Μισέλ Φερμό. Ηθοποιοί: Σαρλ Ντενέρ, Μπριζίτ Φοσέ, Νελί Μπορζό, Ζενεβιέβ Φοντανέλ, Λέσλι Καρόν, Ναταλί Μπαέ. Διάρκεια: 115 λεπτά.<p>
 *** Επανέκδοση της τρυφερής, με λεπτό χιούμορ και ειρωνεία κωμωδίας που παρουσιάζει το πορτρέτο ενός ανθρώπου που αγαπά τη ζωή και τις γυναίκες. Εκπληκτικός ο Σαρλ Ντενέρ στο ρόλο του ήρωα.<p>
 Aλλη μια εξαιρετικά ενδιαφέρουσα επανέκδοση. Η λεπτή, ελεγειακή κωμωδία που ο Φρανσουά Τριφό γύρισε το 1977, αφιέρωμα στις γυναίκες και τις αρετές τους, είδος «αυτοβιογραφίας» μια και ξέρουμε πόσο ο ίδιος ο σκηνοθέτης αγαπούσε τις γυναίκες. Η ιστορία αρχίζει σ' ένα νεκροταφείο, όπου παρακολουθούμε την κηδεία

ενός 40χρονου άντρα, του Μπερτράν Μοράν, στην οποία παρευρίσκονται μόνο γυναίκες κι όπου η καθεμιά κρατά κι ένα τριαντάφυλλο. Μέσα από τα διάφορα φλας-μπακ που ακολουθούν, και που τα αφηγείται (σε μια εξαιρετικά γραμμένη αφήγηση) ο νεκρός, παρακολουθούμε τις σχέσεις του Μπερτράν με διάφορες γυναίκες. Ενός μοναχικού, παράξενου άντρα που αγαπούσε τη ζωή και τις... γάμπες των ωραίων γυναικών. Σχέσεις που ο Μπερτράν καταγράφει σε βιβλίο, που κάποτε αποφασίζει να το εκδώσει.<p>
 Πρόκειται για την επιστροφή του Τριφό (ο ίδιος κάνει μια μικρή εμφάνιση στο νεκροταφείο, αναφορά, σίγουρα, στον Χίτσκοκ) σ' έναν κόσμο που αγαπούσε ιδιαίτερα, σε μια ταινία δοσμένη με τρυφερότητα, ευαισθησία, λεπτό χιούμορ και

ειρωνεία, αλλά και πολλή φαντασία. Με διευθυντή φωτογραφίας τον ανυπέρβλητο Νεστόρ Αλμπεντρός, ο Τριφό φτιάχνει έναν ύμνο στη γυναικεία ομορφιά, καταγράφοντας ταυτόχρονα τη σχεδόν τραγική μορφή ενός ήρωα που αναζητεί στη γυναίκα τη σπάνια, ξεχωριστή ομορφιά. Εναν ήρωα στον οποίο ο Σαρλ Ντενέρ δίνει

με τον καλύτερο τρόπο, χωρίς την παραμικρή υπερβολή, εκφράζοντας με ευαισθησία

και λεπτότητα τα αισθήματα, αλλά και την εσωτερική δύναμη που απαιτεί ο ρόλος.<p>
 <b>ΟΙ ΑΛΛΕΣ ΤΑΙΝΙΕΣ<p></b>
 ** ΣΟΥΠΕΡΝΟΒΑ (Supernova). ΗΠΑ, 2000. Σκηνοθεσία: Τόμας Λι. Σενάριο: Ντέιβιντ Κάμπελ Γουίλσον, από μια ιστορία των Γουίλιαμ Μαλόουν και Ντάνιελ Τσούμπα. Ηθοποιοί: Τζέιμς Σπέιντερ, Αντζελα Μπάσετ, Ρόμπερτ Φόρστερ, Λου Ντάιαμοντ Φίλιπς, Πίτερ Φασινέλι.<p>
 Διαστημική περιπέτεια δοσμένη με σασπένς και εντυπωσιακά εφέ γύρω από τις περιπέτειες του πληρώματος ενός διαστημοπλοίου-νοσοκομείου στις αρχές του 22ου

αιώνα. Επικεφαλής ο πλοίαρχος Μάρλεϊ (Φόρστερ), ο βοηθός του Νικ (Σπέιντερ) και η αρχίατρος Κάελα (Μπάσετ). Υστερα από μια τρομερή διαστημική θύελλα, το πλήρωμα του διαστημοπλοίου σώζει ένα μυστηριώδη νέο, τον Καρλ, για ν' ανακαλύψει ότι αυτός μεταφέρει ένα εξωγήινο αντικείμενο με υπερφυσικές δυνάμεις που βάζει σε κίνδυνο τη ζωή των μελών του πληρώματος. Κι αρχίζει ένας

αγώνας ανάμεσα στους αστροναύτες και τον επικίνδυνο επισκέπτη τους που δίνει την ευκαιρία στο σκηνοθέτη Τόμας Λι να φτιάξει μια περιπέτεια στο στιλ της «όπερας του διαστήματος».<p>
 ΒΓΑΛΕ ΤΗ ΒΟΜΒΑ ΑΠ' ΤΟ ΨΥΓΕΙΟ (Chill Factor). ΗΠΑ, 2000. Σκηνοθεσία: Χιου Τζόνσον. Σενάριο: Ντρου Γκίτλιν, Μάικ Τσέντα. Ηθοποιοί: Κούμπα Γκούντινγκ Τζούνιορ, Σκιτ Ούλριχ, Πίτερ Φερθ, Ντέιβιντ Πέιμερ. Διάρκεια: 101 λεπτά.<p>
 Περιπέτεια με στοιχεία επιστημονικής φαντασίας γύρω από δύο άνδρες, τον Τιμ, υπάλληλο σε φαστφουντάδικο, και τον Αρλο, οδηγό ενός φορτηγού-ψυγείου, που αναλαμβάνουν, για χάρη ενός ετοιμοθάνατου καθηγητή, να μεταφέρουν τη μυστική φόρμουλα «Ελβις», ένα επικίνδυνο χημικό προϊόν (που η έκρηξή του μπορεί να σκοτώσει κάθε ζωντανό οργανισμό σε απόσταση εκατοντάδων χιλιομέτρων), σε στρατιωτική βάση ενενήντα μίλια μακριά. Τη φόρμουλα αυτή προσπαθεί να τους την

αρπάξει με κάθε τρόπο ένας σατανικός στρατηγός, πιστεύοντας ότι αυτή θα του προσφέρει χρήμα, δόξα και δύναμη...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
