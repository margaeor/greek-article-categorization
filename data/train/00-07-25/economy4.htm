<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 25 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου<b> ΓΙΑΝΝΗ ΠΑΝΤΕΛΑΚΗ<p></b>
 <b>Θ</b>ύελλα αντιδράσεων προκάλεσαν οι χθεσινές δηλώσεις Μητσοτάκη στην «Ε», με τις οποίες ζητούσε από τον Κ. Καραμανλή να στηρίξει τα κυβερνητικά μέτρα για τις εργασιακές σχέσεις. Tον καλούσε επίσης να ελέγξει τους συνδικαλιστές της ΔΑΚΕ,
για τους οποίους επιπλέον είπε πως αν έχουν συνειδησιακό πρόβλημα μπορούν να αποχωρήσουν από το κόμμα.<p>
 Η προσκείμενη στη Ν.Δ. συνδικαλιστική παράταξη της ΔΑΚΕ, το κορυφαίο στέλεχός της και γραμματέας της ΓΣΕΕ, Γιάννης Μανόλης, αλλά και η ΓΣΕΕ, εμμέσως ή αμέσως απάντησαν στον επίτιμο πρόεδρο της Ν.Δ. καλώντας τον ουσιαστικά να μην εμπλέκεται στο συνδικαλιστικό κίνημα.<p>
 H ηγεσία της Νέας Δημοκρατίας αντιμετώπισε το όλο θέμα με σιωπή, εκτιμώντας ότι στην παρούσα φάση δεν έχει κανέναν λόγο να εμπλακεί σε μια αντιπαράθεση η οποία από μια πρώτη εκτίμηση εμφανίζεται ως αντιπαράθεση του κ. Μητσοτάκη με τους συνδικαλιστές.<p>
 Εμμεση απάντηση, όμως, στον κ. Μητσοτάκη έδωσε η βουλευτής και τομεάρχης της Ν.Δ. για τα εργασιακά, Μαριέττα Γιαννάκου, η οποία είπε πως την επίσημη θέση του κόμματος την εκφράζει η ηγεσία και η ίδια με την αρμοδιότητα της τομεάρχου.<p>
 <b>«Ποδηγέτηση»<p></b>
 Η ανακοίνωση της ΔΑΚΕ ήταν σχετικά αιχμηρή και μεταξύ άλλων ανέφερε πως «έχουν

περάσει πλέον οι εποχές που κάποιοι επιχειρούσαν παρεμβάσεις για να ποδηγετήσουν το συνδικαλιστικό κίνημα και τη ΔΑΚΕ». Aναφερόταν χαρακτηριστικά:

«Κανένας, εκτός από τους εργαζομένους που εκπροσωπεί, δεν νομιμοποιείται να επιβάλλει θέσεις και δράσεις στη ΔΑΚΕ. Οι σχέσεις της ΔΑΚΕ με τη Ν.Δ. είναι σχέσεις διαλόγου και αμοιβαίας κατανόησης και σήμερα παρά ποτέ αυτό αποτελεί καθημερινή πρακτική».<p>
 Στην ίδια ανακοίνωση, η ΔΑΚΕ επαναλαμβάνει (απαντώντας έτσι στον Κ. Μητσοτάκη)

πως σε καμία περίπτωση δεν μπορεί να συμφωνήσει σε μέτρα που στρέφονται κατά των εργαζομένων.<p>
 Σχεδόν επικουρικά στην ανακοίνωση της ΔΑΚΕ λειτουργεί και η ανακοίνωση της ΓΣΕΕ, η οποία, αναφερόμενη «σε ορισμένους πολιτικούς που εκφράζοντας τις απόψεις τους δεν παραλείπουν να επιτεθούν κατά του συνδικαλιστικού κινήματος ή

κατά συνδικαλιστικών στελεχών», επισήμανε ότι «όσοι επιχειρούν με παρεμβάσεις,

προτροπές και παραινέσεις, να δημιουργήσουν προβλήματα ή εντυπώσεις εις βάρος του συνδικαλιστικού κινήματος, των συνδικαλιστικών στελεχών και της συνδικαλιστικής δράσης, καλό θα είναι να γνωρίζουν ότι δεν δεχόμαστε νουθεσίες»! <p>
 <b>«Bγάλτε μας»<p></b>
 Ο Γιάννης Μανόλης, σε δηλώσεις του, όχι απλώς επανέλαβε τα επιχειρήματα και τις απόψεις της ΔΑΚΕ, αλλά σε ακόμη πιο σκληρό ύφος είπε πως «δεν διαφωνεί μόνον ο ίδιος και η ΔΑΚΕ, αλλά όλοι οι εργαζόμενοι που ψηφίζουν Ν.Δ. «Αν λοιπόν ακούγαμε την προτροπή αυτών που μας ζητούν να φύγουμε από τη Ν.Δ. (σ.σ.:

εννοούσε βέβαια τις σχετικές αναφορές του Κ. Μητσοτάκη), αναρωτιέμαι πόσοι τελικά θα μένανε στη Ν.Δ. και ποιοι θα μέναμε. Δεν ξέρω αν θα μένανε οι βιομήχανοι, όσοι έχουν απομείνει απ' αυτούς».<p>
 Ο γραμματέας της ΓΣΕΕ είπε πως δεν έχει βεντέτα με κανέναν, «αλλά όσοι λένε ότι τα μέτρα είναι καλά, ή δεν γνωρίζουν και δεν έχουν επαφή με τον κόσμο της εργασίας ή δεν μπορούν να καταλάβουν το αυτονόητο, ότι οι συνδικαλιστές εκπροσωπούν τους εργαζόμενους».<p>
 Αναφορικά με τη δήλωση Μητσοτάκη, ότι όποιος διαφωνεί μπορεί να αποχωρήσει από

το κόμμα, ο κ. Μανόλης είπε πως «γεννήθηκε και μεγάλωσε στη Ν.Δ., έδωσε το αίμα και την ψυχή του για το κόμμα, και δεν θα το κάνει. Αν κάποιοι το επιθυμούν, ας δοκιμάσουν να μας βγάλουν»! <p>
 Τέλος, ο Κ. Βερικάκης, μέλος της εκτελεστικής επιτροπής της ΔΑΚΕ, με δήλωσή του επιτίθεται στον Γ. Μανόλη για τις προσωπικές επιθέσεις, όπως αναφέρει, που

κάνει σε κορυφαία στελέχη της Ν.Δ., οι οποίες «αποτελούν εμπαθή προσωπική του επιλογή και δεν εκφράζει τη ΔΑΚΕ».<p>
 Πληροφορίες από τη ΔΑΚΕ αναφέρουν ότι στην προσεχή συνεδρίαση της Εκτελεστικής

Eπιτροπής θα συζητηθεί και η δήλωση αυτή του κ. Βερικάκη.<p>
 Εν τω μεταξύ, το γραφείο του επίτιμου προέδρου της Ν.Δ. αναφέρει ότι στην «Ε» ο κ. Mητσοτάκης επανέλαβε όσα είχε πει και σε πρόσφατη συνέντευξή του στον «Αντέννα».<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
