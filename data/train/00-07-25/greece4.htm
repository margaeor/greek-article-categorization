<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 25 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της <b>ΑΝΝΑΣ ΣΤΕΡΓΙΟΥ<p></b>
 <b>Τ</b>α κεφαλάκια τους ξεπροβάλλουν δειλά δειλά έξω από το καβούκι τους. Αν και οι αναπηρίες τους είναι εμφανείς, θαρρείς κι αναγνωρίζουν ότι βρίσκονται σε προσφιλή πρόσωπα και απολαμβάνουν τη φροντίδα τους.<p>
 Ηταν πριν από λίγους μήνες, όταν οι τρεις θαλάσσιες χελώνες καρέτα καρέτα βρέθηκαν να ψυχορραγούν, σε διαφορετικά σημεία της Ελλάδας. Μπλεγμένες σε πετονιές και δίχτυα, χτυπημένες από την ανθρώπινη αδιαφορία και την αναίτια επιθετικότητα, βρήκαν μια ζεστή αγκαλιά στον «Αρχελών», το Κέντρο Διάσωσης Θαλάσσιας Χελώνας στη Γλυφάδα.<p>
 Χθες το απόγευμα, οι τρεις καρέτα καρέτα, αν και με κομμένα τα πτερύγια -άνοιξαν τα φτερά τους για το ενυδρείο Sea Life Center της Μεγάλης Βρετανίας. Δυστυχώς γι' αυτές, όπως μας εξήγησε από το Κέντρο Διάσωσης Θαλάσσιας Χελώνας ο υπεύθυνος Δημοσίων Σχέσεων Θάνος Μπελαλίδης, δεν θα μπορέσουν να ξανακολυμπήσουν στις ανοιχτές θάλασσες.<p>
 «Οι αναπηρίες τους δεν μας επιτρέπουν να τις απελευθερώσουμε στο φυσικό τους περιβάλλον, γιατί δεν θα καταφέρουν να επιβιώσουν», μας ανέφερε ο κ. Μπελαλίδης. «Οι δύο χελώνες που μας ήρθαν από την Κρήτη, τα Χανιά και το Ρέθυμνο μπλέχτηκαν σε δίχτυα κι έχουν κομμένα τα πτερύγια, ενώ η τρίτη που βρέθηκε σε παραλία της Ξάνθης, έχει πάθει εγκεφαλική βλάβη, από κάποιον ασυνείδητο που τη χτύπησε στο κεφάλι. Στην Ευρώπη υπάρχουν καταλληλότερα ενυδρεία από τα υπάρχοντα στην Ελλάδα, για να φιλοξενήσουν τις χελώνες για μακρό χρονικό διάστημα, ώστε να απελευθερωθούν και ζωτικοί χώροι του Κέντρου μας.<p>
 Προτιμήσαμε τη Βρετανία γιατί μεγάλος αριθμός Αγγλων τουριστών επισκέπτεται τους τόπους ωοτοκίας των χελωνών και θέλαμε να τους ευαισθητοποιήσουμε».<p>
 Παρ' ότι μόνο πέρυσι βρέθηκαν νεκρές 110 θαλάσσιες χελώνες, τόσο ο ίδιος όσο και οι συνεργάτες του δεν χάνουν το κουράγιο τους: «Φέτος, από την αρχή του χρόνου μάς ήρθαν 50 τραυματισμένα ζώα στο Κέντρο Διάσωσης. Είμαστε όμως αισιόδοξοι γιατί υπάρχει το θαλάσσιο πάρκο στην Πελοπόννησο και ευελπιστούμε ότι σύντομα θα είμαστε σε θέση να απελευθερώσουμε μερικές από τις χελώνες που φιλοξενούμε. Οι 18 που έχουμε ανήκουν στο είδος καρέτα καρέτα, ενώ φιλοξενείται εδώ και μια χελώνα-Μίδας. Στην Ελλάδα αναπαράγεται μόνο η καρέτα καρέτα, στη Ζάκυνθο, στις παραλίες της Κυπαρισσίας, του Λακωνικού Kόλπου και στην Κρήτη, στις βόρειες παραλίες του Ρεθύμνου και των Χανίων και στον κόλπο της Μεσαράς στο Ηράκλειο». <p>
 Η τοποθέτηση για την αερομεταφορά των τριών χελωνών έγινε σε ειδικά κουτιά. Οι

χελώνες σκεπάστηκαν με φυσιολογικό ορό και από χθες το βράδυ επρόκειτο να βρεθούν στα χέρια των ειδικών του Sea Life Centre.<p>
 <b>Bασιλαετοί<p></b>
 Λίγο νωρίτερα το δρόμο για την Αυστρία έπαιρναν από την Αίγινα τρεις περήφανοι

βασιλαετοί με πρωτοβουλία του Ελληνικού Κέντρου Περίθαλψης Αγριων Πουλιών και Ζώων. Και τα τρία πουλιά, που είναι απειλούμενο είδος, χτυπήθηκαν από σκάγια και είναι ανάπηρα. Τώρα, σε συνεργασία με ειδικό κέντρο στην Αυστρία πρόκειται

να μπουν σε πρόγραμμα αναπαραγωγής σε αιχμαλωσία. Αν το εγχείρημα κριθεί επιτυχές, τότε σύντομα θα επιστρέψουν στη χώρα μας, μαζί με τα μικρά τους.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
