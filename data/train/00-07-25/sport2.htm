<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 25 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΔΗΜ. ΧΡΙΣΤΟΦΙΔΕΛΛΗ<p></b>
 «Εχουμε ακόμη εφτά μέρες μπροστά μας και όλα μπορεί να γίνουν. Ψάχνουμε κάτι το εξαιρετικό και δεν μπορούμε να αποκλείσουμε τίποτε». Επιμένει η διοίκηση του Ολυμπιακού να αφήνει ανοιχτό το ενδεχόμενο να αποκτηθεί ξένος κεντρικός αμυντικός, αν και, όπως είπε χθες στην «Ε» κορυφαίο στέλεχος της πειραϊκής ΠΑΕ, αλλά και ο Γιάννης Μαντζουράκης «δεν υπάρχει κάτι το συγκεκριμένο» και «δεν έχει προκύψει αυτό το εξαιρετικό που θέλουμε».<p>
 Από τον Ολυμπιακό, πάντως, διέψευσαν χθες τα σενάρια περί Πάολο Μοντέρο, αλλά και για το Λευκορώσο κεντρικό αμυντικό Σεργκέι Γκουρένκο της Ρόμα, για τον οποίο έγραψε χθες η ιταλική εφημερίδα «Gazzetta dello Sport» αλλά και το ειδησεογραφικό πρακτορείο «calciomercato». <p>
 Πληροφορίες, όμως, που διέρρευσαν χθες το βράδυ, θέλουν τον Ολυμπιακό να ασχολείται με τον Τσέχο λίμπερο της Φιορεντίνα Τόμας Ρέπκα, αλλά και το Σλοβάκο κεντρικό αμυντικό της Σλόβαν Μπρατισλάβας Στάνισλαβ Βάργκας. Οι όποιες εξελίξεις αναμένονται το αργότερο έως την Παρασκευή, αν και δεν αποκλείεται ο Ολυμπιακός να συνεχίσει ως έχει τη νέα περίοδο. <p>
 <b>MATAIΩΘHKE
 TΟ ΦIΛIKΟ<p></b>
 «Καλή η προπόνηση και η τακτική, αλλά έφτασε η ώρα να δείξουμε κάτι από το νέο Ολυμπιακό σε φιλικό αγώνα», είπε χθες το απόγευμα ο Γιάννης Μαντζουράκης, αλλά χθες βράδυ τα μέλη της ερυθρόλευκης αποστολής ενημερώθηκαν από την «Αδανα Σπορ» ότι δεν θα διεξαχθεί το προγραμματισμένο για σήμερα (6 μ.μ.) φιλικό ματς στο Οφερφινγκ. Και αυτό, διότι, ο πρόεδρος της «Αδανα Σπορ» εκνευρίστηκε από την αδιαφορία, που έδειξαν οι παίκτες στο φιλικό με τον ΠΑΟΚ και η αποστολή επιστρέφει σήμερα στην Τουρκία! <p>
 Ο «Ρουμάνος» τεχνικός ήταν έξαλλος από αυτή την εξέλιξη, «αφού έχω βγάλει το πρόγραμμα των προπονήσεων βάσει των φιλικών αγώνων» και στον Ολυμπιακό έψαχναν χθες βράδυ να βρουν νέο αντίπαλο για σήμερα το απόγευμα. <p>
 Στο μεταξύ, κερδίζει καθημερινά τις εντυπώσεις ο Ουρουγουανός Νέρι Αλμπέρτο Καστίγιο, για τον οποίο θα πρέπει ο Μαντζουράκης έως το τέλος της εβδομάδας να κάνει την εισήγησή του στη διοίκηση. Ο προπονητής του Ολυμπιακού μίλησε χθες τηλεφωνικώς με τον Γιώργο Λούβαρη, του είπε ότι «ο Καστίγιο δείχνει πολύ καλά στοιχεία και κερδίζει τις εντυπώσεις μέρα με τη μέρα» και λογικά θα ενεργοποιηθεί το πενταετές συμβόλαιο του Ουρουγουανού επιτελικού μέσου με την πειραϊκή ομάδα. <p>
 Ο Μαντζουράκης σκέφτεται να παρατάξει τον Ολυμπιακό στα πρώτα φιλικά παιχνίδια επί γερμανικού εδάφους, με τέσσερις παίκτες στην ίδια ευθεία στην άμυνα, με δύο αμυντικά χαφ και δύο παίκτες στην επίθεση. Κάτι, άλλωστε, που δοκιμάζει στα διπλά τις τελευταίες μέρες και το βλέμμα του θα το έχει κυρίως στους νεαποκτηθέντες ποδοσφαιριστές. «Στόχος είναι να χαρούμε το παιχνίδι, δεν μας ενδιαφέρει το αποτέλεσμα», υποστήριξε ο «Ρουμάνος» προπονητής. <p>
 Ο τεχνικός του Ολυμπιακού, μάλιστα, είχε χθες τετ α τετ με τον Ζιοβάνι, τον Ζε Ελίας, τον Αλβες και τον Ζέτερμπεγκ με αφορμή το φιλικό με την «Αδανα Σπορ» και τους εξήγησε τι θέλει από τους ίδιους στο γήπεδο. Το μεσημέρι ο Μαντζουράκης έκανε θεωρία στον πίνακα σε όλους τους «ερυθρόλευκους» και ανέλυσε τι ζητάει σε άμυνα και επίθεση. Το απόγευμα διεξήχθη εκπαιδευτικό διπλό με τους Ζιοβάνι, Χούτο, Αλβες και Καστίγιο να πετυχαίνουν γκολ. <p>
 * Οριστικοποιήθηκε χθες η παραμονή του Χρήστου Κόντη στον Ολυμπιακό. Ο Μαντζουράκης μίλησε το μεσημέρι τηλεφωνικώς με τον Γιώργο Λούβαρη και εισηγήθηκε την παραμονή του 25χρονου μέσου, ο οποίος τα πηγαίνει πολύ καλά στην προετοιμασία του Ολυμπιακού. Η διοίκηση, άλλωστε, είχε ειδοποιήσει τον Κόντη ότι «έως τις 25 Ιουλίου θα σου έχουμε πει τι θα γίνει» και τον παίκτη ενημέρωσε χθες σχετικά στο ξενοδοχείο ο «Ρουμάνος» τεχνικός. Με τον Κόντη, μάλιστα, μίλησε και ο Λούβαρης, που του ανακοίνωσε την απόφαση της διοίκησης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
