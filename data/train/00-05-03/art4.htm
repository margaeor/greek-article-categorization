<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 03/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ή</b>
 μάλλον η Kόλαση έρχεται κατά πάνω της καλπάζοντας. Αν η τεχνολογία βελτίωσε σε 

κάτι τη ζωή των εργαζόμενων γήινων, αυτό είναι η καθημερινή δουλειά. Μπορεί ένα από τα καινούργια μικροτσίπ να κάνει τις τυφλές να κλείνουν το μάτι και τις κουτσές να τσιφτετελιάζονται, αλλά αυτό που πραγματικά συγκινεί το μέσο εργαζόμενο είναι κάτι πολύ πιο απλό. Και δεν είναι άλλο από το γεγονός πως για 

να λάβει το τσέκι στο τέλος του μηνού, δεν κατεβαίνει πλέον στη στοά του ορυχείου ούτε κυνηγάει σαν τον Σαρλό το ρυθμό της σαρκοβόρας αλυσίδας παραγωγής. Απλώς πρέπει να βρίσκεται από τις 8 έως 4 στο γραφείο του. Και να δουλεύει ή να υποδύεται τον εργαζόμενο -πέραν πάσης λογικής αμφιβολίας- πέντε 

μέρες τη βδομάδα, έντεκα μήνες το χρόνο, προσέχοντας μόνο δύο πράγματα: να μην 

τον πάρουν χαμπάρι και να μην αυτοκτονήσει από βαρεμάρα πριν έρθει η ώρα για τη σύνταξη...<p>
 Δεδομένο που μόνο του θα μπορούσε να μας φέρει μια ανάσα από τον Παράδεισο, με 

ένα μικρό ρίσκο αποχαύνωσης και ένα μόνο σκοτεινό σημείο. Στο οποίο, η κορυφή της ίδιας τεχνολογίας είναι στα χέρια των αφεντικών, που αν μπορούσαν θα μετέφεραν όλη την εταιρεία στην Ισλανδία για να μη χάνονται εργατόλεπτα απολαμβάνοντας τη λιακάδα, που κάθε άλλο παρά για δουλειά προδιαθέτει. <p>
 Ετσι, σε Αγγλία και Αμερική όλο και περισσότερες εταιρείες καταφεύγουν στη μαγεία του σιλικονάτου κόσμου *και δεν εννοώ των μοντέλων- για να μειώσουν το χαμένο αλλά πληρωμένο εργάσιμο χρόνο.* Εμπνευσμένοι από τον κόσμο του James Bond αγοράζουν και τοποθετούν εξοπλισμό αρκετών εκατομμυρίων προκειμένου να ελέγξουν την κατάληξη των εργατοωρών που πληρώνουν. Μικροκάμερες και «αόρατα» μικρόφωνα τοποθετούνται σε γραφεία, ρεσεψιόν και τουαλέτες, ειδικά προγράμματα καταγράφουν τις τηλεφωνικές κλήσεις, τα e-mail, αλλά και τα δεδομένα που φτάνουν στους υπολογιστές τους μέσω Internet σε ειδικά αρχεία τα οποία σκανάρονται από «ειδικούς» της εταιρείας, προκειμένου να διαπιστωθεί όχι μόνο ποιος δουλεύει... Ο ψηφιακός μαστιγωτής στη γαλέρα «Γραφείο 9-5» θέλει να ξέρει και ποιος δεν γουστάρει το αφεντικό, ποιος επενδύει το χρόνο του μελετώντας το δικτυακό «Asian Sex Bondage», ποιος καθαρίζει φακές από το τηλέφωνο βάσει της περιγραφής του κάθε κόκκου, ποιος βολτάρει όλη μέρα ή παίζει Pac Man στον υπολογιστή, αλλά και ποιος διαμαρτύρεται για τις υπερωρίες που δεν αποδίδονται και για τις αυξήσεις 

της γκόμενας του διευθυντή που δουλεύει από το σπίτι και συγκεκριμένα από την κρεβατοκάμαρα. <p>
 Υπάλληλοι εταιρειών της Nestle και SmithKline Beecham υποχρεώνονται να φορούν μικρά σηματάκια τα οποία δίνουν «στίγμα» τους ώστε οι υπεύθυνοι να ξέρουν ανά πάσα στιγμή πού βρίσκονται. Εταιρείες που παρέχουν αυτοκίνητα στους εργαζομένους τους τα εφοδιάζουν μυστικά με πομπούς σήματος GPS ώστε να ξέρουν αν ο sales supervisor Τάκης είναι όντως στον προμηθευτή στη Χαλκίδα ή με την καλή του σε ουζερί στη Λάμψακο. Σύμφωνα με στατιστική της ένωσης ΜSN στη Βρετανία το 93% των εργοδοτών θεωρούν δικαιωματικά σωστό να είναι στην ευχέρειά τους να παρακολουθούν τους εργαζομένους τους, ενώ το 30% ήδη παραβιάζει την ιδιωτική τους ζωή για να αυξήσει την παραγωγικότητα.<p>
 Η υπηρεσία προστασίας ατομικών δικαιωμάτων Privac yInternational υπολογίζει πως μεγάλο ποσοστό των 200.000 κοριών καταλήγουν κάθε χρόνο στους εργασιακούς χώρους στη Βρετανία μαζί με μικροκάμερες διαστάσεων μικρότερων από 42 κυβικά χιλιωστά, που κοστίζουν λιγότερο από εκατό λίρες η μία. Η εταιρεία Vescom δημιούργησε μια συσκευή που μπορεί να αναμεταδίδει ό,τι πληκτρολογείτε στον υπολογιστή σας σε άλλο ειδικό τερματικό παρακολούθησης, ασύρματα, σε απόσταση μέχρι και 150 μέτρα. Το βραβείο «Αρτέμης Μάτσας» όμως κερδίζει ο καθηγητής Κυβερνητικής του Πανεπιστημίου του Reading, Kevin Warwick, που σχεδίασε ένα μικροτσίπ παρακολούθησης τόσο μικροσκοπικό που θα μπορεί να τοποθετηθεί κάτω από το δέρμα του εργαζόμενου. <p>
 Στην Αμερική σε έρευνα του American Managment Association, το 67% των εταιρειών που εξετάστηκαν παραδέχτηκαν πως παρακολουθούν την παραγωγικότητα των υπάλλήλων τους μέσω των τηλεφωνημάτων τους, των μηνυμάτων, των e-mail τους, ενώ το 70% υποχρεώνει τους υπαλλήλους να κάνουν τεστ χρήσης ναρκωτικών.<p>
 Αυτό είναι μέρος μιας παλιότερης πρακτικής που τείνει να γίνει μόδα τελευταία. 

Δέκα % των εταιρειών στη Βρετανία απαιτούν από τους υπαλλήλους τους τεστ λήψης 

απαγορευμένων ουσιών. Η όλη ιστορία ξεκίνησε από τον αμερικανικό στρατό. Οταν, 

στα 70'ς, άρχισε να προσλαμβάνει φοιτητές ή μόλις αποφοιτήσαντες από το πανεπιστήμιο για να αναπτύξουν τα προγράμματα υπολογιστών αλλά και τα σύγχρονά 

μας όπλα. Προσπαθώντας να πειθαρχήσει αυτές τις μαλλιαρές χίπικες αντιδραστικές ευφυΐες, τις έβαζε να κάνουν τεστ λήψης ναρκωτικών ουσιών. Σύντομα βέβαια, τόσο οι εταιρείες υπολογιστών όσο και το Πεντάγωνο κατάλαβαν πρώτον ότι αυτοί δεν σταμάταγαν να καπνίζουν χόρτο και δεύτερον πως η «μητέρα εταιρεία» πάντα θα χρειάζεται ανθρώπους σαν αυτούς. Ετσι όχι απλώς έκαναν τα στραβά μάτια, αλλά προμήθευαν τους «ειδικούς» υπαλλήλους τους με «καθαρά» δείγματα αίματος και ούρων.<p>
 Σήμερα βέβαια τα πράγματα έχουν σκληρύνει τόσο που το ποσοστό των εταιρειών που τεστάρουν τους υπαλλήλους τους έχει ανεβεί στην Αμερική από 20% το 1986 στο 70% σήμερα, παρά τη σημείωση των γιατρών πως τα τεστ μπορούν να βγουν θετικά λόγω συγκεκριμένων τροφών και νόμιμων φαρμάκων. Επιπλέον, όλο και περισσότερες εταιρείες εισάγουν στο κόλπο της πρόσληψης υπαλλήλων γενετικά τέστ, που γονιδιακά θα δείξουν αν ένας υπάλληλος έχει προδιάθεση για κάποια ασθένεια στο μέλλον ή άλλο «αντιπαραγωγικό» γονίδιο. Η τελευταία μόδα στην πρόσληψη όμως είναι τα τεστ «συναισθηματικής ευφυΐας, «με τα οποία προσπαθούν να μετρήσουν το βαθμό εμπάθειας, ευγνωμοσύνης, μίσους, κοινωνικότητας και ματαιοδοξίας στους πιθανούς υπαλλήλους τους.<p>
 Αποτέλεσμα; Tο ίδρυμα Adrea Adams, ύστερα από έρευνα απέδειξε πως το 93% των εργαζομένων στη Βρετανία υποφέρουν από το «άγχος του γραφείου», νιώθοντας συνεχώς υπό δοκιμή και παρακολούθηση. Ενώ αντίστοιχη έρευνα στην Αμερική, το 1990, έδειξε πως το 84% των εργαζομένων που ήξεραν πως κάθε τους κίνηση κατέληγε σε ένα μόνιτορ, παραδέχτηκε πως το στρες και η νευρικότητα που τους προκαλούσε αυτή η αίσθηση τους έκανε λιγότερο αποτελεσματικούς στη δουλειά τους σε σχέση με συναδέλφους τους σε «μη ελεγχόμενες» εταιρείες.<p>
 Bέβαια, ελάχιστα φαίνεται να απασχολεί αυτό την καινούργια γενιά χαρτογιακάδων, που μαζεύονται κάτω από την πινακίδα «υπεύθυνος παραγωγικότητας». Η μακρινή φιλοδοξία κάθε εταιρείας είναι η ίδια τεχνολογία που οδήγησε στo «paperless office» να οδηγήσει σταδιακά στα «no man's office». 

Μη χαίρεσαι μικρέ μου τεμπέλη ουτοπιστή, ούτε οι τραπεζικοί πήγαν στον Παράδεισο με την έλευση των ΑΤΜ...<p>
<b> ΒΑΓΓΕΛΗΣ ΒΑΓΓΕΛΑΤΟΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
