<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 03/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

<center>
<font size=7><b>100 ΜΕΡΕΣ ΜΕΤΡΟ</b></font><p>
</center>

Tου <b>ANTΩNH ΓAΛANΟΠΟYΛΟY<p></b>
<b> Τ</b>ο ταξίδι ξεκίνησε με αφετηρία το κέντρο της Αθήνας στις 29 Ιανουαρίου, έξι το πρωί. Αν επρόκειτο για τρένο της γραμμής, δεκαετίες πριν, ίσως σφύριζε πανηγυρικά έτσι για να πάνε όλα καλά. Εκεί όμως 40 μέτρα βάθος κάτω από την πόλη ποιος να ακούσει; Αλλωστε μιλάμε για το Μετρό. Ενα από τα πιο σύγχρονα έργα της πρωτεύουσας, που στις 8 Μαΐου κλείνει εκατό ημέρες ζωής.<p>
 Την ερχόμενη Δευτέρα λοιπόν μια ημέρα μετά την ονομαστική εορτή του (άπιστου) Θωμά, η «Αττικό Μετρό» ξεκινά τις μετρήσεις για να πείσει και τους πιο δύσπιστους ότι οι συρμοί που κινούνται καθημερινά από τα ξημερώματα έως τα μεσάνυχτα όχι μόνο προσφέρουν έργο, αλλά στο άμεσο μέλλον πρόκειται να αλλάξουν και τις κυκλοφοριακές συνήθειες των συμπολιτών μας.<p>
 Πάντως, τα πρώτα συμπεράσματα που προέρχονται από τον Οργανισμό Αστικών Συγκοινωνιών είναι θετικά. Το Μετρό πέτυχε να βελτιώσει τους χρόνους διαδρομής 







σε αρκετές περιοχές (10-15% στις λεωφόρους Μεσογείων - Βασ. Σοφίας), αλλά και το κόστος μετακίνησης για πολλούς κατοίκους.<p>
 Είκοσι πέντε εκατομμύρια επιβάτες θα έχουν χρησιμοποιήσει έως την ερχόμενη Δευτέρα τους συρμούς. Δεκατρείς σταθμοί -από τα Σεπόλια έως το Σύνταγμα και από εκεί μέχρι την Εθνική Αμυνα- τους εξυπηρετούν. Το φθινόπωρο του 2000 το επιβατικό κοινό θα μπορεί να μετακινείται έως και τη Δάφνη. Μέχρι τώρα χρυσό μετάλλιο στην κίνηση των επιβατών παίρνει η Ομόνοια. Ακολουθεί το Σύνταγμα, με 







ασημένιο, ενώ με χάλκινο στέφεται ο σταθμός της Εθνικής Αμυνας.<p>
 Το Σύνταγμα, αλλά και ο σταθμός της λεωφόρου Αλεξάνδρας έρχονται πρώτοι και στην οικονομική κίνηση. Αν και επίσημα στοιχεία από τον Eμπορικό Σύλλογο Αθηνών δεν υπάρχουν, οι καταστηματάρχες είναι πολύ ευχαριστημένοι, αφού ο τζίρος τους είναι αυξημένος. Αντίθετα, προβλήματα αντιμετωπίζουν αυτοί στο Μεταξουργείο, τα Σεπόλια και την Πανόρμου.<p>
 Οι επιβάτες στην πλειονότητά τους είναι ευχαριστημένοι. Ακόμη όμως και αν υπήρχαν παράπονα δύσκολα θα τα μαθαίναμε, αφού δεν υπάρχει φορέας που να συγκεντρώνει τις καταγγελίες τους. Δυστυχώς ο Συνήγορος του Πολίτη ελέγχει μόνο τον δημόσιο τομέα. Το «Αττικό Μετρό» είναι ανώνυμη εταιρεία.<p>
 Μεγάλες δυσκολίες εξακολουθούν να αντιμετωπίζουν όσοι προσπαθούν να αφήσουν τα 







οχήματά τους στους σταθμούς της Εθνικής Αμυνας και της Κατεχάκη. Ανάσα, όταν βέβαια παραδοθούν, θα δώσουν και οι 1.200 νέες θέσεις απέναντι από το Πεντάγωνο. Σημαντικότατο θα είναι και το όφελος από το χώρο στάθμευσης (670 θέσεις) που θα κατασκευαστεί στο παλιό εργοστάσιο του «Φιξ» στη Συγγρού. Υπομονή μέχρι το φθινόπωρο του 2001.<p>
 Η «Ε», με αφορμή τις πρώτες εκατό ημέρες, ακολουθεί τους συρμούς στις υπόγειες 






διαδρομές, βολτάρει στους σταθμούς, μιλά με τους υπευθύνους του έργου, επιβάτες και προσωπικό, παρατηρεί και καταγράφει παράπονα και ελλείψεις.<p>&nbsp</p>
<font size=5><b>670
 υπόγειες
 θέσεις 
 πάρκινγκ
 στο «Φιξ»<p></b></font>
 Στο παλιό εργοστάσιο του «Φιξ», στη Συγγρού, θα κατασκευαστεί ο πρώτος σύγχρονος χώρος στάθμευσης για την εξυπηρέτηση των επιβατών του μετρό. Ο διαγωνισμός για την κατασκευή του βρίσκεται σε εξέλιξη και ο ανάδοχος αναμένεται να ανακηρυχθεί στις αρχές Ιουνίου. Με βάση το χρονοδιάγραμμα, το σημαντικό αυτό έργο θα είναι έτοιμο μέσα σε 25 μήνες, δηλαδή το φθινόπωρο του 2001.<p>
 Ο σταθμός θα περιλαμβάνει υπόγειους χώρους στάθμευσης με 670 θέσεις, που θα αναπτυχθούν σε έξι ορόφους, συνολικής έκτασης 24.000 τετραγωνικών. Θα διαθέτει 





επίσης χώρους εξυπηρέτησης επιβατών και εγκαταστάσεις για λεωφορειακές γραμμές. Στο πρώτο υπόγειο προβλέπεται να λειτουργήσουν καταστήματα. <p>
 Οι εγκαταστάσεις θα καλύψουν 4, 2 στρέμματα από το σύνολο των 8, 6 στρεμμάτων του ακινήτου, που έχει αγοραστεί από χρόνια από την εταιρεία «Αττικό Μετρό». Ενα μέρος καλύπτει το γνωστό κτίριο του αρχιτέκτονα Τάκη Ζενέτου, που θα διαμορφωθεί σε μουσείο σύγχρονης τέχνης. Στο επίπεδο του δρόμου και σε έκταση 2, 2 στρεμμάτων θα δημιουργηθεί πάρκο.<p>
 Το κόστος της επένδυσης υπολογίζεται σε 4, 4 δισ. δρχ., που μαζί με τα απρόβλεπτα και τις νόμιμες αναθεωρήσεις θα φθάσει τα 5 δισ. δρχ. Στο διαγωνισμό έχουν υποβάλει προσφορές 21 εταιρείες και κοινοπραξίες.<p>
 Το πρόγραμμα των οκτώ συνολικά σταθμών μετεπιβίβασης έχει ξεκινήσει από το 1995, αλλά «σκόνταψε» σε προβλήματα πολεοδομικού χαρακτήρα, που αφορούν κυρίως 





τους όρους δόμησης και τις χρήσεις γης. Χαρακτηριστική είναι η περίπτωση του χώρου που έχει αγοραστεί απέναντι από το Πεντάγωνο, όπου προβλέπεται να κατασκευαστούν 1.200 θέσεις στάθμευσης και να δημιουργηθεί χώρος για 15 λεωφορειακές γραμμές. Ομως ακόμη δεν έχει δοθεί το «πράσινο φως» από τις πολεοδομικές υπηρεσίες του υπουργείου ΠΕΧΩΔΕ.<p>
<b> X.TZ.<p></b>

<i>Προβληματισμός για τη χαμηλή κίνηση στους δύο σταθμούς. Στη γραμμή Aμυνα-Σύνταγμα, οι περισσότεροι επιβάτες<p></i>
<font size=5><b> Aδεια τα βαγόνια σε Σεπόλια, Mεταξουργείο<p></b></font>
<b> Τ</b>α 25 εκ. υπολογίζεται ότι θα φτάσουν οι πραγματικοί επιβάτες του Mετρό στις 100 πρώτες ημέρες λειτουργίας του. Με βάση τις εκτιμήσεις της κρατικής εταιρείας «Αττικό Μετρό», τα εισιτήρια που ακυρώθηκαν στους 13 σταθμούς του συστήματος ανέρχονται σε 12, 5 εκ., ενώ σε 70.000 υπολογίζονται τα άτομα που ταξιδεύουν κάνοντας χρήση της κάρτας απεριορίστων διαδρομών.<p>
 Από τη Δευτέρα αρχίζει ένα πρόγραμμα μετρήσεων εισιτηρίων, αλλά και του κυκλοφοριακού φόρτου στους βασικούς οδικούς άξονες της πρωτεύουσας που θεωρείται ότι βρίσκονται μέσα στα όρια επίδρασης των γραμμών του μετρό. Οι καταγραφές υπολογίζεται να ολοκληρωθούν μέσα σε τρεις εβδομάδες και έχουν ανατεθεί σε ιδιωτικό μελετητικό γραφείο. Οι ΗΣΑΠ εφαρμόζουν ένα πιλοτικό πρόγραμμα σε πέντε σταθμούς (Κηφισιά, Ανω Πατήσια, Πετράλωνα, Ταύρο και Καλλιθέα), όπου με τη χρήση αισθητήρων και τη βοήθεια ηλεκτρονικών υπολογιστών 




και της νέας τεχνολογίας των τηλεπικοινωνιών καταγράφεται με αρκετή αξιοπιστία 




η επιβατική κίνηση.<p>
 «Οι 100 ημέρες, με βάση τις εκτιμήσεις των συγκοινωνιολόγων σε διεθνές επίπεδο, θεωρούνται ένα εύλογο χρονικό διάστημα για να μετρηθούν με μεγαλύτερη 




ακρίβεια οι επιδράσεις του νέου συγκοινωνιακού μέσου», μας εξηγεί ο Γιώργος Νέλλας, διευθυντής του τμήματος μελετών τής «Αττικό Μετρό».<p>
 Η σημαντικότερη παράμετρος είναι το κυκλοφοριακό, όμως η επίδραση του μετρό δεν είναι εύκολο να εκτιμηθεί, τουλάχιστον πριν να προστεθεί και το τμήμα Σύνταγμα-Δάφνη το ερχόμενο φθινόπωρο. Οι πρώτες ενδείξεις οδηγούν στο συμπέρασμα, που μας επιβεβαίωσε και ο καθηγητής του Ε.Μ.Πολυτεχνείου Γ. Φραντζεσκάκης, ότι ανακουφίστηκε η κυκλοφορία και ταυτόχρονα ενισχύθηκε η αγοραστική κίνηση στο κέντρο, ενώ η επίδραση ήταν ελάχιστη στη Μεσογείων και την Κηφισίας.<p>
 Από τα ενδεικτικά στοιχεία που έχει συγκεντρώσει η «Αττικό Μετρό» προκύπτουν τα εξής πρώτα συμπεράσματα: <p>
 _ Η μεγαλύτερη επιβατική κίνηση μετρήθηκε στο σταθμό της Ομόνοιας, από όπου διακινήθηκε το 37% των επιβατών. Ακολουθούν το Σύνταγμα με 15% και η Εθνική Αμυνα με 11%, ενώ στην τέταρτη θέση βρίσκονται τα Σεπόλια με 4%.<p>
 _ Διαφορετική είναι η κατάταξη με βάση τις πωλήσεις εισιτηρίων. Εδώ τα πρωτεία 




ανήκουν στο σταθμό του Συντάγματος με 23% και ακολουθούν η Εθνική Αμυνα με 19% 




και τα Σεπόλια με 7%, ενώ η Ομόνοια περιορίζεται στην τέταρτη θέση με μόλις 4%. Είναι φανερό ότι το επιβατικό κοινό προτιμά να ταξιδεύει με το μετρό, αλλά 




αγοράζει εισιτήρια από τα εκδοτήρια του Ηλεκτρικού.<p>
 _ Η μεγαλύτερη επιβατική κίνηση καταγράφεται στη γραμμή Εθνική Αμυνα-Σύνταγμα, 




που καλύπτει μια περιοχή η οποία δεν διέθετε μέσο σταθερής τροχιάς.<p>
 _ Η γραμμή Σεπόλια-Σύνταγμα εμφανίζεται προβληματική, αφού ουσιαστικά επικαλύπτεται από τον Ηλεκτρικό. Μάλιστα το εισιτήριο είναι φθηνότερο έως και 100 δραχμές, γεγονός που μετράει πολύ σε επιβάτες χαμηλών εισοδημάτων.<p>
 _ Η χαμηλότερη επιβατική κίνηση καταγράφεται στο σταθμό του Μεταξουργείου, γεγονός που προβληματίζει τους αρμόδιους τής «Αττικό Μετρό».<p>
 Μικρή επιβατική κίνηση παρουσιάζουν και τα Σεπόλια. Ο κ. Νέλλας επισημαίνει ότι ο σταθμός ουσιαστικά είναι απομονωμένος, αφού τροφοδοτείται μόνο από δύο λεωφορειακές γραμμές. Επιπλέον η ανατολική πλευρά της περιοχής καλύπτεται από τρεις σταθμούς του Ηλεκτρικού (Κάτω Πατήσια, Αγιος Νικόλαος, Αττική), ενώ η δυτική «φράζεται» από δύο σημαντικά εμπόδια: την εθνική οδό Αθηνών-Λαμίας και το αμαξοστάσιο, που ουσιαστικά αποκλείουν ένα σημαντικό μέρος των κατοίκων του 




Περιστερίου. «Το πρόβλημα θα ξεπεραστεί με την επέκταση της γραμμής προς τον Αγιο Αντώνιο και τη Θηβών», μας διαβεβαιώνει ο συνομιλητής μας.<p>
 Η «αχίλλειος πτέρνα» του συστήματος είναι οι χώροι στάθμευσης, τουλάχιστον σε επίκαιρους σταθμούς, όπως Εθνική Αμυνα, Κατεχάκη και Αττική. Σήμερα διατίθενται δωρεάν 1.350 θέσεις, ενώ έχουν μείνει στα χαρτιά άλλες 2.000 που θα έδιναν μια προσωρινή ανακούφιση. «Δεν λειτούργησαν, όπως ήταν αναμενόμενο, οι χώροι που έχουν δημιουργηθεί στο Ολυμπιακό Στάδιο και κυρίως στο Λυκαβηττό», μας είπε ο κ. Νέλλας. Σε αυτές τις δύο περιπτώσεις έχουν δημιουργηθεί πάνω από 2.500 θέσεις, αλλά είναι στα...αζήτητα.<p>
 Ο ίδιος μας έδωσε άλλα δύο ενδιαφέροντα στοιχεία, που βεβαίως θα πρέπει να επιβεβαιωθούν και από τις νέες μετρήσεις: <p>
 _ Η επιβατική κίνηση είναι υψηλή και τα Σαββατοκύριακα. Το Σάββατο αντιστοιχεί 




το 80% της μέσης ημερήσιας, ενώ την Κυριακή το 70%. Οι ειδικοί τής «Αττικό Μετρό» εκτιμούν ότι το μεγαλύτερο μέρος αυτού του κοινού είναι οι «τουρίστες» του Mετρό, που θα μειώνονται σταδιακά, ώστε να φτάσουν στα διεθνή επίπεδα, που 




είναι της τάξης του 50 έως 60% της μέσης ημερήσιας κίνησης.<p>
 _ Δεν καταγράφονται ώρες αιχμής, δηλαδή η επιβατική κίνηση παρουσιάζει μικρές διακυμάνσεις, εμφανίζοντας ένα σχετικό μέγιστο από τις 9 έως τις 10 το πρωί.<p>

<b>Πάρκινγκ<p></b>
<font size=5><b> H αχίλλειος πτέρνα...<p></b></font>
 Η μεγάλη πράσινη πινακίδα έχει τοποθετηθεί πρόσφατα. Πριν από περίπου 100 μέρες δεν υπήρχε εκεί. Οχι ότι αυτό έχει ιδιαίτερη σημασία. «Προς πάρκινγκ Μετρό». Μια κουβέντα είναι αυτή...<p>
 Tρεις μήνες και κάτι μετά την πρώτη μέρα λειτουργίας του Μητροπολιτικού Σιδηρόδρομου, το θέμα πάρκινγκ στους σταθμούς της Εθνικής Αμυνας και της Κατεχάκη εξακολουθεί να αποτελεί πρόβλημα. Οι γύρω δρόμοι θυμίζουν και σήμερα υπαίθρια γκαράζ. <p>
 Στο Νέο Ψυχικό, στη Λεωφόρο Δημοκρατίας για παράδειγμα, τα αυτοκίνητα είναι παρκαρισμένα και στα δύο πεζοδρόμια από το ύψος της 25ης Μαρτίου. Η ίδια κατάσταση κυριαρχεί και σε όλους τους δρόμους γύρω από το Πεντάγωνο. Η κίνηση των αυτοκινήτων από τη μέρα που ξεκίνησαν τα δρομολόγια του Μετρό εξακολουθεί να είναι δύσκολη. Και πώς να κατηγορήσει κανείς τους ιδιοκτήτες των Ι.Χ.; Το πάρκινγκ χωράει μόνο 250 και γεμίζει από τις έξι το πρωί. <p>
 Ολα αυτά βέβαια αν καταφέρει να το βρει ο οδηγός... Λίγο πριν το φανάρι Λ. Δημοκρατίας και Μεσογείων έχει τοποθετηθεί μια μεγάλη πινακίδα, που υποδεικνύει στον οδηγό και επιβάτη του Μετρό ότι αν θέλει να παρκάρει στο πάρκινγκ πρέπει να στρίψει δεξιά. Μέχρι εδώ καλά. Μόλις όμως βγαίνεις στη Μεσογείων, ύστερα από περίπου 50 μέτρα, υπάρχει μια ίδια ταμπέλα που δείχνει ότι πρέπει να στρίψεις αριστερά. Μονο που εκεί δεν μπορείς να στρίψεις πουθενά 



γιατί υπάρχει το διαχωριστικό διάζωμα... Οπως λένε και οι περιπτεράδες της περιοχής που τους έχουν τρελάνει στις ερωτήσεις «Θέλεις χάρτη για να το βρεις αν είσαι με το αυτοκίνητο. Με τα πόδια είναι εύκολο, αλλά ποιος θέλει να παρκάρει τον εαυτό του...».<p>
 Γιατί λοιπόν να κάθεσαι να ψάχνεις; Αλλωστε υπάρχει και η οδός Κύπρου και η Αναστάσεως, όπου παρκάρουν καθημερινά εκατοντάδες οδηγοί. Τους κοστίζει βέβαια 



λίγο παραπάνω, αφού το παρκάρισμα εκεί απαγορεύεται και τις τελευταίες 100 μέρες η Τροχαία και η Δημοτική Αστυνομία έχουν επιδοθεί σε σαφάρι κλήσεων. <p>
 Οσο για το πάρκινγκ 380 θέσεων της Κατεχάκη, υπάρχουν δύο λύσεις. Ή να αφήσεις 



το Ι.Χ. σου εκεί από το προηγούμενο βράδυ, ή να ξυπνήσεις από τα άγρια χαράματα για να βρεις θέση όταν ανοίγει. Στις 5 το πρωί... <p>

<b>Παράπονα<p></b>
<font size=5.<b> Ουδείς
 υπεύθυνος<p></b></font>
<b> Δ</b>
 εν υπάρχει φορέας για να δέχεται τα παράπονα του επιβατικού κοινού στο μετρό! Στο πλαίσιο της έρευνας, η «Ε» απευθύνθηκε στο Συνήγορο του Πολίτη για να πληροφορηθεί τον αριθμό και το είδος των ενστάσεων του επιβατικού κοινού. Με έκπληξη όμως πληροφορηθήκαμε ότι ο νεοσύστατος αυτός φορέας είναι...αναρμόδιος να δεχθεί αυτή την κατηγορία αιτημάτων. <p>
 Ο λόγος; Η «Αττικό Μετρό», που έχει την ευθύνη για την κατασκευή και τη λειτουργία -τουλάχιστον έως τώρα- του έργου, είναι ανώνυμη εταιρεία, όμως δεν ανήκει στο δημόσιο τομέα. Ετσι τα αιτήματα, λίγα όπως πληροφορηθήκαμε, που έχουν υποβληθεί διαβιβάστηκαν στη διοίκηση της εταιρείας, για τα περαιτέρω...<p>
 Η έρευνα αυτή όμως ανέδειξε ένα σημαντικό θέμα: Δεδομένου ότι τα τελευταία χρόνια έχουν δημιουργηθεί με κρατική πρωτοβουλία πολλές Α.Ε. και θα ακολουθήσουν και άλλες, ποιος φορέας θα δέχεται τα παράπονα των συναλλασσομένων; Θα διευρυνθούν τα όρια αναφοράς του Συνηγόρου του Πολίτη; Θα γίνει νέα υπηρεσία; <p>
 Το θέμα είναι σοβαρό, αφού δεν μπορούν να εξυπηρετηθούν και να εισακουστούν παράπονα πολιτών που αφορούν σημαντικούς τομείς όπως η ΔΕΗ, ο ΟΤΕ, η Ολυμπιακή, το Κτηματολόγιο, αλλά και στο άμεσο μέλλον το νέο αεροδρόμιο και η Εγνατία Οδός. Μέχρι να διασαφηνιστεί το κενό, τα παράπονά σας στο...«δήμαρχο».<p>



<b>Mαγαζιά<p></b>
<font size=5><b>Το Μετρό έφερε πελάτες</b></font><p>
 Πριν ακόμα το Mετρό ξεκινήσει, ήταν γεμάτοι προσδοκίες. Πολλοί επέλεξαν τα συγκεκριμένα σημεία για να ανοίξουν τα καταστήματά τους. Εκείνοι που από χρόνια ήταν εκεί, απλώς τα ανακαίνισαν. Ορισμένοι σκέφτονταν να τα κλείσουν, αλλά μπροστά στην πρόκληση του νέου μέσου, δεν το έκαναν. Ο λόγος για τους ιδιοκτήτες εμπορικών καταστημάτων στις περιοχές γύρω από τους νέους σταθμούς του Μετρό.<p> Επίσημα στοιχεία για την κίνηση των καταστημάτων δεν υπάρχουν. «Είναι πολύ νωρίς ακόμα», επισημαίνει ο Αλέξανδρος Δρακάτος, πρόεδρος του Eμπορικού Συλλόγου Αθήνας. «Δεν μπορείς μέσα σε τρεις μήνες να βγάλεις ασφαλή συμπεράσματα». Παρ' όλα αυτά, μια βόλτα γύρω από τους νέους σταθμούς δίνει σαφή εικόνα για την εμπορική κίνηση των εκεί καταστημάτων.<p> Μόνο δυο σταθμοί έχουν γίνει η αιτία για αύξηση των εσόδων των παρακείμενων καταστημάτων. Ο ένας -στο Σύνταγμα- ήταν αναμενόμενο, καθώς είναι ο πλέον πολυσύχναστος νέος σταθμός. Ο άλλος αποτελεί τη μεγάλη έκπηξη -ευχάριστη φυσικά για τους καταστηματάρχες- και δεν είναι άλλος από εκείνον στη λεωφόρο Αλεξάνδρας.<p> Η πλειονότητα των καταστηματαρχών στον πεζόδρομο της Ερμού παραδέχεται ότι η δουλειά τους τελευταίους τρεις μήνες παρουσιάζει αξιοσημείωτη αύξηση. Πολλοί μάλιστα δεν διστάζουν να προσδιορίσουν το μέγεθος της αύξησης στο 15% με 20% του προηγούμενου τζίρου. Ο Νίκος Πάλλης, ιδιοκτήτης ενός εκ των μακροβιότερων καταστημάτων με χαρτικά και είδη δώρων, δίνει το στίγμα της κατάστασης: «Δεν χωράει αμφιβολία ότι η κίνηση έχει αυξηθεί. Πέρα από τη μόνιμη πελατεία, τώρα έχουμε και πολλούς διερχόμενους».<p> Στο σταθμό των Αμπελοκήπων η κατάσταση είναι ακόμη καλύτερη. Οι ιδιοκτήτες των ουκ ολίγων καφέ μπαρ που υπάρχουν στην περιοχή είναι από τους πλέον ευνοημένους των τελευταίων εκατό ημερών. Η πελατεία τους παρουσιάζει μια αύξηση της τάξεως του 20% με 30%, ενώ ορισμένοι δεν διστάζουν να μιλήσουν και για 40%. «Η δουλειά μας παρουσιάζει μια κατακόρυφη αύξηση από την πρώτη μέρα λειτουργίας του Μετρό και κυρίως στις ώρες καταστημάτων», παρατηρεί ο Χρήστος Κουτσούμπας, ιδιοκτήτης καφέ μπαρ στη συμβολή των οδών Αλεξάνδρας και Σούτσου.<p> Στα Σεπόλια, το Μεταξουργείο και την Πανόρμου τα πράγματα δεν εξελίχθηκαν όπως τα είχαν υπολογίσει οι εκεί καταστηματάρχες. Στο δυτικότερο εν ενεργεία σταθμό, η εμπορική κίνηση στα καταστήματα παρουσιάζει μια πολύ μικρή αύξηση που δεν ξεπερνά το 5%. «Περιμέναμε πολύ περισσότερα, αλλά όταν δεν υπάρχουν λεωφορεία να συνδέουν το σταθμό με τη γύρω περιοχή, πώς να έρθει κόσμος. Η αλήθεια όμως είναι ότι τον τελευταίο καιρό έχουν ανοίξει πολλά μαγαζιά», υποστηρίζει ο Δημήτρης Τασιούλης, ιδιοκτήτης φαστ φουντ.<p> Στο Μεταξουργείο, μια περιοχή που τα τελευταία χρόνια γνωρίζει πρωτόγνωρη υποβάθμιση, η κατάσταση παρέμεινε αμετάβλητη. Αντίστοιχη είναι και η εικόνα που παρουσιάζουν τα καταστήματα στην Πανόρμου, παρά τις αντίθετες προβλέψεις των εμπόρων της περιοχής.<p>

<b>Κυκλοφοριακό<p></b>
<font size=5><b>Πιο γρήγορα τώρα τρόλεϊ, λεοφορεία</b></font><p>

Το συγκοινωνιακό σύστημα της Αθήνας συνεχίζει να λειτουργεί σε συνθήκες κορεσμού, αλλά το δίκτυο του Μετρό κατάφερε να βελτιώσει τους χρόνους διαδρομής σε αρκετές περιοχές, να μειώσει τα Ι.X. στο κέντρο και το κόστος μετακινήσεων για πολλούς κατοίκους. <p> Οσο για τα λεωφορεία και τα τρόλεϊ, ο ΟΑΣΑ ξεκινά τώρα αναλυτική μελέτη σε συνεργασία με το Εθνικό Μετσόβιο Πολυτεχνείο προκειμένου να διαπιστώσει πού και πώς το Μετρό έφερε νέους επιβάτες ή αφαίρεσε παλαιούς, προκειμένου να διαμορφώσει αναλόγως τα δρομολόγια. Οπως μας δήλωσε ο διευθύνων σύμβουλος του ΟΑΣΑ Στράτος Παπαδημητρίου οι επιπτώσεις από τη λειτουργία των δύο νέων γραμμών Μετρό έχουν φανεί καθαρά: 
<ul>
<li> Στον άξονα των λεωφόρων Μεσογείων-Βασ. Σοφίας. Οι χρόνοι διαδρομής για τα επιφανειακά μέσα μειώθηκαν κατά 10-15%. Οι επιβάτες της γραμμής Εθνική Αμυνα-Σύνταγμα προέρχονται κατά 60% από άλλα μέσα μαζικής μεταφοράς και γι'αυτό καταργήθηκαν οι εξπρές γραμμές Ε50-Ε51. Επίσης μειώθηκαν τα δρομολόγια των γραμμών κορμού της Αγίας Παρασκευής αλλά οι επιβάτες που επιμένουν στο λεωφορείο διακινούνται με καλύτερες συνθήκες, καθώς τα οχήματα κινούνται γρηγορότερα και χωρίς συνωστισμό. Βελτιωμένη εμφανίζεται συχνά η κατάσταση και στην Αλεξάνδρας.<li> Στην γραμμή του ΗΣΑΠ (Πειραιάς-Κηφισιά), η οποία τώρα λειτουργεί σε συνδυασμό με τις δύο νέες, με συνέπεια να αυξηθούν οι επιβάτες της κατά 14% (400.000 ημερησίως έναντι 350.000 προηγουμένως).<li> Στα μπλε λεωφορεία, ο αριθμός των επιβατών που έφυγαν προς το Μετρό ισοσκελίστηκε από νέους επιβάτες που δοκιμάζουν τα μέσα μαζικής μεταφοράς (ΜΜΜ) μειώνοντας το κόστος που είχαν μετακινούμενοι με IΧ ή ταξί. Θετικό και ότι μειώθηκαν τα «αργά» χιλιόμετρα στο κέντρο της πόλης και αυξήθηκαν οι πιο γρήγορες διαδρομές στην Περιφέρεια. <li> Η στροφή στα ΜΜΜ φαίνεται και από το γεγονός ότι αυξήθηκαν οι κάρτες απεριορίστων διαδρομών και τώρα πωλούνται 68.000 έναντι 20.000 έως τον Ιανουάριο.</ul><p> Ολα τα παραπάνω θετικά κρύβουν όμως και έναν κίνδυνο. Σύμφωνα με τον κ. Παπαδημητρίου, οι καλύτερες συνθήκες μετακίνησης σε ορισμένους άξονες είναι πιθανόν να φέρουν νέα Ι.Χ. στους δρόμους από κάποιους που απέφευγαν έως τώρα να τα χρησιμοποιούν. Αντίθετα σε μια τέτοια απειλή κινείται η δημιουργία νέων λεοφορειολωρίδων στη Μεσογείων και τη Βασ. Σοφίας.<p>

<b>Πρόσωπα<p></b>
<font size=5><b>Οι ατσίδες με τα μπλε</b></font><p>

Το μόνο σίγουρο είναι ότι δεν πάσχουν από κλειστοφοβία. Δεν είναι φανατικοί καπνιστές. Περνούν το ένα τρίτο της ημέρας κάτω από το έδαφος. Ντυμένοι στα μπλε, διανύουν καθημερινά πολλές δεκάδες χιλόμετρα. Ευτυχώς όχι με τα πόδια... Η Ειρήνη Καλέμη και ο Κλήμης Κολιός έχουν ξεκινήσει τη νέα τους δουλειά την 29η Iανουαρίου, με την έναρξη λειτουργίας του Mετρό. Η πρώτη φροντίζει να μην υπάρχουν τζαμπατζήδες και ο δεύτερος έχει την καλύτερη θέα μέσα στις σήραγγες, οδηγώντας τους συρμούς.<p> <b>Ειρήνη Καλέμη, ελεγκτής</b><p> Σε αντίθεση με τους συναδέλφους της των άλλων μέσων μαζικής μεταφοράς, οι επιβάτες -όπως λέει η ίδια- τη συμπάθουν. Ανεβοκατεβαίνει στους σταθμούς και ζητάει από τον κόσμο το ακυρωμένο εισιτήριο. Εχει το δικό της τρόπο να καταλαβαίνει ποιοι δεν πλήρωσαν τις 250 δραχμές. «Αυτοί που δεν έχουν εισιτήριο φαίνονται. Με το που φτάνει το τρένο στο σταθμό, πετάγονται έξω και τρέχουν σαν τα ποντίκια. Οταν τους πλησιάζω, κάνουν ότι ψάχνουν απεγνωσμένα να βρουν το εισιτήριο. Κάπου το είχαΣ είναι η συνηθέστερη ατάκα. Περίπου 10 άτομα την ημέρα χρεώνονται το δεκαχίλιαρο του προστίμου μόνο από μένα...».<p> <b>Κλήμης Κολιός, οδηγός</b><p> Είναι πολύ περήφανος για τη δουλειά του. Τον έκανε και ο κόσμος να αισθάνεται έτσι. Ιδιαίτερα τις πρώτες μέρες, ήταν κάτι σαν «ήρωας». «Τις πρώτες μέρες όλοι οι οδηγοί δεν πιστεύαμε στα μάτια μας. Ολοι μας κοίταζαν με δέος. Μας έφερναν σοκολατάκια και ευχετήριες κάρτες. Μέχρι και σκόρδα μας έδωσαν κάποιες κυρίες για να μη μας ματιάσουν...».<p> Δεν είναι όμως όλα εύκολα. Ο κ. Κολιός αντιμετωπίζει καθημερινά αυτούς που δεν εννοούν να συμμορφωθούν με τους κανονισμούς ασφαλείας του Μετρό. «Στέκονται μπροστά από την κόκκινη γραμμή, σχεδόν στην άκρη της αποβάθρας. Δεν καταλαβαίνουν πόσο επικίνδυνο είναι. Δεν καταλαβαίνουν ότι αν γλιστρήσουν εμείς δεν προλαβαίνουμε να σταματήσουμε. Ακούνε το κουδούνι που προαναγγέλλει το κλείσιμο της πόρτας και τρέχουν να μπουν στο τρένο. Είναι εγκληματικά όλα αυτά».<p>

</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
