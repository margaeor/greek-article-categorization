<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 20 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΜΟΣΧΑ<p></b>
 Tου <b>Θανάση Αυγερινού<p></b>
 Κλιμακώνοντας τον «αντιολιγαρχικό» πόλεμο η Γενική Εισαγγελία της Ρωσίας διέταξε την καταγραφή της περιουσίας του μεγιστάνα του Τύπου Βλαντίμιρ Γκουσίνσκι, προετοιμάζοντας προσφυγή για την κατάσχεσή της. <p>
 Ο Γκουσίνσκι είναι ιδιοκτήτης πολλών μέσων ενημέρωσης στη Ρωσία και το Ισραήλ,

μεταξύ των οποίων και του ρωσικού δορυφορικού δικτύου ΝΤΒ και κατηγορείται για

απάτη σε βάρος του κράτους ύψους 10 εκατομμυρίων δολαρίων κατά την ιδιωτικοποίηση της εταιρείας τηλεοπτικών παραγωγών «Ρούσκαγε Βίντεο» στην Αγία

Πετρούπολη. Οι δικαστικές του περιπέτειες μπήκαν σε νέα φάση τον περασμένο μήνα, όταν συνελήφθη και κρατήθηκε για τέσσερις ημέρες στις φυλακές. Οι δικηγόροι του θεωρούν τη δίωξη αβάσιμη και τις ενέργειες των αρχών παράνομες, με μοναδικό σκοπό την άσκηση πολιτικής και ψυχολογικής πίεσης για την επικριτική έναντι του Κρεμλίνου γραμμή που τηρούν τα ΜΜΕ που κατέχει.<p>
 <b>Kαταγραφή
 της οικοσκευής<p></b>
 Στελέχη της Eισαγγελίας άρχισαν να καταγράφουν την οικοσκευή του Γκουσίνσκι στην κατοικία του, στο προάστιο της Μόσχας Τσιγκάσοβο και ο επικεφαλής ανακριτής Βαλέρι Νικαλάγεφ προειδοποίησε ότι η κατάσχεση μπορεί να επεκταθεί σε κάθε περιουσιακό στοιχείο του στη Ρωσία και το εξωτερικό, γι' αυτό και θα ζητηθεί η συνδρομή της Ιντερπόλ.<p>
 Κατά τη γνώμη του δικηγόρου Πάβελ Αστάχοφ η Γενική Εισαγγελία επιδιώκει, συν τοις άλλοις, «να θέσει υπό τον έλεγχό της και την προσωπική ζωή του Γκουσίνσκι», ο οποίος δεν θα έχει πλέον τη δυνατότητα να χρησιμοποιήσει «ούτε μαχαιροπίρουνο χωρίς έγγραφη άδεια», ωστόσο οι ανακριτές τον καθησύχασαν ότι η

κατάσχεση δεν αφορά τα είδη καθημερινής χρήσης, «εκτός πλέον εάν είναι από πολύτιμα μέταλλα».<p>
 Μέχρι στιγμής αντιφατικές είναι οι εκτιμήσεις εάν η καταγραφή μπορεί να επεκταθεί χωρίς δικαστική απόφαση για κατάσχεση και στους άυλους τίτλους του Γκουσίνσκι και ειδικά στις μετοχές των εταιρειών του, που ελέγχουν μέσα ενημέρωσης. Οι δικηγόροι του αναμένουν περαιτέρω κλιμάκωση της «εισαγγελικής επίθεσης», ενώ εκπρόσωπος του συγκροτήματός του «Μίντια Μοστ» χαρακτήρισε την «εισβολή» στην οικία του όχι τυχαία, αφού προέκυψε λίγο μετά τις αποκαλυπτικές

έρευνες του ΝΤΒ για παράνομη απόκτηση διαμερισμάτων από κορυφαίους εισαγγελείς.<p>
 <b>Στα ψηλά
 το δίκτυό του<p></b>
 Το εντυπωσιακό πάντως είναι ότι το δίκτυο ΝΤΒ αφιέρωσε στη δίωξη του ιδιοκτήτη

του πολύ χαμηλότερη θέση απ' ό,τι παλαιότερα και πολύ πίσω από το ταξίδι του Β. Πούτιν στη Β. Κορέα και τις προεδρικές επιτυχίες στην κρατική Δούμα, όπου με συντριπτική πλειοψηφία ανατράπηκε το βέτο της Aνω Βουλής και εγκρίθηκαν τα αμφιλεγόμενα νομοσχέδια για τη νέα σύνθεση του Συμβουλίου της Ομοσπονδίας και για τη δυνατότητα του προέδρου να καθαιρεί τους κυβερνήτες εάν παραβιάζουν ομοσπονδιακούς νόμους.<p>
 Οι περισσότεροι παρατηρητές δε βιάζονται ακόμη να μιλήσουν για σημάδι καλής θέλησης προς το Κρεμλίνο, αλλά ταυτόχρονα σημειώνουν και το πρωτοσέλιδο της εφημερίδας του μεγαλοεπιχειρηματία Μπαρίς Μπερεζόφσκι, ο οποίος υπέβαλε χθες την παραίτησή του από την κρατική Δούμα. Η «Νόβιε Ιζβέστια» κάνει λόγο για μυστική εισήγηση του «προεδρικού περιβάλλοντος», που σχεδιάζει «ολοκληρωτικό έλεγχο των ΜΜΕ και δημιουργία ενιαίου προπαγανδιστικού πλαισίου για την υποστήριξη της πολιτικής ηγεσίας της χώρας». Την ίδια στιγμή ο κ. Μπερεζόφσκι μάθαινε ότι το ελβετικό ανώτατο δικαστήριο ανέβασε σε 715 εκατομμύρια δολάρια το ποσόν που έχει υπεξαιρεθεί από την αεροπορική εταιρεία «Αεροφλότ» και ανακοίνωσε την πρόθεσή του να συνεργαστεί πλήρως με τους Ρώσους ανακριτές που θα μεταβούν στην Ελβετία στα τέλη του μήνα ερευνώντας την υπόθεση και την πιθανή εμπλοκή του αμφιλεγόμενου μεγιστάνα.<p>
 <b>Aνέκδοτα
 Mπερεζόφσκι<p></b>
 Ο Μπαρίς Μπερεζόφσκι αποχαιρέτησε τους πρώην συναδέλφους του βουλευτές, υπονοώντας ότι θα παραμείνει στο πολιτικό προσκήνιο, μ' ένα ανέκδοτο για τη διαφορά ενός Aγγλου κι ενός Εβραίου: «Ο Aγγλος φεύγει χωρίς να χαιρετίσει, ο Εβραίος χαιρετά χωρίς να φύγει».<p>
 Και για να μην υπάρχουν αμφιβολίες για τις αντιδράσεις της κοινής γνώμης, η «Μασκόφσκιε Νόβοστι» δημοσιεύει δημοσκόπηση ρωτώντας εάν οι διώξεις των «οικονομικών ολιγαρχών» θα φθάσουν ποτέ στα δικαστήρια και στην επιβολή ποινών. Μόνο 14% όσων απάντησαν το πιστεύει, ενώ το 75% το αποκλείει κατηγορηματικά. Ο δρόμος για συμβιβασμούς ορθάνοιχτος, όπως και για αμοιβαίους

εκβιασμούς άλλωστε...<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
