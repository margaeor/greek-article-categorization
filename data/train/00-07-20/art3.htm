<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 20 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο αιώνιος εφιάλτης για τους απανταχού κινηματογραφιστές (πόσο μάλλον για τους μικρομηκάδες, ντοκιμαντερίστες και καρτουνίστες) είναι ως γνωστόν το πώς θα χρηματοδοτήσουν και θα προβάλουν την ταινία τους...<p>
 Τα νέα όμως γι' αυτούς και για το κοινό τους είναι ελπιδοφόρα. Η νέα επανάσταση στo χώρο των οπτικοακουστικών λέγεται «μικροσινεμά»: το σινεμά του οποίου η διανομή γίνεται μέσω Iντερνετ! Τι σημαίνει αυτό; Πως με μια ψηφιακή κάμερα κι ένα κομπιούτερ, ο δημιουργός μπορεί να γυρίσει, να επεξεργαστεί και να μοντάρει μόνος την ταινία του και σε εξαιρετικά χαμηλό κόστος, και στη συνέχεια, αφού την αποθηκεύσει σε δισκέτα, να την προβάλει σε κάποιο σχετικό site του Διαδικτύου, προσελκύοντας έτσι έναν αριθμό θεατών που δεν θα φανταζόταν ούτε στα πιο τρελά του όνειρα: εν δυνάμει δηλαδή όλους τους χρήστες

Iντερνετ ανά την υφήλιο που τα δύο επόμενα χρόνια υπολογίζεται πως θα φτάσουν τα 300 εκατομμύρια...<p>
 Αν και ακόμα σε πειραματικό στάδιο (οι ταινίες αργούν κάπως να «κατεβούν» και είναι συνήθως περιορισμένης χρονικής διάρκειας), το μικροσινεμά, που ξεκίνησε από την Αμερική και ήδη φιλοξενείται σε μια σειρά ηλεκτρονικών διευθύνσεων με δημοφιλέστερη αυτήν της πρωτοπόρου Atom Films (www.atomfilms.com), έχει ενθουσιάσει τους επαγγελματίες του χώρου. Ταυτόχρονα όμως έχει συναρπάσει κι ένα σινεφίλ κοινό που αναζητεί έναν διαφορετικό, πειραματικό κινηματογράφο. Εναν κινηματογράφο διαθέσιμο στο σπίτι του 24 ώρες το 24ωρο, επτά μέρες την εβδομάδα...<p>
 Αν πάντως σε Ευρώπη και Αμερική ήδη πολλοί κινηματογραφιστές γυρίζουν ταινίες αποκλειστικά για το Iντερνετ (μεταξύ των οποίων και παρωδίες... χολιγουντιανών), οι Eλληνες δεν έχουν αρχίσει ακόμα να εξερευνούν το νέο αυτό μέσο. <p>
 <b>Διαγωνισμός
 «μικροσινεμά»<p></b>
 Τώρα ωστόσο, έχουν ένα σημαντικό κίνητρο: το διεθνή διαγωνισμό «Μικροσινεμά 2000» του Media Desk Hellas (το ελληνικό γραφείο του ευρωπαϊκού προγράμματος Media του υπουργείου Τύπου και ΜΜΕ) και του Κέντρου Ελληνικού Ντοκιμαντέρ, στο

πλαίσιο του Φεστιβάλ Ντοκιμαντέρ Καλαμάτας (22-28/10).Ο διαγωνισμός είναι ανοιχτός στον πειραματισμό νέων και καθιερωμένων δημιουργών, δύο εκ των οποίων

θα αποσπάσουν με τα ψηφιακά ταινιάκια τους (μάξιμουμ διάρκειας 6 λεπτών) τα Ειδικά Βραβεία Μικροσινεμά για Ντοκιμαντέρ Προηγμένης Τεχνολογίας (ενός εκατομμυρίου και πεντακοσίων χιλιάδων δραχμών αντίστοιχα).<p>
 Ο διαγωνισμός αφορά μόνο ντοκιμαντέρ, ήδη όμως έχει ξυπνήσει το ενδιαφέρον πολλών μικρομηκάδων που ελπίζουν σε κάτι παρόμοιο και από το Φεστιβάλ Δράμας. Προς το παρόν πάντως αρκούνται στις επισκέψεις τους σε σχετικές ηλεκτρονικές διευθύνσεις (www.ifilm.com, www.undergroundfilm.com, www.mediatrip.com κ.α.). Επισκέψεις που δεν δίνουν μόνο τη δυνατότητα παρακολούθησης ολόκληρων ταινιών (άλλοτε δωρεάν, άλλοτε με κάποιο κόστος ή συνδρομή) ή τρέιλερ, αλλά και αγοράς

ταινιών, οn-line αξιολόγησής τους, ενημέρωσης για τους διαθέσιμους τίτλους, καθώς και συνοδευτικές πληροφορίες...<p>
 Δεν είναι τυχαίο πως η Atom Films χαρακτηρίζεται ως «εταιρεία ψυχαγωγίας επόμενης γενιάς». Η προβολή ταινιών μέσω Διαδικτύου ήταν απλώς θέμα χρόνου. Χαρακτηριστικές είναι οι περιπτώσεις του Στίβεν Κινγκ που πρόσφατα έγραψε ένα βιβλίο για αποκλειστική ανάγνωση μέσω Διαδικτύου, του Ντέιβιντ Κρόνενμπεργκ που δρομολόγησε σειρά επεισοδίων διδασκαλίας κινηματογράφου μέσω Διαδικτύου, αλλά και του χαμηλού κόστους ψευδοντοκιμαντέρ Blair Witch Project που σάρωσε χάρη και στο, μέσω Iντερνετ, μάρκετινγκ...<p>
 Ηδη έχουν ξεφυτρώσει φεστιβάλ μικροσινεμά (όπως το περιοδεύον αμερικανικό φεστιβάλ RES FES), ενώ στις περσινές Κάνες όπου η Αtom Films είχε το δικό της περίπτερο, ανακοινώθηκε το μεγαλόπνοο σχέδιο της εταιρείας να φέρει τους μεγάλους σκηνοθέτες στο Διαδίκτυο: οι Μπερνάρντο Μπερτολούτσι, Ακι Καουρισμάκι, Τζιμ Τζάρμους και Κρις Μάρκερ είναι μερικά μόνο από τα ονόματα που θα σκηνοθετήσουν συνολικά 15 ταινίες μικρού μήκους, διάρκειας περίπου 10 λεπτών, που θα διανεμηθούν αρχικά on-line...<p>
 <b>Kαι ταινίες
 μεγάλου μήκους<p></b>
 Στο (άμεσο) μέλλον είναι κάτι παραπάνω από βέβαιο πως και μεγάλου μήκους ταινίες θα προβάλλονται μέσω Iντερνετ, ενώ σημερινά μπλοκμπάστερ, τύπου «Τιτανικού», θα γυρίζονται με σενάριο τέτοιο που να επιτρέπει τον κερματισμό τους σε μικρότερες αυτόνομες ενότητες με πλάνα που θα είναι εξίσου εντυπωσιακά

στη μεγάλη οθόνη και στην οθόνη του αυριανού κινητού μας τηλεφώνου! Αλλοι πάλι

ποντάρουν στις δυνατότητες που δίνει η διαδραστικότητα: αντί να προσφέρουμε, λένε, στον κόσμο μια ολοκληρωμένη ιστορία, θα συλλέγουμε απλώς τα συστατικά της (ήρωες, συνθήκες, σχέσεις κ.λπ.) και θα δίνουμε τη δυνατότητα στο θεατή-συμμέτοχο να διαμορφώνει την ιστορία...<p>
 Ωστόσο οι δυνατότητες για τους «μικρούς» και τις εθνικές κινηματογραφίες έχουν

αυτή τη στιγμή ακόμα μεγαλύτερο ενδιαφέρον - και δεν πρόκειται ν' αφήσουν το Χόλιγουντ ανεπηρέαστο.<p>
 «Αυτό που μετρά πλέον είναι το ταλέντο του δημιουργού και όχι η πρόσβαση στη χρηματοδότηση», υπογραμμίζει η Ιωάννα Χαριτάτου, διευθύντρια του Media Desk. «Και τα νέα ψηφιακά μέσα περιμένουν τους δικούς τους παραμυθάδες που θα δημιουργήσουν τη νέα ψηφιακή γλώσσα του μικροσινεμά...». Γιατί κάθε νέο μέσο απαιτεί τη δική του «γλώσσα» και βέβαια «όχι κομπιουτεράδες, μα πραγματικούς δημιουργούς»...<p>
 Είναι γεγονός πως παρά τα μειονεκτήματά του (μοναχικός τρόπος θέασης ταινιών, χρονοβόρο «μποτιλιάρισμα» στο δίκτυο, σκόντο στα χρώματα και άλλες εκπτώσεις στο τελικό αποτέλεσμα λόγω πρακτικών δεσμεύσεων, και σε κάποιες περιπτώσεις ερασιτεχνισμός), το μικροσινεμά ανοίγει νέους δρόμους, αφού για πρώτη φορά ταινίες αποκλεισμένες από το παγκόσμιο κύκλωμα διανομής θα προβληθούν σε κάθε μέρος του πλανήτη με τόσο μικρό κόστος.<p>
 Αν μη τι άλλο, για την Ελλάδα, ίσως αποτελέσει μια λύση για όλες αυτές τις αξιόλογες ταινίες μικρού μήκους (βλ. Δράμα, «Μικρογραφίες» του ΕΚΚ κ.λπ.) που κάθε χρόνο γυρίζονται με μόχθο στη χώρα μας και παραμένουν ουσιαστικά αθέατες...<p>
 Αιτήσεις συμμετοχής στο διαγωνισμό «Mικροσινεμά 2000» γίνονται δεκτές έως τα τέλη Ιουλίου. Για περισσότερες πληροφορίες: τηλ.7254056 και www.mediadesk.gr.<p>
 <b>ΕΥΑΝΝΑ ΒΕΝΑΡΔΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
