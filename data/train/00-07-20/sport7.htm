<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 20 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


«Αλλες δύο μετεγγραφές», καθώς μένουν (κάτι λιγότερο από) δύο εβδομάδες ώς το τέλος της θερινής περιόδου, ανήγγειλε χθες ο Γιάννης Παθιακάκης στο αεροδρόμιο, πριν από το ταξίδι της ΑΕΚ προς το Αρνεμ, όπου το βράδυ ξεκίνησε το κύριο στάδιο της προετοιμασίας. «Θα 'ναι ξένοι, ελεύθεροι, κοινοτικοί», διευκρίνισε ο τεχνικός της Ενωσης. «Αν ο προπονητής εκτιμά ότι υπάρχουν ακόμη κενά, τότε θα πάρουμε κι άλλους ποδοσφαιριστές» είχε πει νωρίτερα ο διευθύνων σύμβουλος της ΠΑΕ, αρχηγός της αποστολής στην Ολλανδία, Πέτρος Στάθης.<p>
 Ο κόουτς ρίχνει πλέον το βάρος (μετά και το ναυάγιο Τιάγκο) στο χώρο άμυνας. «Αν βρούμε κάτι πολύ καλό, τότε και κοινοτικός να μην είναι, πάλι θα τον αποκτήσουμε», συμπλήρωσε ο Παθιακάκης, πράγμα που συνεπάγεται την απελευθέρωση του Μπιέκοβιτς. Ο Σέρβος φορ, ούτως ή άλλως με κάποιον τρόπο πρέπει ν' αδειάσει θέση στο ρόστερ. Εφόσον τούτο συμβεί και δεν αγοραστεί «μη κοινοτικός», τότε θα μπει στην ομάδα ο δανεικός (Αργεντινός) Κάλβο.<p>
 Το απόγευμα, εξάλλου, η ΑΕΚ ανακοίνωσε τη σύναψη μονοετούς (με δικαίωμα της ΠΑΕ να το ανανεώσει) συμβολαίου με τον Κωστή. Ο Μακεδόνας κυνηγός υπέγραψε, αλλά δεν ταξίδεψε στο αθλητικό κέντρο Ντε Μπράντινχ (όπου, παρεμπιπτόντως, αυτό τον καιρό προετοιμάζεται κι η Φέγενορντ). Εμεινε στην Ελλάδα και θ' ακολουθήσει δικό του πρόγραμμα. Αλλωστε ο Παθιακάκης θέλησε να ξεκαθαρίσει πως δεν πρόκειται ακριβώς για μετεγγραφή.<p>
 «Για να μην υπάρχουν παρερμηνείες, θέλω τον Χρήστο στην ομάδα, αλλά με τις προϋποθέσεις που θα εξασφαλίσουν την ομαλή ένταξή του σ' αυτήν. Τούτη τη στιγμή, ενώ δεν είναι εις θέσιν να προσφέρει ως βασικός παίκτης, παρουσιάστηκε περίπου ότι θα τον πάρουμε και θα μας λύσει όλα τα προβλήματα. Προέχει ν' αποθεραπευθεί πλήρως, σωματικά και ψυχολογικά, κι όταν είναι έτοιμος, σιγά σιγά να μπει στο πρόγραμμα της ομάδας». Διαδικασία που θα πάρει, απ' όσα και οι γιατροί λένε, τρεις έως πέντε μήνες.<p>
 Στην Ολλανδία, όπου η αποστολή βρήκε συννεφιά και δροσιά (θερμοκρασία 17 βαθμών Κελσίου), η ΑΕΚ έχει προγραμματίσει τρία φιλικά. Το πρώτο αύριο, το δεύτερο και σημαντικότερο την Κυριακή με τη NEC Ναϊμέχεν, το τρίτο την άλλη Πέμπτη. <p>
 Χθες ανακοινώθηκαν και τα νούμερα στις φανέλες των ποδοσφαιριστών. Το «4» (που, για τιμή στον Μανωλά, πέρυσι δεν το είχε κανείς) το πήρε ο Ντόντσεφ, το «3» ο Φερούζεμ, ο Ζαγοράκης έχει το «6», ο Κωστής το «9», ο Τσάρτας το «10». Ο Νάβας πήρε το «33», ο Ρουίς το «30», ο Χιώτης το «22». Οι υπόλοιποι κράτησαν τα νούμερα που είχαν στην περασμένη χρονιά: «1» ο Ατματσίδης, «2» ο Δέλλας, «5» ο Κωστένογλου, «7» ο Μαλαδένης, «8» ο Σαβέβσκι, «11» ο Νικολαΐδης, «12» ο Κοπιτσής, «14» ο Ζήκος, «15» ο Μιχαηλίδης, «17» ο Κασάπης, «18» ο Πάσιος, «20» ο Κωνσταντινίδης, «21» ο Καραγιάννης, «23» ο Λάκης, «28» ο Πετκόφ, «32» ο Καψής.<p>

<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
