<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σάββατο 06/05/2000

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tου ΒΑΣΙΛΗ Κ. ΚΑΛΑΜΑΡΑ<p>
 Αρχαιολάτρης ο Ιρλανδός νομπελίστας ποιητής Σέιμους Χίνι, ζει και αναπνέει με τα σύμβολα της ελληνικής μυθολογίας, τα αρχέτυπα του νεοελληνικού τοπίου και ανακαλύπτει αντιστοιχίες με την ιστορία της πατρίδας του. Καθόλου παράξενο, αν αναλογισθείτε ότι ως λαοί έχουμε πολλά κοινά, όπως τον Εμφύλιο. Μια υπόθεση που σε μας δεν έχει ξεχαστεί -αν κρίνουμε από τον αριθμό των βιβλίων που εκδίδονται ετησίως-, πόσο μάλλον στη Βόρεια Ιρλανδία, που ακόμη το αίμα δεν έχει σταματήσει να ρέει. «Η Βόρεια Ιρλανδία έχει το πρόβλημα στο DNA της», είπε σε χθεσινή συνέντευξη Τύπου, σε κεντρικό ξενοδοχείο, με αφορμή την ελληνική έκδοση του βιβλίου του «Αλφάβητα» («Ιστός»). Μία έκδοση για τους ρέκτες της ποιήσεως και της τέχνης, η οποία συνοδεύεται από χαρακτικά του Δημήτρη Χατζή. <p>
 «Διαφαίνεται κάποια πιθανότητα λύσης, αλλά για καιρό ακόμη τα πράγματα θα είναι χάλια. Πάντως, φαίνεται ότι κάτι πάει να αλλάξει», συνέχισε. Αρχαιολάτρης, δεν είπαμε; Ε, και στο ιρλανδικό πρόβλημα βρήκε αναλογίες με την «Ορέστεια» του Αισχύλου: «Το ζήτημα από εδώ και πέρα είναι, πώς θα περάσουμε από την κουλτούρα της εκδίκησης στη θεσμοθετημένη απονομή δικαιοσύνης. Ενώ, όμως, στην αισχύλεια τραγωδία έχουμε τον από μηχανής θεό, ο οποίος απονέμει δικαιοσύνη, στη δική μας περίπτωση έχουμε τον διαπραγματευτή Τζορτζ Μίτσελ». Ο Σέιμους Χίνι δεν ξεχνάει το χιούμορ του, ακόμη κι όταν η ερώτηση που του τίθεται τον «καίει».<p>
 Ο μεγαλύτερος από τα εννέα αδέλφια, κατάγεται από οικογένεια καθολικών μικροκτηματιών αγροτών. Αγρότης γέννημα-θρέμμα, δεν ξέχασε ποτέ τον τόπο καταγωγής του και ότι χρειαζόταν να διανύει πολλά μίλια, όταν ήταν μικρός, να πάει από το σπίτι στο σχολείο του. Μας άρεσε η εικόνα που έδωσε ο Στρατής Χαβιαράς, ο οποίος ήταν παρών: «Τα πόδια ξυπόλητα στις λάσπες και το κεφάλι του να ιδεοφορεί». Αριστούχος μαθητής, καθηγητής αργότερα στη Μέση Εκπαίδευση, έως ότου καταλήξει στο Πανεπιστήμιο του Χάρβαρντ, όπου θα διδάξει. Οι φοιτητές σκοτωνόντουσαν, όπως θυμήθηκε και πάλι ο Χαβιαράς, ν' ακούσουν τα μαθήματά του. <p>
 Στην αρχή αναφερθήκαμε στην αρχαιολατρία του Σέιμους Χίνι. Ο έρωτας, ας τον πούμε έτσι, κρατάει από παλιά, από την πρώτη του ποιητική συλλογή, η οποία άνοιγε με το ποίημα «Σκάβοντας» και έκλεινε με το ελληνογενές «Ο προσωπικός Ελικώνας». Ξέρετε πόσα χρόνια πριν; Εδώ και τριάντα έξι. «Ολα μου έρχονται βαθιά μέσα από το έδαφος, μέσα από την ίδια τη ζωή, είναι κάτι, πώς να το πω, αναπόφευκτο». Αναπόφευκτο, μοιραίο ήταν και το ταξίδι στην Ελλάδα το 1995, με το ζεύγος του εικαστικού Δημήτρη Χατζή, οπότε ενώ βρισκόταν στην Πύλο, έμαθε το χαρμόσυνο γεγονός: τη βράβευσή του με το Νόμπελ της Σουηδικής Ακαδημίας. <p>
 Επανήλθε έπειτα από δύο χρόνια, το 1997, χρονιά που συνέλαβε τα επτά ελληνοκεντρικά «Σονέτα από την Ελλάδα», τα οποία περιλαμβάνονται στα «Αλφάβητα», τα οποία είναι μια επιλογή από το σύνολο του έργου του. Τα επτά σονέτα είναι η γνωστή φόρμα τών δεκατετραστίχων και τα ενεμπνεύσθη καθ' οδόν από Σπάρτη προς Αρκαδία. «Ηταν σαν ζητούσε η εμπειρία να γίνει ποίημα από μόνη της», θυμάται. Είχαν καλομπεί στην Αρκαδία και ο ασφαλτοστρωμένος δρόμος είχε στρωθεί με μήλα, τα οποία είχαν χυθεί από ένα φορτηγό. «Ηταν σαν ένας οιωνός που πραγματοποιήθηκε» κι αυτός ο οιωνός βρήκε την έκφρασή του στο σονέτο «Μέσα στην Αρκαδία». <p>
 Μετά ήρθαν, όπως θυμήθηκε, οι «Σταύλοι του Αυγεία». Καθώς, λοιπόν, είχε φθάσει στην Ολυμπία, παρατηρούσε να κυλάει ο ποταμός Αλφειός. Αίφνης, του ήρθε στο μυαλό ο Ηρακλής, ο οποίος προσπαθούσε να εκτρέψει το ποτάμι για να καθαριστεί η κόπρος του Αυγεία. Και αμέσως βρέθηκε η αντιστοιχία με το δολοφονημένο φίλο του στην Ιρλανδία. «Ηταν σαν να έβλεπα, μετά την πολιτική δολοφονία του φίλου μου, την αστυνομία να ξεπλένει με μάνικες την άσφαλτο».<p>
 Μα η ποίηση εμπνέεται από τόσο πεζά πράγματα, όπως είναι η πτώση των μήλων από ένα φορτηγό, ακούστηκε η ερώτηση. «Αρκεί να μην πέσουν στο κεφάλι σου! », ήρθε η απάντησή του. Και συνέχισε: «Αρκεί τη στιγμή που πέφτουν να υπηρετούν την έμπνευσή σου. Αλλωστε, απεχθάνομαι τα προκαθορισμένα πράγματα. Οι εμπειρίες έρχονται και με βρίσκουν, όχι εγώ αυτές». <p>
 Δίπλα του, εκτός από τον Στρατή Χαβιαρά, βρισκόταν ο φίλος του Δημήτρης Χατζής. Οικοδεσπότης της συνάντησης ο Μανόλης Σαββίδης, εκδότης του «Ιστού», ο οποίος είπε ότι το βιβλίο είναι μία προσπάθεια τεσσάρων φίλων να πιάσουν ένα συναίσθημα, μια μνήμη, κάτι πολύτιμο σαν τη φιλία. «Εδώ ταιριάζει», είπε, ο στίχος του Νίκου Εγγονόπουλου: «Μπολιβάρ είσαι ωραίος σαν Ελληνας! ». Και εμείς αντικαταστήσαμε το όνομα του Μπολιβάρ με αυτό του Χίνι. Αλλωστε, όποιος μετέχει της κοινής παιδεύσεως, όπως έχει γράψει και ο Ισοκράτης -τον επικαλέστηκε ο Σαββίδης-, τι άλλο είναι, παρά Ελληνας.<p>
 Χθες βράδυ, ο Ιρλανδός ποιητής και οι μεταφραστές του διάβασαν ποιήματά του, στην Παλαιά Βουλή, ενώ σήμερα ώς τη 1 το μεσημέρι θα υπογράφει αντίτυπα των βιβλίων, στο βιβλιοπωλείο «Ελευθερουδάκης» της οδού Πανεπιστημίου.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
