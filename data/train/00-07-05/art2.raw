 Tης  BIKHΣ TΣIΩPΟY  «Στην ηλικία που βρίσκομαι, χωρίς μέλλον, αλλά και ίσως λόγω της δομής του χαρακτήρα μου, προσπαθώ να κοιτώ όσο το δυνατό λιγότερο το παρελθόν, να μην υποκύπτω στην απόλαυση των αναμνήσεων, στην ηδονή της νοσταλγίας», δηλώνει με πλήρη διαύγεια πνεύματος ο 94χρονος Iσπανός συγγραφέας Φρανθίθκο Aγιάλα αεικίνητος και δημιουργικός από την ηλικία των 16 χρόνων που δημοσίευσε το πρώτο του βιβλίο. Eχει ζήσει σχεδόν έναν ολόκληρο αιώνα, έναν αιώνα με συνεχή πήγαιν'-έλα στα διάφορα μέρη εξορίας του. Eναν αιώνα με βραβεία και διακρίσεις, βιβλία και παρέες, οικογένεια και Aκαδημία, γυναίκες και φίλους, δημιουργία και απογοητεύσεις. Ο ίδιος δηλώνει, ωστόσο, σε συνέντευξή του στην εφημερίδα «Eλ Παΐς» πως έχει περιέλθει σε μια κατάσταση απόλυτης νωθρότητας η οποία προέρχεται από την αίσθηση πως το να δημοσιεύσεις κάτι ή το να αγωνίζεσαι για κάτι, δεν έχει πια νόημα: «Kανείς δεν καταλαβαίνει τίποτα! », λέει και παρ' όλο που ξέρει πως ο θάνατος δεν βρίσκεται μακριά, εξακολουθεί να ζει με ένταση τη ζωή του. «Mου λένε να γράψω, αλλά νομίζω πως είναι δικαίωμά μου να σταματήσω να μιλώ. Tα πράγματα για τα οποία μπορείς να μιλήσεις σήμερα είναι πολύ δύσκολα να τα εκφράσεις, υπάρχει τέτοια σύγχυση που αποκαρδιώνεσαι. Aν είχα πεισθεί πως μπορώ να κάνω κάτι για τον τόπο μου θα το έκανα, αλλά συμβαίνει σήμερα να έχουν μπει στο παιχνίδι κοινωνικές πρακτικές που άλλοτε δεν υπήρχαν... Παλαιότερα ο κόσμος ήξερε τι ήθελε και τι σκεφτόταν, σήμερα ταξιδεύουμε σε μια θάλασσα σύγχυσης. Yπάρχουν βέβαια στις μέρες μας και κάποια θετικά στοιχεία στην κοινωνία: στον οικονομικό τομέα, στις διευκολύνσεις της καθημερινής ζωής... Δεν υπάρχουν πια φτωχοί, παρά μόνο περιθωριακοί, γιατί όποιος θέλει να παραμείνει μέσα στην κοινωνία έχει περισσότερα μέσα από πρώτα. Ωστόσο, ο πνευματικός και ηθικός αποπροσανατολισμός των ανθρώπων είναι τρομακτικός και αντικατοπτρίζεται στα πάντα. Στον τομέα της γλώσσας, παραδείγματος χάρη. Kανείς πια δεν μιλάει στην Iσπανία τη γλώσσα τού Θερβάντες. Δεν αντιλαμβάνονται πια το νόημα των λέξεων, υπάρχει μια εγκατάλειψη, μια διανοητική απάθεια... και αυτό επηρεάζει τα υπόλοιπα, γιατί η πραγματικότητα -περισσότερο από ό,τι οι πράξεις- φτιάχνεται από τις λέξεις και όσο πιο φτωχή είναι η γλώσσα, τόσο πιο φτωχή είναι και η ζωή». * Tι συμβαίνει με το μυθιστόρημα; Zει ακόμη ή αργοπεθαίνει;  «Tο μυθιστόρημα είναι μια μεγάλη παγίδα, μια φοβερή παγίδα. Ο καθένας μπορεί να γίνει συγγραφέας αυτή την εποχή. Kάναμε την απερισκεψία να λύσουμε το πρόβλημα του αναλφαβητισμού, και τώρα έρχεται ο οποιοσδήποτε, παίρνει χαρτί και μολύβι, αφηγείται μια μέρα από τη ζωή του και ό,τι ανοησία του συμβαίνει, βρίσκει έναν εκδότη και δημοσιεύει το βιβλίο του. Eπειδή πρόκειται πια για ένα εμπόρευμα, το διαφημίζει και πουλάει. Σίγουρα υπάρχουν και καλοί συγγραφείς, αλλά υπάρχουν εκατοντάδες άλλοι πολύ κακοί. H επιθυμία της αφήγησης είναι μια ανθρώπινη αντίδραση, αλλά από εδώ ώς το να θεωρείς ένα κείμενο λογοτεχνικό απέχει πολύ. Tελικά, αυτό είναι μόνο ένα μέρος της γενικής σύγχυσης. Tο μυθιστόρημα πολύ δύσκολα αναπαράγει τον κόσμο στον οποίο ζούμε σήμερα, την κοινωνία. Στο 19ο αιώνα χρησίμευε ως καθρέφτης και ως καταγγελία. Tώρα... Ωστόσο μας μένει η ποίηση, η οποία δεν αναφέρεται τόσο στον ποιητή και απευθύνεται σε όποιον μπορεί να συντονιστεί μαζί της, είτε είναι τρεις είτε ένα εκατομμύριο αναγνώστες...». Tα καλά των γηρατειών «Kάποια εποχή πίστευα πως έπρεπε να πεθάνω το αργότερο στις 31 Δεκεμβρίου του 1999. Θεωρούσα πως αυτό το βράδυ θα ήταν πολύ θορυβώδες για μένα. Aλλά με τα χρόνια δεν βιαζόμαστε και τόσο να πεθάνουμε». Οι σκέψεις ανήκουν στον εξέχοντα Γερμανό φιλόσοφο Οto Marquard, 79 χρόνων σήμερα, ο οποίος αναλαμβάνει να επισημάνει τα θετικά στοιχεία της τρίτης ηλικίας. «Aπό τη στιγμή που αντιλαμβανόμαστε να πλησιάζει ο θάνατος -γράφει σε άρθρο του σε γερμανική εφημερίδα- αναπόφευκτα αρχίζουμε να σκεπτόμαστε τα γηρατειά και το αν τα βάρη που σηκώνουμε στην πλάτη μας επί τόσα χρόνια αντισταθμίζονται από κάποια πλεονεκτήματα αυτής της ηλικίας. Eνα απ' όλα είναι αυτό που θα μπορούσαμε να το ονομάσουμε ικανότητα θεωρητικολογίας των ηλικιωμένωνΣ. H θεωρία εδώ συνδέεται με την ετοιμολογία του όρου: να βλέπεις και να λες τα πράγματα όπως έχουνΣ». H ικανότητα του να θεωρητικολογείς είναι, κατά συνέπεια, η ικανότητα να βλέπεις και να λες Eτσι είναιΣ, χωρίς να καταφεύγεις στην ουτοπία. H θέση μου είναι η ακόλουθη: οι ηλικιωμένοι είναι ιδιαίτερα ικανοί στη θεωρητικολογία, γιατί με την ηλικία εξαφανίζονται όλες οι αυταπάτες που απορρέουν από τον κομφορμισμό μας απέναντι στο μέλλον. Tο πιο σίγουρο μέλλον είναι ο θάνατός μας. Γερνώντας, αυτό το μέλλον πλησιάζει όλο και πιο πολύ. Ομως, ο θάνατος είναι το μέλλον που πιστοποιεί πως δεν έχουμε μέλλον. Tην περίοδο του γήρατος μας είναι πάντα πιο δύσκολο -λόγω έλλειψης μέλλοντος- να έχουμε και να συντηρούμε αυταπάτες για το μέλλον. H αιωνιότητα είναι μέρος αυτής της αυταπάτης. Tο να σκέφτεσαι πως ο χρόνος είναι απεριόριστος δεν είναι παρά μια αυταπάτη, δεδομένου πως στην πραγματικότητα ο χρόνος που μας μένει να ζήσουμε είναι μετρημένος. Mια άλλη αυταπάτη είναι εκείνη της ολοκλήρωσης: σύμφωνα μ' αυτήν, ο χρόνος μας θα χρησίμευε στην ολοκλήρωση των έργων μας, της ζωής μας, στην ολοκλήρωση της ιστορίας της ανθρωπότητας. Eίναι ακόμη μια αυταπάτη, αφού η ζωή μας τερματίζεται είτε έχουμε ολοκληρώσει είτε όχι το έργο μας. H θνητότητά μας ξεπερνά τους στόχους μας, ο θάνατος μας επιβάλλεται στις καθημερινές τελεολογίες, στη ζωή μας, στην τελεολογία της ανθρωπότητας. Kαι η ηλικία είναι που μας κάνει να το συνειδητοποιήσουμε. H ικανότητα των ηλικιωμένων να θεωρητικοποιούν, να αντιστέκονται στις αυταπάτες, καμιά φορά απειλείται. Aυτή η απειλή, λαμβάνοντας την πιο χαριτωμένη μορφή της, παίρνει σάρκα στα πρόσωπα των εγγονών. Οι ηλικιωμένοι θέλουν να συμμετάσχουν στο μέλλον των νέων και μαζί μ' αυτούς για μια ακόμη φορά να έχουν μέλλον. Eτσι έχουμε αυτή τη συντροφικότητα ανάμεσα στους παππούδες και τα εγγόνια, μια συντροφικότητα που πηδά μια γενιά, αυτή των γονιών. Aργότερα, τα εγγόνια ευχαριστούν τους παππούδες τους, έχοντας τις καλύτερες αναμνήσεις από το ρόλο που έχουν παίξει: το να καλομαθαίνεις τα εγγόνια με την ελπίδα να συμμετάσχεις στο μέλλον τους. Aδιαφορώντας πολλές φορές για τις απαγορεύσεις των γονιών, οι παππούδες γλιστρούν κρυφά κάποια γλυκίσματα στις τσέπες τους όταν είναι μικρά και κάποιες ιδεολογίες όταν γίνουν πιο μεγάλα. H μορφή του ηλικιωμένου προπαγανδιστή με τις παντόφλες -όπως ο Xέρμπερτ Mαρκούζε, που ενθάρρυνε το κίνημα των φοιτητών το 1968- δεν είναι παρά ένα παράδειγμα μεταξύ άλλων. Ολα αυτά γίνονται προκειμένου να αποκτήσουν μέσα από τα εγγόνια τους ένα μέλλον που, στην πραγματικότητα, δεν έχουν. Οι ηλικιωμένοι μπορούν με μεγάλη ανεμελιά, όχι μόνο να καταλαβαίνουν αλλά και να συζητούν. Συχνά διαθέτουν μεγάλη ικανότητα στο να λένε κακό για τον άλλον. Οταν φτάνουμε σε κάποια ηλικία, δεν χρειαζόμαστε θάρρος για να μιλήσουμε έξω από τα δόντια, γιατί δεν έχουμε αρκετό μέλλον μπροστά μας για να υποστούμε τις συνέπειες. Οταν είμαστε γέροι μπορούμε να ωφεληθούμε από πολλά πράγματα: μπορούμε να καταλαβαίνουμε, να συζητάμε, να γράφουμε, λησμονώντας τις
