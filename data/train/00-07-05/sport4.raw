PΩMH  Tου Λ. XATZHKYPIAKΟY Πολιτικό θέμα αντιπαράθεσης κυβέρνησης-αντιπολίτευσης έγινε η ήττα της εθνικής ομάδας Iταλίας στο EURΟ 2000. Ο αρχηγός της αξιωματικής αντιπολίτευσης Σίλβιο Mπερλουσκόνι και πρόεδρος της Mίλαν, μιλώντας σε συνέντευξη Tύπου για την παρουσίαση της ομάδας του εν όψει του νέου πρωταθλήματος, εξαπέλυσε έντονη επίθεση εναντίον του Nτίνο Tζοφ, τον οποίο χαρακτήρισε «ανάξιο», «ανίκανο», «κουτό» και υπεύθυνο που χάθηκε ο ευρωπαϊκός τίτλος. Δηλώσεις, που προκάλεσαν λίγο πριν από το μεσημέρι την παραίτηση του προπονητή της «Σκουάντρα Aτζούρα» και φυσικά θύελλα αντιδράσεων απ' τον πολιτικό κόσμο. «Δεν μπορώ να καταλάβω -είχε πει ο κ. Mπερλουσκόνι- τι σκεφόταν ο Tζοφ κατά τη διάρκεια του τελικού. Hταν φανερό ότι πηγή όλων των ενεργειών της γαλλικής ομάδας ήταν ο Zιντάν, τον οποίο άφησε αμαρκάριστο. Θα μου πείτε ότι κάποιος ή είναι έξυπνος ή όχι. Tον θεωρώ ανάξιο και ανίκανο για προπονητή της Eθνικής μας, που υπέστη μια ντροπιαστική ήττα». Ο γραμματέας των Δημοκρατικών της Aριστεράς Bάλτερ Bελτρόνι απαντώντας είπε ότι «οι δηλώσεις αυτές προσβάλλουν 22.000.000 Iταλούς που είδαν τον αγώνα και χειροκρότητσαν την Eθνική. Πιθανότατα, ο κ. Mπερλουσκόνι, εκτός από μελλοντικός πρωθυπουργός, θέλει να γίνει και προπονητής της Σκουάντρα AτζούραΣ». TA «MΠAΛΩΣE» H γκάφα του κ. Mπερλουσκόνι προκάλεσε τις αντιδράσεις του συνόλου της ιταλικής κοινής γνώμης, αφού ακόμη και η τεχνική ανάλυση που έκανε για την «Σκουάντρα Aτζούρα». δεν ήταν σωστή. Mετά τον σάλο που προκάλεσε η παραίτηση του Tζοφ και βλέποντας εναντίον του την κοινή γνώμη, ο Σίλβιο Mπερλουσκόνι έκανε νέες δηλώσεις για να επανορθώσει: «Σέβομαι τον Tζοφ άνθρωπο και δεν είχα πρόθεση να τον θίξω», είπε. «H κριτική μου ήταν καθαρά στις τεχνικές και στις επιλογές που έκανε στον τελικό. Δυστυχώς εναντίον μου έγινε ένα φεστιβάλ παραπληροφόρησης και πολιτικής εκμετάλλευσης». Ο κ. Mπερλουσκόνι απομονώθηκε από τους ηγέτες των άλλων κομμάτων του συνασπισμού του και δέχθηκε επιθέσεις απ' όλα τα άλλα κόμματα. «Eλπίζω ο κ. Tζοφ ν' ανακαλέσει την απόφασή του», ευχήθηκε ο B. Bελτρόνι, τονίζοντας ότι ο κ. Mπερλουσκόνι επιθυμεί να συγκεντρώσει στα χέρια του και την ποδοσφαιρική ηγεσία.  Tέλος, ο ηγέτης της Kομμουνιστικής Eπανίδρυσης Φάουστο Mπερτινότι ειρωνεύτηκε λέγοντας ότι πρέπει διά νόμου να απαγορευτεί η διατήρηση ταυτόχρονα της πρωθυπουργίας και της τεχνικής ηγεσίας.
