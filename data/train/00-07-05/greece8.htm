<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της <b>ΓEΩPΓIAΣ ΔAMA<p></b>
<b> Η</b>
 δημοκρατία και τα ανθρώπινα δικαιώματα εκφράστηκαν και χειροκροτήθηκαν με τον ιδανικότερο τρόπο, χθες κατά τη σύγκληση της Ολομέλειας των 350 έφηβων βουλευτών. «Xρειάζομαι την αγάπη όλων», είπε μια 17χρονη Αλβανίδα, μαθήτρια ελληνικού σχολείου. «Ζούμε στο περιθώριο», είπε ένας μαθητής με ειδικές ανάγκες.<p>
 «Ατομικά πρέπει να κρίνετε τους πολιτικούς, όχι ομαδικά. Διακρίνοντας τους πολιτικούς από τους πολιτικάντηδες», απάντησε στα «κατηγορώ» των εφήβων ο Απόστολος Κακλαμάνης, μιλώντας κι αυτός για ρατσισμό. Στη συνέχεια, ο πρόεδρος

της Bουλής απέκλεισε κάθε συζήτηση για το θέμα της αναγραφής του θρησκεύματος στις ταυτότητες.<p>
 Μια λεπτή μελαχρινή κοπέλα με τζιν παντελόνι ανέβηκε με αποφασιστικό βήμα στο έδρανο. Μιλώντας με δυνατή φωνή που έτρεμε είπε: «Με λένε Βαλμπόνα Τάνι. Ποτέ δεν μπορούσα να φανταστώ ότι θα βρισκόμουν εδώ και θα μιλούσα για το προσωπικό

μου πρόβλημα. Κάποιοι μ' αγάπησαν. Αυτοί που έμαθαν να ζουν σε ξένη χώρα. Αλλά

χρειάζομαι την αγάπη όλων. Στην αρχή, με αντιμετωπίζετε μ' ένα ψεύτικο χαμόγελο. Μετά, με ειρωνεία.<p>
 »Δεν ξέρω τον ορισμό του ρατσισμού. Αλλά ξέρω ότι αυτή η πληγή είναι ρατσισμός. Εσείς με κάνατε να τον νιώσω...Ηρθα με αγάπη και όνειρα. Πιστεύοντας ότι εδώ ο ήλιος θα ζεσταίνει καλύτερα...Οτι θα βρω έναν καλύτερο κόσμο. Δεν φταίω εγώ που γεννήθηκα σε άλλη χώρα. Δεν σας ζητώ χρήματα. Σας ζητώ μόνο ν' ανοίξετε την καρδιά σας. Και να μου χαρίσετε ένα αληθινό χαμόγελο».<p>
<b> Δάκρυσαν<p></b>
 Η αίθουσα σείστηκε από το χειροκρότημα. Ο υπουργός Εξωτερικών Γιώργος Παπανδρέου, ο υπουργός Παιδείας Πέτρος Ευθυμίου, ο Αντώνης Σαμαράκης έμειναν σκεφτικοί. Κάποιοι μαθητές δάκρυσαν.<p>
 Την ακολούθησε η Ελεωνόρα, Eλληνίδα της Αλβανίας: «Ζήσαμε ξεκομμένοι. 200 χρόνια μειονοτικοί. Γνωρίζοντας τη σκλαβιά, την πείνα, την τυραννία. Δεν χάσαμε τη γλώσσα μας. Περιφρονημένοι, επιζήσαμε. Αναζητώντας τη χαμένη μας ελευθερία, βρήκαμε έξοδο στην Ελλάδα. Σήμερα και οι δύο πλευρές μάς αντιμετωπίζουν ως μειονοτικούς. Μας απορρίπτετε και μας αποκαλείτε Αλβανούς. Βρισκόμαστε στο περιθώριο. Και δεν ξέρουμε πια πού ανήκουμε...».<p>
 Από την αναπηρική του καρέκλα, ένας ακόμα έφηβος, ο Γιώργος Κασιμάτης, με σταθερή φωνή, είπε: «Ηρθα να δώσω φωνή σ' όλα τα άτομα που ζουν στο περιθώριο λόγω της ανυπαρξίας υποδομής και χρημάτων. Το σχολείο μας απειλείται ακόμα και

με έξωση. Αδύνατον να εφαρμοστούν όλες αυτές οι θεωρίες περί ίσων δικαιωμάτων και ευκαιριών. Δώστε τουλάχιστον κίνητρα στις επιχειρήσεις, μήπως βρούμε εργασιακούς χώρους».<p>
 «Ρατσισμός, ναρκωτικά, βία. Η κοινωνία μας δεν μας παρέχει υγιή πρότυπα και ηθικές αξίες να στηριχθούμε. Το μόνο που μπορεί να κινήσει την προσοχή σας είναι οι δείκτες της Σοφοκλέους, προωθώντας την ανισότητα, τον κοινωνικό ρατσισμό. Το μόνο που μας μένει είναι να ονειρευόμαστε», πρόσθεσε η Μαρία Καρβέλα.<p>
 «Ξεσηκώνονται ρατσιστικές ομάδες. Είναι ψευδεπίγραφο ότι οι Αλβανοί μάς παίρνουν τις δουλειές. Απασχολούνται σε όποιες δεν καταδεχόμαστε. Αντιμετωπίζονται από τα Μέσα Ενημέρωσης σαν παιδιά ενός κατώτερου Θεού. Η αποστροφή και απόρριψή τους οδηγούν σε επικίνδυνους δρόμους. Να αντιδράσουμε πριν το αυγό του φιδιού γίνει φίδι», τόνισε ο Στέλιος.<p>
 «Λείπει η πολιτική βούληση από αυτούς που λαμβάνουν αποφάσεις», συμπλήρωσαν κάποιοι έφηβοι βουλευτές.<p>
 «Με αυτά που λέτε, τα κόμματα και οι πολιτικοί θα πρέπει να ανησυχούν. Απορρίπτετε πολλά. Ορισμένα, καλά κάνετε και τα απορρίπτετε. Να μη σταθούν εμπόδιο στο δρόμο σας. Η αγωνία σας για το δικό σας μέλλον είναι δικαιολογημένη...», είπε τονίζοντας τις λέξεις ο πρόεδρος της Bουλής.<p>
 «Ρατσισμός είναι η αντίληψη που καλλιεργείται για τους πολιτικούς, τους οποίους πρέπει να κρίνετε ατομικά. Διακρίνοντας τους πολιτικούς από τους πολιτευτές, οι οποίοι "οραματίζονται" μόνο τις επόμενες εκλογές», πρόσθεσε.<p>
 <b>Κύπρος και μειονότητες<p></b>
 Οι έφηβοι βουλευτές θέλησαν να μιλήσουν με ειλικρίνεια και για όσα «καίνε»: Οι

μαθητές που κατάγονται από την κατεχόμενη Κύπρο είπαν ότι «η ζωή ανήκει σ' όλους, ανεξαρτήτως εθνικότητας. Ελληνοκύπριοι και Τουρκοκύπριοι πρέπει να διαλύσουμε το μίσος που μας χωρίζει. Να κινούμαστε πλέον με ασφάλεια, ελεύθερα. Να ζήσουμε συμφιλιωμένοι. Διεκδικώντας τον πολιτισμό μας και τη γη μας με σεβασμό στα δικαιώματα των Τουρκοκυπρίων, χωρίς εθνικισμό».<p>
 «Στη Θράκη ζούμε αρμονικά με τουρκογενείς, Πομάκους και Αθίγγανους, που έχουν διαφορετική θρησκεία, ήθη και έθιμα. Εμπλουτιστήκαμε πολιτισμικά με κοινούς μουσικούς ήχους, συμμετέχουμε όλοι στις γιορτές», είπε ο Ιορδάνης προσφέροντας

στο προεδρείο συμβολικά τα προξενικά θρακιώτικα αρχεία. «Οι φιλικές σχέσεις και ο αλληλοσεβασμός είναι απαραίτητη προϋπόθεση για να προχωρήσουμε με όλες τις βαλκανικές χώρες. Η Ελλάδα να γίνει μητρόπολη των Bαλκανίων, κέντρο της διαβαλκανικής συνεργασίας», πρόσθεσε ο Βαρνάβας από την Ηλεία. «Τα τείχη έπεσαν μεταξύ Ελλάδας και Τουρκίας. Είναι ώρα να θυμηθούμε το όραμα του Ρήγα για τα Bαλκάνια», πρόσθεσε η Ευαγγελία.<p>
 Κατόπιν, μίλησαν έφηβοι του απόδημου Ελληνισμού. Η Ευανθία, από τις Ηνωμένες Πολιτείες, διαμαρτυρήθηκε έντονα για τα ελληνικά εκπαιδευτήρια: «Η ελληνική γλώσσα και φιλοσοφία αφέθηκε στην τύχη της Αρχιεπισκοπής. Που την έχει αφανίσει ακόμα και από την Εκκλησία βάζοντας την ταφόπετρα του Ελληνισμού...».<p>
 «Δεν αμφισβητώ την Εκκλησία για το πνεύμα της, αλλά για το κοινωνικό της έργο.

Ο Χριστόδουλος λέει ότι μας πάει. Μπορούμε κι εμείς να πούμε το ίδιο. Σημασία έχει τα όνειρά μας πού πάνε», άρχισε να λέει από το βήμα ο Γιάννης, επαναφέροντας τη συζήτηση των ημερών.<p>
 «Παράκληση. Αν έχεις κάποιο άλλο σημαντικό θέμα», τον διέκοψε ο κ. Κακλαμάνης.

«Από όσα είπαμε μόνο το θέμα των ταυτοτήτων πρόβαλαν οι δημοσιογράφοι. Τα άλλα

τούς φάνηκαν φτωχά», επέμεινε με παράπονο ο μαθητής. «Κάποιοι που είναι πίσω από τους δημοσιογράφους», τον διόρθωσε ο πρόεδρος της Bουλής.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
