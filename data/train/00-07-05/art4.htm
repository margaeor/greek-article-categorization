<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Στερεοφονικά<p> Δημήτρης Αναστασόπουλος<p> Η πόλη του Σιάτλ είναι περήφανη για δυο πράγματα. Το ένα ήταν η ταραχώδης εξέγερση ενάντια στην Παγκόσμια Τράπεζα, που εγκαινίασε ένα κύκλο αντίστασης στην παγκοσμιοποίηση της οικονομίας. Το άλλο είναι οι Pearl Jam, το μοναδικό συγκρότημα που επέζησε από τον τραγέλαφο που κατάντησε το ιδίωμα του γκραντζ, βρήκε τις μουσικές ρίζες του και συνέχισε να κυκλοφορεί άλμπουμς με την ίδια εμμονή.<p> Οι Pearl Jam βάφτισαν «Binaural» (Son y) το τελευταίο τους άλμπουμ, ξέθαψαν ένα θορυβώδες ροκ 'ν ρολ, απέσυραν τους παραγωγούς και το αποτέλεσμα ήταν ένα άλμπουμ αληθινό διαμάντι. Ενας πρωτόγονος ήχος, χωρίς παρεμβάσεις που να λειαίνουν την ένταση που θυμίζει τον Νιλ Γιανγκ και τους Led Zeppelin, το γκαράζ του '60, το φάντασμα των Nirvana, τη σήψη και την αναγέννησή τους.<p> Οι Pearl Jam είναι το μοναδικό συγκρότημα που άντεξε την ένταση του μύθου του γκραντζ. Και αρκετά έντιμοι, δεν εκμεταλλεύθηκαν τη δημοσιότητα αλλά πορεύτηκαν στην αντίθετη διαδρομή, αναζητώντας ό,τι πιο πρωτόλειο και άγριο μπορούσαν να συλλέξουν. Ο Ζαν Μποντριγιάρ είχε ονομάσει την σύγχρονη Αμερική ως την εικόνα της κοινωνίας μετά το όργιο της νεωτερικότητας. Οι Pearl Jam έψαξαν το μουσικό αντίστοιχο αυτής της αλήθειας. Και το «Binaural» ήταν η ανταμοιβή τους.<p> Οι Bρετανοί Porcupine Tree βασανίζονται από ένα είδος σχιζοφρένειας. Απεχθάνονται μετά βδελυγμίας να τους αποκαλούν ρεπλίκες των Pink Flo yd και γενικά να τους συγκρίνουν με το αρτ ροκ του '70 και από την άλλη κάνουν τα πάντα για να μοιάσουν με αυτούς. Αν το προηγούμενο άλμπουμ τους, το «Stupid Dream», ήταν μια προσπάθεια να ενστερνιστούν τον σύγχρονο ηλεκτρονικό ήχο, το τωρινό «Lightbulb Sun» (ΕΜΙ) είναι η επιστροφή τους στην νεοψυχεδέλεια που τους ανέδειξε. Φυσικά, ο Στιβ Γουίλσον, ο εγκέφαλός τους, δεν είναι ο Σιντ Μπάρετ αλλά ούτε ο Ρότζερ Γουότερς. Αρνούμενος να εντάξει τη μουσική του στις προδιαγραφές της βιομηχανίας, μπορεί να εναλλάσσει το σαρκαστικό τρίλεπτο «How is your life toda y» με το αμείλικτο «Russia on ice», που διαρκεί δεκατρία λεπτά. <p> Σίγουρα οι Porcupine Tree δεν δίνουν δεκάρα για τις συγκρίσεις. Εχουν πειραματιστεί στο παρελθόν με την άμπιεντ, το ροκ του '70, την ηλεκτρονική σκηνή, έχουν φτιάξει άλμπουμ για ταξίδια με LSD, έχουν λατρέψει και αντιγράψει τον ψυχεδελικό ήχο. Το «Lightbulb Sun» αποδεικνύει ότι δεν φοβούνται τίποτα όταν αποφασίσουν να συλήσουν τη ροκ παράδοση. Γι' αυτό και τα μπιτλικά ρεφρέν στέκονται δίπλα στις ατέλειωτες συγχορδίες και το μουρμουρητό του Γουίλσον συναντά ονειρικές μελωδίες.<p> Οι New Model Arm yακολουθούσαν πάντα την κατάρα του ονόματός τους. Ο Τζέισον Σάλιβαν, η παράξενη ξεδοντιασμένη φιγούρα, έδωσε αυτό το όνομα στο συγκρότημα, για να δείξει τις προθέσεις του. Ηταν το όνομα του επαναστατικού στρατού του Κρόμγουελ, που νίκησε τα βασιλικά στρατεύματα. Μόνο που ο ίδιος στρατός στάλθηκε μετά στην Ιρλανδία για να λύσει το «ιρλανδικό πρόβλημα» και ήταν υπεύθυνος για τη σφαγή των Ιρλανδών στην Ντρογκέντα.<p> Κάπως έτσι μοιάζει και η πορεία των ΝΜΑ. Στις αρχές του '80 το οργισμένο τρίο ξυπνούσε το φάντασμα του πανκ, υπεράσπιζε τους Εργατικούς και ξεσπούσε σε τρίλεπτα κομμάτια, θολά από την ένταση, που μιλούσαν από την κτηνωδία της εργασίας μέχρι τη χειραγώγηση των μαζών από τα μέσα ενημέρωσης. Υστερα οι καιροί αλλαξαν. Τα μέλη του γκρουπ αποχωρούσαν, οι Εργατικοί στην εξουσία αποδείχθηκαν πιο κυνικοί από τους προκατόχους τους και ο Τζάστιν μαγεύτηκε από το γκόθικ ροκ, στολίζοντας τα κομμάτια του με αϊλάνερ, μαύρες τούφες και αναίτια απαισιοδοξία. <p> Μόνο που το «Εight» (Trade) - πρόχειρος τίτλος για το όγδοο άλμπουμ - κονιορτοποιεί όλη την προηγούμενη ιστορία και τον ξαναφέρνει στις απαρχές. Τότε που ο Τζάστιν ο «Ισοπεδωτής» επιτίθετο σ' αυτήν την κοινωνική οργάνωση με τη βραχνή φωνή και μια χούφτα νότες. Είκοσι όμως χρόνια μετά, ο Τζάστιν έχει χαμηλώσει την ένταση, έχει προσθέσει μελωδίες και σχεδόν τραγουδάει. Και μ' αυτές τις χαμηλόφωνες μπαλάντες αναρωτιέται για το νόημα του αγώνα του.<p> Πολύ απλά, ο Σάλιβαν δεν τρέφει αυταπάτες. Θα μπορούσε να γράψει δεκάδες άλμπουμ, κακέκτυπα των «Sisters Οf Merc y». Αλλά επιστρέφει ξανά στις παλιές του αξίες και φτιάχνει λενα αριστουργηματικό άλμπουμ.

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
