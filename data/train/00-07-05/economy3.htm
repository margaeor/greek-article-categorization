<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Του <b>ΒΑΣΙΛΗ ΓΕΩΡΓΑ</b><p> Στην «παγίδα» του μικρότερου ρίσκου και των υψηλών αποδόσεων, που με περισσή αυταρέσκεια διαφήμιζαν οι εταιρείες Αμοιβαίων Κεφαλαίων, παραμένουν ακόμη «εγκλωβισμένοι» χιλιάδες επενδυτές οι οποίοι επέλεξαν να αναθέσουν σε επαγγελματίες τη διαχείριση των αποταμιεύσεών τους.<p> Θεσμικοί επενδυτές και μεριδιούχοι ελπίζουν τώρα σε ένα καλύτερο δεύτερο εξάμηνο στο Xρηματιστήριο, όχι βέβαια για να εγγράψουν κέρδη, αλλά τουλάχιστον οι περισσότεροι να περιορίσουν τις ζημιές που μέχρι και το τέλος του προηγούμενου μήνα προσέγγισαν για πολλά μετοχικά αμοιβαία κεφάλαια το 40%. Η σημερινή εικόνα απαξίωσης που εμφανίζει η χρηματιστηριακή αγορά δεν αφήνει μεγάλα περιθώρια αισιοδοξίας για αξιόλογες μεταβολές στις αποδόσεις των μετοχικών αμοιβαίων μέχρι και το τέλος του έτους, έστω και αν η μεσοπρόθεσμη εκτίμηση για την κίνηση της αγοράς παραμένει θετική. Οι θεσμικοί επενδυτές γνωρίζουν και παραδέχονται επισήμως ότι οι πιθανότητες για τα περισσότερα προϊόντα τους να κλείσουν τη χρονιά με θετικές αποδόσεις είναι περιορισμένες. Γι' αυτό και εκμεταλλεύονται με κάθε τρόπο την τρέχουσα περίοδο προκειμένου να ολοκληρώσουν τις αναδιαρθρώσεις των χαρτοφυλακίων τους χτίζοντας θέσεις σε χαμηλά επίπεδα τιμών, ώστε η αναμενόμενη ανοδική κίνηση της αγοράς προς τα τέλη του έτους να τους φέρει σε πλεονεκτική θέση με στόχο τις αποδόσεις του 2001.<p><b> Αυξήθηκαν οι απώλειες στο πρώτο εξάμηνο<p> </b>Οι αρνητικές αποδόσεις που ούτως ή άλλως κατέγραφαν τα περισσότερα από τα μετοχικά αμοιβαία κεφάλαια εσωτερικού από τον περασμένο Σεπτέμβριο, οπότε και ξεκίνησε η κατακρήμνιση των τιμών στο ελληνικό χρηματιστήριο, έγιναν ακόμη μεγαλύτερες κατά το πρώτο εξάμηνο του 2000, για να φτάσουν σήμερα κατά μέσο όρο σε 25-30%. <p> Mόνο στη διάρκεια του Iουνίου ο όγκος του ενεργητικού των μετοχικών A/K μειώθηκε κατά 506 δισ. δρχ., ενώ στη διάρκεια του εξαμήνου η συνολική υποχώρηση προσέγγισε το 30%.<p> Οι διαχειριστές των άλλοτε υπεραποδοτικών αμοιβαίων κεφαλαίων αποδείχθηκαν ανίκανοι σε αυτή τη φάση όχι μόνο να ισοσκελίσουν τις ζημιές, αλλά ακόμη και να τις περιορίσουν έστω και κατ' ελάχιστον. Σε τούτη την εξέλιξη βέβαια συνέτεινε το πτωτικό κλίμα που κυριάρχησε το προηγούμενο διάστημα στη χρηματιστηριακή αγορά, απαξιώνοντας σημαντικά τις τιμές των περισσότερων μετοχών μικρής και μεσαίας κεφαλαιοποίησης όπου επενδύουν τα περισσότερα μετοχικά αμοιβαία, αλλά και οι συνεχείς ρευστοποιήσεις μεριδίων στις οποίες προχώρησαν πολλοί επενδυτές για να διασφαλίσουν τα χρήματά τους. Συνέτεινε όμως και η, σε πολλές περιπτώσεις, κάθε άλλο παρά επαγγελματική διαχειριστική πολιτική που ακολούθησαν (και επιμένουν να ακολουθούν) όλες σχεδόν οι ΑΕΔΑΚ της αγοράς πραγματοποιώντας καθημερινά βίαιες ενδοσυνεδριακές συναλλαγές (το λεγόμενο trading), ώστε να εγγράφουν ημερήσια κέρδη ή να διευκολύνουν την αναδιάρθρωση των χαρτοφυλακίων τους με στροφή σε «ποιοτικότερες» μετοχές.<p> Δεν είναι λίγοι εκείνοι οι χρηματιστηριακοί παράγοντες που κατακρίνουν μάλιστα τα θεσμικά χαρτοφυλάκια για τις μεθόδους που ενίοτε εφαρμόζουν ώστε να επιτύχουν τα καλύτερα δυνατά αποτελέσματα στο πλαίσιο της αναδιάρθρωσης των χαρτοφυλακίων τους. Αρκετές φορές, άλλωστε, στο πρόσφατο παρελθόν έχουν παρατηρηθεί φαινόμενα που παραπέμπουν σε υποτιμητική κερδοσκοπία από τους θεσμικούς επενδυτές, οι οποίοι αφήνουν για μεγάλες περιόδους την αγορά να υποχωρεί μέχρι να κρίνουν ότι τα επίπεδα τιμών που διαμορφώνονται είναι ελκυστικά για τοποθετήσεις. Ως επιχείρημα για τη στάση τους προβάλλουν φυσικά τα συμφέροντα των πελατών τους, τα οποία και οφείλουν να προστατεύουν, αλλά και την έλλειψη ρευστού από την οποία και οι ίδιοι «υποφέρουν», όπως δήλωσε πρόσφατα ο πρόεδρος της Ενωσης Θεσμικών Επενδυτών, Αλέξης Πιλάβιος.<p> Σε κάθε περίπτωση, πάντως, το συμπέρασμα που προκύπτει από τη σύγκριση των εξαμηνιαίων (αρνητικών αποδόσεων) μεταξύ μετοχικών αμοιβαίων κεφαλαίων και των επί μέρους μετοχών που διαπραγματεύονται στο αθηναϊκό χρηματιστήριο είναι ότι οι μεταξύ τους διαφορές είναι μεν σημαντικές, όχι όμως τόσο ώστε να δικαιολογούν τη φήμη των επενδύσεων χαμηλού ρίσκου για τα αμοιβαία κεφάλαια. <p> Σε κάποιες περιπτώσεις οι απώλειες μεταξύ μετοχικών τίτλων και «καλαθιών» αμοιβαίων κεφαλαίων είναι άμεσα συγκρίσιμες (απώλειες 30% εμφανίζουν δεκάδες μετοχές όπως και τα περισσότερα αμοιβαία), έστω και αν στην πλειονότητά τους όσοι τοποθετήθηκαν σε μετοχικά αμοιβαία είναι σε σαφώς καλύτερη μοίρα από τους επενδυτές που επέλεξαν να αγοράσουν μετοχές απευθείας από το ΧΑΑ.<p> Για του λόγου το αληθές, από τα 68 μετοχικά αμοιβαία που λειτουργούν στην ελληνική αγορά, συμπεριλαμβανομένων και αυτών που ξεκίνησαν μέσα στο 2000: <p><ul>  <li> τα 26 εμφανίζουν απώλειες από 30% έως και 37, 3%<p> <li> τα 28 καταγράφουν ζημιές από 20% έως και 29%<p> <li> 6 καταγράφουν αρνητική απόδοση μεταξύ 10, 9% έως και 18, 6%<p> <li> 7 εμφανίζουν απώλειες κάτω από 10%<p> <li> και μόνο 1 καταγράφει κέρδη μόλις 1, 45%, δεδομένου ότι ξεκίνησε να λειτουργεί στις αρχές του περασμένου Απριλίου.</ul><p> Την ίδια στιγμή στο Χρηματιστήριο το τέλος του εξαμήνου βρήκε μόλις 36 μετοχές, στη συντριπτική τους πλειονότητα νεοεισηγμένες, να έχουν καταγράψει κέρδη από 0, 97% έως και 259%, 60 μετοχές -κυρίως από τη μικρή και μεσαία κεφαλαιοποίηση- να εμφανίζουν απώλειες από 50% έως και 75% και το σημαντικότερο όγκο των εισηγμένων τίτλων να βρίσκεται 20% με 40% χαμηλότερα σε σχέση με τις τιμές που διατηρούσε στις αρχές του έτους.<p> Η «ευθύνη» για τις μεγάλες απώλειες αλλά και τις μεταξύ τους διαφορές που καταγράφουν τα μετοχικά αμοιβαία κεφάλαια βαραίνει φυσικά τους εκάστοτε διαχειριστές και όσους χαράσσουν την επενδυτική πολιτική κάθε επιμέρους «καλαθιού». Ετσι λόγου χάρη στην πρώτη θέση από πλευράς ζημιών βρίσκονται χαρτοφυλάκια αμοιβαίων που δημιουργήθηκαν για να τοποθετούνται σε μετοχές μικρών εταιρειών και συνεπώς υψηλού ρίσκου. Ενδεικτικό το παράδειγμα του αμοιβαίου «Γενική Αναπτυσσόμενων Εταιρειών» οι απώλειες του οποίου υπερβαίνουν το 37%, του Alpha Trust Αναπτυξιακό που καταγράφει ζημιές 35, 3%, του Interamerican Αναπτυσσόμενων Εταιρειών με απώλειες 33, 71% κ.ά.<p> Στον αντίποδα, τις μικρότερες ζημιές σημειώνουν αμοιβαία κεφάλαια τα οποία ξεκίνησαν να λειτουργούν μέσα στους πρώτους μήνες του 2000, όπως για παράδειγμα τα δυο προϊόντα της Allianz, «New Technologies» και «Gold Metal» με απόδοση -2, 54% και -2, 65%, τα οποία μπήκαν στην αγορά στις 3 Μαΐου. Απώλειες που δεν υπερβαίνουν το 8% εμφανίζουν τα εξειδικευμένα προϊόντα της Ασπίς, «2004 Μετοχών Εσωτερικού» (λειτούργησε στις 25 Φεβρουαρίου) και «Βορείου Ελλάδος» (έναρξη 4 Απριλίου), ενώ στα ίδια περίπου επίπεδα από πλευράς αποδόσεων κινούνται και τα μετοχικά Α/Κ «Ακρόπολις Mid Cup» και «Marfin Maximum».


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
