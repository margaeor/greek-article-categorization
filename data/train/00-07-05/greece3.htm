<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>BAΣΩΣ ΔIΟNYΣΟΠΟYΛΟY<p></b>
<b> Μ</b>πορεί ο δήμαρχος Αθηναίων Δημήτρης Αβραμόπουλος να κάνει «ινκόνγκνιτο» βόλτες στο κέντρο της πόλης στην προσπάθειά του να εντοπίσει προβλήματα, όπως ο ίδιος

είχε αποκαλύψει προεκλογικά, αλλά προφανώς κινείται σε λάθος περιοχές.<p>
 Αυτό τουλάχιστον μαρτυρά η εικόνα των εξ αντικειμένου λίγων πάρκων του κέντρου

της πρωτεύουσας. Και ενώ θα περίμενε κανείς ότι η αρμόδια αρχή θα πρόσεχε τους

συγκεκριμένους χώρους σαν κόρη οφθαλμού, καθώς αποτελούν τους μοναδικούς πνεύμονες πρασίνου σε μια πόλη όπου το τσιμέντο είναι το κυρίαρχο στοιχείο, συμβαίνει ακριβώς το αντίθετο. Η «Ε» επισκέφτηκε δύο από αυτά, το πάρκο του Αγίου Νικολάου στη Νεάπολη και το λόφο του Στρέφη στα Εξάρχεια.<p>
 Μαραμένα ή εντελώς ξερά φυτά συνθέτουν την πρώτη εικόνα που αντικρίζουν οι περαστικοί ή όσοι τα επισκέπτονται για να περάσουν λίγες στιγμές χαλάρωσης. Eιδικά τώρα με τον καύσωνα, η κατάσταση είναι απελπιστική. Η άλλοτε πυκνή και πλούσια βλάστηση έχει δώσει τη θέση της σε ελάχιστους εναπομένοντες θάμνους, που πασχίζουν να επιβιώσουν έχοντας απέναντί τους τόσο την αδιαφορία της αρμόδιας υπηρεσίας του Δήμου Αθηναίων όσο και τις αντίξοες καιρικές συνθήκες.<p>
 Οι τελευταίες όμως δεν θα είχαν καμία σημασία αν απουσίαζε η πρώτη. Γιατί το μεν χώμα, που παρασύρεται από τις βροχές του χειμώνα, απογυμνώνοντας τα πάρκα,

θα μπορούσε να αντικατασταθεί από καινούργιο, ενώ η θερινή ανομβρία δύναται να

αντιμετωπιστεί με την απλούστατη μέθοδο του τακτικού ποτισμού. Λύσεις τις οποίες η εκάστοτε αρμόδια υπηρεσία του δήμου θεωρεί ιδιαίτερα περίπλοκες, όπως

μαρτυρά η επί οκτώ συναπτά έτη εγκατάλειψη και των δύο πάρκων (σύμφωνα με ισχυρισμούς των κατοίκων της περιοχής, τους οποίους δεν διέψευσε ο προϊστάμενος της Διεύθυνσης Πρασίνου του δήμου, κ. Δημήτρης Παπαδήμας). <p>
 Και για όσους θα υπέθεταν ότι η έλλειψη νερού τους καλοκαιρινούς μήνες ευθύνεται γι' αυτή την κατάσταση, η πραγματικότητα έρχεται να τους διαψεύσει. «Ολες οι βρύσες του πάρκου στο λόφο του Στρέφη είναι κλειδωμένες, για να αποφεύγεται η σπατάλη. Αυτό έχει ως αποτέλεσμα πολλοί από τους επισκέπτες να τις σπάνε για να πιουν νερό και μετά αυτές να μην κλείνουν. Πρόσφατα το νερό έτρεχε επί τρεις ημέρες χωρίς κανένας αρμόδιος να εισακούει τις παραινέσεις μας για επισκευή», αποκαλύπτει ο κ. Ντούρος, κάτοικος της περιοχής.<p>
 Οπως ισχυρίζονται οι περίοικοι, υπάρχει μόνο ένας κηπουρός επιφορτισμένος με το πότισμα και την περιποίηση και των δύο πάρκων, ο οποίος όχι μόνο δεν επαρκεί αλλά και σπανίως εμφανίζεται. Για κλάδεμα και περαιτέρω περιποίηση των

λίγων εναπομεινάντων θάμνων, ούτε λόγος φυσικά. Η εντός των πάρκων περιοχή θυμίζει περισσότερο εγκαταλελειμμένο χωράφι παρά χώρο αναψυχής μέσα στην πρωτεύουσα.<p>
 Αφού λοιπόν ο επισκέπτης ξεπεράσει το πρώτο σοκ από την εικόνα μαρασμού που αντικρίζει, ακολουθούν και όλα τα υπόλοιπα, με πρώτο τα σκουπίδια που είναι διάσπαρτα στα χωμάτινα και πλακόστρωτα μονοπάτια. Και στα δυο πάρκα, τα σημεία

που λειτουργούν ως παιδικές χαρές και χώροι άθλησης συγκεντρώνουν και τα περισσότερα απορρίμματα. Αλλά και τα παρτέρια στον περίβολο του πάρκου του Αγίου Νικολάου έχουν μετατραπεί σε σκουπιδότοπους. Στο λόφο του Στρέφη, μάλιστα, οι περίοικοι συμφώνησαν να υποκαταστήσουν την ανύπαρκτη στην προκειμένη περίπτωση αρμόδια αρχή, αναλαμβάνοντας οι ίδιοι τον καθαρισμό της πρόσοψης του πάρκου μία φορά την εβδομάδα. <p>
 Πέρα όμως από τα μπουκάλια, τα σακουλάκια και τα ντενεκεδάκια, τις γωνιές των πάρκων «κοσμούν» και οι ακαθαρσίες των αδέσποτων, και όχι μόνο, που ζητούν καταφύγιο στο πάρκο. Οι κάτοικοι γύρω από το λόφο του Στρέφη διαμαρτύρονται ότι ενώ υπάρχει ειδική είσοδος για τα μικρά ζώα από την Εμμανουήλ Μπενάκη, οι ιδιοκτήτες τους παραβιάζουν τις απαγορευτικές πινακίδες και τα αφήνουν ελεύθερα στην κεντρική είσοδο του πάρκου από την οδό Ανεξαρτησίας. <p>
 «Το βασικό πρόβλημα είναι η λάθος χρήση των χώρων του πάρκου», παρατηρεί ο κ. Ντούρος και συνεχίζει: «Δεν είναι μόνο οι ζωόφιλοι που φέρνουν τα κατοικίδιά τους σε λάθος μέρος. Είναι και άτομα μεγαλύτερης ηλικίας που "καταλαμβάνουν" την παιδική χαρά και το γήπεδο μπάσκετ, εκτοπίζοντας τους μικρούς επισκέπτες. Υπάρχει ένας κανονισμός χρήσης του πάρκου που όμως δεν τηρείται, με αποτέλεσμα

ελάχιστοι από τους κατοίκους της περιοχής να έρχονται σε αυτόν το μοναδικό για

την περιοχή μας πνεύμονα δροσιάς. Ισως όλα αυτά να μην υφίσταντο αν υπήρχε ένας φύλακας».<p>
 Η ύπαρξη του τελευταίου θα μπορούσε να κλείσει και μια ακόμη «πληγή» των πάρκων του κέντρου, τη χρήση ναρκωτικών στους χώρους αυτούς. Ιδιαίτερα στο πάρκο του Αγίου Νικολάου, η κατάσταση είναι ανεξέλεγκτη. Σύριγγες διάσπαρτες σε όλη την έκτασή του καθιστούν ιδιαίτερα επικίνδυνο ακόμη και έναν απλό περίπατο. Τη θλιβερή εικόνα ήρθε να συμπληρώσει νεαρό άτομο που έκανε χρήση, καθισμένο σε ένα πεζούλι, ενώ ο καυτός ήλιος έκανε το μεσημέρι στην πόλη να μοιάζει εφιαλτικό. Δεν είναι λίγες μάλιστα οι φορές που οι κάτοικοι της περιοχής έχουν ανασύρει νεκρούς ή λιπόθυμους χρήστες απαγορευμένων ουσιών από το πάρκο.<p>
 Ολα αυτά τα προβλήματα (εγκατάλειψη βλάστησης, έλλειψη καθαρισμού, χρήση ναρκωτικών) έχουν απομακρύνει τους περίοικους, και όχι μόνο, από τα πάρκα. «Δεν έχω πρόβλημα να επισκέπτομαι το πάρκο, άλλωστε δεν έχουμε και πολλές επιλογές εδώ κοντά. Αν όμως είχα παιδιά δε θα τα άφηνα να έρθουν χωρίς επιτήρηση. Η παρακμή του πάρκου είναι πρωτοφανής και ανεξήγητη, αν αναλογιστεί

κανείς ότι σε περιόδους που ο δήμος είχε ομολογουμένως λιγότερα έσοδα, ήταν σε

πολύ καλύτερη κατάσταση», επισημαίνει ο κ. Βαγγέλης Νικολόπουλος, κάτοικος της

περιοχής. «Είναι κρίμα ένα τόσο ωραίο μέρος να μένει έρημο. Εμείς προσπαθούμε να φέρουμε τον κόσμο εδώ και να δείξουμε ότι δεν είναι τόσο επικίνδυνο όπως πολλοί πιστεύουν. Αλλωστε, όσος περισσότερος κόσμος έρθει τόσο λιγότεροι θα είναι οι κίνδυνοι», προσθέτει ο κ. Ηλίας Μπράτσος, ιδιοκτήτης ενός εκ των δύο αναψυκτηρίων που υπάρχουν στο λόφο του Στρέφη. Το άλλο είναι για χρόνια κλειστό, λόγω του υψηλού ενοικίου που ζητά ο δήμος, όπως ισχυρίζονται οι κάτοικοι της περιοχής.<p>
 Πέρα από τα παραπάνω προβλήματα, όμως, το πάρκο του Αγίου Νικολάου «συνοδεύεται» και από ορισμένα άλλα, μικρότερης ίσως αλλά όχι αμελητέας σημασίας. Ξεκινώντας από ζητήματα αισθητικής, όπως η παράγκα για τα εργαλεία του κηπουρού και των καθαριστών και ο μισοκατεστραμμένος, σκουριασμένος και λειτουργικά άχρηστος περίβολος του πάρκου, οι κάτοικοι της περιοχής καταλήγουν

σε πολύ πιο ουσιαστικά προβλήματα. Η απουσία προστατευτικών μπαρών από το πεζοδρόμιο μπροστά από την εκκλησία, με συνέπεια τη μετατροπή του συγκεκριμένου σημείου σε χώρο στάθμευσης, είναι ένα από αυτά. Ηλικιωμένοι και άτομα με ειδικές ανάγκες αντιμετωπίζουν ιδιαίτερες δυσκολίες κατά την πρόσβασή

τους είτε στο ναό είτε στο πάρκο.<p>
 Ερωτηματικά συνοδεύουν και την ύπαρξη μικρού (αυθαίρετου σύμφωνα με ισχυρισμούς των περιοίκων) κτίσματος δίπλα από την εκκλησία, το οποίο συν τω χρόνω επεκτείνεται και καταλαμβάνει όλο και περισσότερο χώρο εντός του πάρκου.

Οι κάτοικοι μάλιστα δεν διστάζουν να μιλήσουν για μικρή αυθαίρετη βίλα στο κέντρο της Αθήνας. Αν σε όλα αυτά προστεθεί και το Πνευματικό Κέντρο Ρουμελιωτών, στη βορειοδυτική πλευρά του πάρκου, το οποίο σύμφωνα με καταγγελίες των περιοίκων δεν δείχνει να εκπληρώνει την πολιτιστική αποστολή του, τότε το παζλ με τα προβλήματα της περιοχής συμπληρώνεται. Η ενοικίαση των

αιθουσών του σε ιδιώτες για την τέλεση εορτών, σε ένα χώρο που δεν σχεδιάστηκε

για κάτι τέτοιο, προκαλεί ηχορύπανση.<p>
 Αδύναμος να πράξει οτιδήποτε για την άμεση αποκατάσταση των πάρκων της Αθήνας εμφανίζεται ο δήμος. Στην έλλειψη προσωπικού εστιάζει, ο διευθυντής της Διεύθυνσης Πρασίνου, κ. Δημήτρης Παπαδήμας, την αδυναμία αυτή. <p>
 «Είναι αλήθεια ότι τα τελευταία οκτώ χρόνια η κατάσταση στα πάρκα δεν είναι η καλύτερη», παραδέχεται ο κ. Παπαδήμας. «Παλαιότερα υπήρχαν κηπουροί σε κάθε ένα από αυτά, οι οποίοι κατά κάποιο τρόπο τελούσαν και χρέη φύλακα. Από ένα σημείο και μετά όμως ο δήμος έπαψε να προσλαμβάνει τον απαιτούμενο αριθμό υπαλλήλων για τη συντήρησή τους, γεγονός που οδήγησε στην παρακμή τους. Η αδυναμία αυτή οφείλεται στις περίπλοκες διαδικασίες πρόσληψης μέσω των διαγωνισμών του ΑΣΕΠ, στην απροθυμία πολλών να εργαστούν στο συγκεκριμένο τομέα, καθώς και στη φειδωλή πολιτική του δήμου αναφορικά με την πρόσληψη προσωπικού. Τους καλοκαιρινούς μήνες, μάλιστα, η κατάσταση επιδεινώνεται ακόμη

περισσότερο. Από το προσεχές φθινόπωρο όμως αναμένεται η πρόσληψη 30 υπαλλήλων

για τη συντήρηση των πάρκων της Αθήνας, που όμως δεν επαρκούν. Παράλληλα, συζητούμε με τον ΟΑΕΔ για την απασχόληση επιδοτούμενου προσωπικού».<p>
 Η έλλειψη καθαριότητας και οι χρήστες ναρκωτικών, τα άλλα δυο μεγάλα «αγκάθια»

των πάρκων του κέντρου, βρίσκουν την αρμόδια υπηρεσία του δήμου εξίσου ανεπαρκή για την αντιμετώπισή τους. «Το πρόβλημα με τους χρήστες ναρκωτικών είναι πολύ μεγάλο. Ιδιαίτερα ο λόφος του Στρέφη έχει μετατραπεί στη Μέκα των ναρκομανών. Αυτό όμως είναι θέμα της πολιτείας και της αστυνομίας, και όχι του

δήμου. Τα πάρκα καθαρίζονται μια φορά την εβδομάδα. Προφανώς, όμως, δεν επαρκεί. Ας μην παραβλέπουμε και το γεγονός ότι είναι πολύ επικίνδυνο για το προσωπικό να συλλέξει τις σύριγγες». <p>
 Οσο για την πρωτοβουλία των κατοίκων της περιοχής του λόφου του Στρέφη να υποκαταστήσουν την αρμόδια αρχή και να αναλάβουν οι ίδιοι τον καθαρισμό ενός μέρους του, η ειλικρίνεια του κ. Παπαδήμα είναι αφοπλιστική. «Η ενέργεια αυτή μας βρίσκει απόλυτα σύμφωνους. Είναι αδύνατο να βελτιωθεί αισθητά η κατάσταση αν δεν ενδιαφερθούν οι περίοικοι για ένα ζήτημα που τους αφορά άμεσα. Είμαστε μάλιστα πρόθυμοι να τους διαθέσουμε και κάποια βυτιοφόρα για τη διευκόλυνση του έργου τους».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
