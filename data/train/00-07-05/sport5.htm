<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


ΤΟΥ <b>ΑΛΕΣΣΑΝΤΡΟ ΜΕΡΚΙΟΡΙ<p></b>
 Εγιναν όλα σ' ελάχιστα δευτερόλεπτα. Οπως τα 20   που την Κυριακή τον χώριζαν πρώτα από την κατάκτηση, ύστερα από την απώλεια του ευρωπαϊκού τίτλου. Οπως όμως και τα 433  , κάτι περισσότερο από 7 λεπτά, που ο Ντίνο Τζοφ χρειάστηκε για ν' ανακοινώσει στον κόσμο ότι παραιτείται από τον πάγκο της Squadra Azzurra.<p>
 «Τα λόγια του Σίλβιο Μπερλουσκόνι (σσ. "Φέρθηκε σαν ερασιτέχνης") με πλήγωσαν αφάνταστα. Πρώτα σαν άνθρωπο κι ύστερα σαν προπονητή. Κυρίως γιατί δεν καταλαβαίνω με ποιο δικαίωμα κάποιος παίρνει την πρωτοβουλία να ξεφτιλίζει, να

συκοφαντεί, να διαβάλλει και να γελοιοποιεί τη δουλειά του άλλου. <p>
 Επειδή η αγωγή μου δεν μου επιτρέπει να πάρω μαθήματα αξιοπρέπειας από κανέναν, κι επειδή κατά πολλούς δεν αντιπροσώπευσα επάξια την Ιταλία, τότε προτίμησα να διαλέξω τον οδυνηρό δρόμο της παραίτησης: αν και γνωρίζω ότι μακροχρόνια θα 'ναι μια απόφαση που θα βλάψει κι εμένα». Και καταλήγοντας ο Τζοφ πρόσθεσε: «Δεν είμαι πολιτικός, αλλά ένας άνθρωπος του αθλητισμού. Και ως

τέτοιος θίχτηκε ο εγωισμός μου. Εάν σκέφτομαι να μηνύσω τον Μπερλουσκόνι; Φυσικά και όχι. Αλλά για να του απαντήσω όπως του αρμόζει, κάτι που θα πράξω τις αμέσως επόμενες ημέρες, δεν έπρεπε να του απαντήσω με την ιδιότητα του ομοσπονδιακού προπονητή». <p>
 Μια παραίτηση οριστική και αμετάκλητη. Που σόκαρε τους ανέτοιμους για μια τέτοια εξέλιξη εκπροσώπους του Τύπου. Αλλά και τον επίσης ανέτοιμο πρόεδρο της

ιταλικής ομοσπονδίας Λουτσιάνο Νιτσόλα, ο οποίος αφού έπεσε από τα σύννεφα, ανακοινώνοντάς του όλη του την εμπιστοσύνη και συμπαράσταση, ύστερα κατάλαβε ότι έπρεπε έτσι κι αλλιώς να βγει στην αναζήτηση ενός νέου προπονητή για τον πάγκο της εθνικής Ιταλίας.<p>
<b> Ο TPAΠATΟNI
 YΠΟΨHΦIΟΣ<p></b>
 Οπως κι έκανε, βολιδοσκοπώντας τις διαθέσεις του Τζοβάνι Τραπατόνι, δασκάλου του Ντίνο Τζοφ στη Γιουβέντους για περισσότερη από μία δεκαετία.<p>
 «Θα ήταν μεγάλη τιμή να προπονήσω την εθνική Ιταλίας. Ετσι όπως θα ήταν εξίσου

μεγάλη τιμή να προπονήσω και την εθνική Γερμανίας» δήλωσε ο πρώην τεχνικός της

Φιορεντίνα, αφήνοντας να εννοηθεί ότι ναι μεν δέχεται την πρόσκληση, αλλά αφού

ξεκαθαρίσει η κατάσταση μ' ένα από τα πιο αγαπημένα του παιδιά, στη χρυσή εποχή των «μπιανκονέρι». Μια κατάσταση που αναμένεται να ξεκαθαρίσει, είτε θετικά, είτε αρνητικά, οριστικά σήμερα αφού ο Νιτσόλα παρακάλεσε για τρίτη φορά τον Τζοφ να το ξανασκεφτεί και να του ανακοινώσει την απάντησή του το αργότερο έως το μεσημέρι.<p>
 «Τον γνωρίζω καλά. Οταν πάρει μια απόφαση είναι δύσκολο έως αδύνατον να το μετανοιώσει» υπογράμμισε ο Μάρκο Ταρντέλι, φίλος και συμπαίκτης του στη Γιουβέντους και στη Squadra Azzurra, προσθέτοντας ότι «είναι τουλάχιστον ντροπή ένας μύθος σαν τον Ντίνο Τζοφ να έχει έναν τόσο δυσάρεστο επίλογο».<p>
 Πάντως, πέρα από τους πολιτικούς του αντιπάλους, που άρπαξαν αμέσως τη χρυσή ευκαιρία να του επιτεθούν, εναντίον του Μπερλουσκόνι (που παραδόξως κατέχει το

80% του Tύπου και της πληροφόρησης, μίλησαν και δύο πρώην ομοσπονδιακοί της εθνικής Ιταλίας: ο Αζέλιο Βιτσίνι, αλλά και ο Αρίγκο Σάκι, ο τελευταίος μάλιστα με την ιδιότητα του τηλεσχολιαστή του Italia 1, ενός από τα τέσσερα κανάλια του Μπερλουσκόνι!).<p>
 «Παραιτήθηκα από την Eθνική το '91, επειδή ο Μπερλουσκόνι με είχε ζητήσει στη Μίλαν -είπε ο Βιτσίνι- αλλά τελικά δεν έγινε τίποτα και αμέσως μετά τον Σάκι διάλεξε τον Καπέλο». Ενώ κάπως ανάλογη ήταν και η επισήμανση του Σάκι που τόνισε ότι «παραιτήθηκα από την Eθνική το '96 επειδή ο κύριος Μπερλουσκόνι με ξαναφώναξε στη Μίλαν. Υστερα κι απ' ό,τι συνέβη με τον Τζοφ όμως, νομίζω ότι απλώς ήθελε και τότε ν' αλλάξει έναν ακόμη Ιταλό ομοσπονδιακό προπονητή»...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
