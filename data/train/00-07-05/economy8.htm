<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 5 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου<b> ΜΩΥΣΗ ΛΙΤΣΗ</b><p> Celera, Incite Genomics, CouraGen, Double Twist, Exelixis, Gene Logic, Οrchid, Biosciences. Ονόματα άγνωστα μέχρι χθες στους πολλούς, που πολύ σύντομα θα απασχολούν τακτικότερα τις οικονομικές και ιατρικές σελίδες του διεθνούς Tύπου.<p> Πρόκειται για τις εταιρείες που με τον ένα ή τον άλλο τρόπο ενέχονται στην ανάπτυξη ερευνών σχετικών με την αποκωδικοποίηση του DNA, με στόχο να πουλήσουν τα δεδομένα των ερευνών τους σε πελάτες, κυρίως φαρμακοβιομηχανίες, έναντι βέβαια αδράς αμοιβής.<p> Πίσω από την αποκωδικοποίηση του DNA βρίσκεται το DNA των επιχειρήσεων που ασχολούνται με τη γενετική και τη βιοτεχνολογία. Εναν κλάδο που, αν και δεν είναι κερδοφόρος, έχει «τρέξει» κατ' επανάληψη στα διάφορα ράλι του Nasdaq, στην αγορά στην οποία είναι οι περισσότερες εταιρείες του κλάδου εισηγμένες, λόγω των μεγάλων προσδοκιών.<p> Και όταν βέβαια ακούγονται προτάσεις για ελέγχους κ.λπ., όπως λίγους μήνες πριν είχαν ζητήσει οι Κλίντον και Μπλερ, εν όψει της πρόσφατης αναμφισβήτητα συγκλονιστικής ανακάλυψης, έρχεται η... βουτιά.<p> Ας προσπαθήσουμε να αποκωδικοποιήσουμε το επιχειρηματικό DNA των επιχειρήσεων αυτών: <p> Πρωτοπόρος στο χώρο της γενετικής, είναι ασφαλώς, η Celera Genomics, η εταιρεία που ίδρυσε ο Αμερικανός Κρεγκ Βέντερ, ένας από τους «χαρτογράφους» του DNA, που ποτέ δεν έκρυψε τη φιλοσοφία του περί του τερπνού μετά του ωφελίμου για την ιατρική.<p> - H Celera είναι θυγατρική εταιρεία ενός μεγαλύτερου ομίλου, του PE Corporation, που ασχολείται επίσης με τα βιοσυστήματα. Η έδρα της βρίσκεται στο Ρόκβιλ του Μέριλαντ και απασχολεί κάπου 400 υπαλλήλους. Πελάτες της, με δικαίωμα πρόσβασης στα δεδομένα των ερευνών της για την παρασκευή νέων φαρμάκων, είναι οι γνωστές φαρμακοβιομηχανίες Amgen, Novartis και Pharmacia & Upjohn.<p> Ηδη, όπως διαβάζουμε στην «Ιντερνάσιοναλ Χέραλντ Τρίμπιουν», πέρα από τις φαρμακοβιομηχανίες πελάτες της, ένα πανεπιστήμιο έφθασε να πληρώνει 15 εκατ. δολ. το χρόνο για να εξασφαλίσει πρόσβαση στα δεδομένα των ερευνών της. Φιλοδοξία της είναι να γίνει ο πρώτος προμηθευτής πληροφοριών πάνω στη γενετική. Δεν είναι, ωστόσο, η μόνη.<p> - Ενας από τους μεγαλύτερους ανταγωνιστές της Celera είναι η Incite Genomics. Εδρεύει στο Πάλο Αλτο της Καλιφόρνια, και έχει αναπτύξει μία τεράστια τράπεζα πληροφοριών για τα γονίδια, καταχωρισμένα με βάση το πού βρίσκονται στο ανθρώπινο σώμα. Η εταιρεία έχει ήδη υπογράψει με 18 από τις 20 μεγαλύτερες φαρμακοβιομηχανίες, για χρήση των πληροφοριών της, με σκοπό βέβαια την παραγωγή φαρμάκων.<p> Αν μόνο μερικές από τις 30.000 άδειες που η Incite έχει χορηγήσει, γίνουν φάρμακα, θα έχει να παίρνει εκατομμύρια δολάρια, σε ποσοστά, από τους πελάτες της.<p> - Η Curagen, μία εταιρεία του Νιου Χέιβεν στο Κονέκτικατ, έχει αναπτύξει ερευνητική δραστηριότητα για την παρασκευή φαρμάκων, μέσω των επιτευγμάτων της γενετικής, και συνεργάζεται με τις εξίσου γνωστές φαρμακοβιομηχανίες Biogen, Hoffman-LaRoche και GlaxoWellcome.<p> - H DoubleTwist, από το Οκλαντ της Καλιφόρνια, έχει δημιουργήσει πύλη στο Ιντερνετ για όσους ασχολούνται με τη γονιδιακή έρευνα, με πλήθος σχετικών πληροφοριών. Πελάτες της, οι φαρμακοβιομηχανίες Chiron Corp, Genaissance Pharmaceuticals, Tularink.<p> - Η αμερικανική Exelixis και η γερμανική Develogen χρησιμοποιούν μοντέλα ζώων για να κατανοήσουν τη λειτουργία ιδιαίτερων γονιδίων στον άνθρωπο. Πελάτες της Exelixis, είναι η Ba yer, η Βristol-M yers και η Squibb and Pharmacia.<p> - Η Gene Logic συνεργάζεται με τις Merck &Co, Pfizer και Schering-Plough, ενώ η Οrchild BioSciences με τις SmithKline Beecham, Millenium Pharmaceuticals και SNP Consortium.<p> Πέραν των «πρωτοκλασάτων» εταιρειών, υπάρχουν και άλλες μικρότερες, πιο «εξειδικευμένες», όπως η DeCode, που διαθέτει τράπεζα δεδομένων για τον ομογενοποιημένο πληθυσμό της Ισλανδίας, ή η βρετανική Gemini, που χρησιμοποιεί τα γονίδια των διδύμων για να μελετήσει τη σχέση μεταξύ της αλλοίωσης των γονιδίων και ορισμένων ασθενειών.<p> Ο κατάλογος του επιχειρηματικού DNA είναι πράγματι μακρύς και ενδεικτικός του τι μέλλει γενέσθαι τα επόμενα χρόνια, όταν αρχίσει το ξεφύλλισμα των πρώτων σελίδων του βιβλίου της ζωής. <p> Οπως χαρακτηριστικά επισημαίνει ο, μάλλον ελληνικής καταγωγής πρόεδρος της Exelixis, Τζορτζ Σκάνγκος, όποιος καταφέρει να εντοπίσει τα 15 με 20 πιο σημαντικά για τις περισσότερες ασθένειες γονίδια, «θα κατοχυρώσει σημαντικά πνευματικά δικαιώματα και θα έχει σοβαρό ανταγωνιστικό πλεονέκτημα».<p> Οσο περισσότερο θα προχωρά η έρευνα και η γνώση για τα γονίδια τόσο θα αυξάνεται ο ανταγωνισμός των φαρμακοβιομηχανιών, για εκμετάλλευση της μοναδικής ευκαιρίας να κατασκευάσουν φάρμακα που θα απαλλάξουν τον άνθρωπο από σημαντικές ασθένειες. Αλλά όπως όλοι γνωρίζουν, οι φαρμακοβιομηχανίες, όπως και οι άλλες επιχειρήσεις, δεν είναι «καλοί Σαμαρείτες», ειδικά όταν έχoυν να κάνουν με μετοχές, κεφάλαια και χρηματιστήρια.<p> Και βέβαια είναι αμφίβολο κατά πόσο θα γίνει κοινωνός των νέων ανακαλύψεων ολόκληρη η ανθρωπότητα, όταν ακόμη στο μεγαλύτερο μέρος του πλανήτη είναι ανύπαρκτα τα βασικά εμβόλια, λόγω έλλειψης πόρων.


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
