<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 16 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΓΙΩΡΓΟΥ ΚΙΟΥΣΗ<p></b>
 Με το σύνθημα «Κόκκινο στα ΙΧ-Πράσινο στη μουσική-Πράσινο στους πολίτες» και με την προτροπή «Πάρτε τα ποδήλατά σας κι ελάτε να δούμε το κέντρο της πόλης μας», εορτάζεται την επόμενη Παρασκευή 22 Σεπτεμβρίου στην Αθήνα και σε άλλες ευρωπαϊκές πρωτεύουσες η «Ημέρα χωρίς αυτοκίνητο».<p>
 Μια γιορτή για την ανακάλυψη και την αναβάθμιση της πρωτεύουσας, όπως υποστηρίζουν οι διοργανωτές, το υπουργείο Περιβάλλοντος-Χωροταξίας και Δημοσίων Εργων σε συνεργασία με 60 δήμους απ' όλη τη χώρα, η οποία γίνεται παράλληλα σε όλες τις χώρες της Ευρωπαϊκής Ενωσης και σε άλλα δέκα κράτη. <p>
 Στόχοι αυτής της διαφορετικής μέρας είναι η ευαισθητοποίηση της κοινής γνώμης για τα προβλήματα που δημιουργεί η αλόγιστη χρήση των αυτοκινήτων στις πόλεις, η επιβεβαίωση της προτεραιότητας των πεζών και το αίτημα των πολιτών για ανθρώπινες πόλεις, καθώς και η επιτακτική ανάγκη να δοθεί έμφαση στη σημασία δημιουργίας σύγχρονων υποδομών για αξιόπιστα μέσα μαζικής μεταφοράς. <p>
 «Είναι κοινή διαπίστωση ότι το κυκλοφοριακό συνιστά ένα από τα πιο σοβαρά προβλήματα των πόλεων με επιπτώσεις περιβαλλοντικές και ενεργειακές», δήλωσε χθες σε συνέντευξη Tύπου ο υπουργός ΠΕΧΩΔΕ, Κώστας Λαλιώτης. <p>
 «Η ατμοσφαιρική ρύπανση, η ηχορύπανση, η μείωση των κοινόχρηστων χωρών, η αυξημένη κατανάλωση καυσίμων, το άγχος, τα ατυχήματα, η αίσθηση του χαμένου χρόνου είναι πλέον εγγενή προβλήματα, πλην ανεξαιρέτως των πόλεων. Οι αστικές μεταφορές ευθύνονται σημαντικά για το διαρκώς αυξανόμενο ποσοστό εκπομπών διοξειδίου του άνθρακα και αποτελούν τον τομέα όπου η μείωση των εκπομπών είναι ιδιαίτερα δύσκολη. Η συνεισφορά τους στο φαινόμενο του θερμοκηπίου υπολογίζεται στο 21%, ενώ στο φαινόμενο της όξινης βροχής υπολογίζεται στο 40%. Είναι καιρός να ανακαλύψουμε την ομορφιά των ήσυχων δρόμων. Το μήνυμα για πράσινο στους πεζούς και κόκκινο στα IX μπορεί να γίνει μήνυμα διαχρονικής στάσης όλων των πολιτών». <p>
 Οπως τονίστηκε, στις 22 Σεπτεμβρίου, όπου θα είναι δωρεάν η είσοδος στο Μετρό, ενώ μελετάται το ίδιο και για τα υπόλοιπα μέσα μαζικής μεταφοράς, θα γίνουν μετρήσεις των ατμοσφαιρικών ρύπων στην Αθήνα, τη Θεσσαλονίκη, τον Βόλο, τη Λάρισα, την Κοζάνη, το Ηράκλειο και οι συγκεντρώσεις θα συσχετιστούν, έτσι ώστε να ποσοστικοποιηθεί η επίδραση της «Ημέρας χωρίς αυτοκίνητο» στην ατμοσφαιρική ρύπανση.<p>
 Για την υλοποίηση αυτού του σχεδίου, από χθες έως την ερχόμενη Παρασκευή, κάθε δήμος διοργανώνει στην πόλη του εκδηλώσεις για την ευαισθητοποίηση και ενεργοποίηση των πολιτών. Σε αυτές δημιουργούνται ειδικά εργαστήρια ζωγραφικής, στα οποία τα παιδιά θα ζωγραφίσουν την πόλη τους χωρίς αυτοκίνητο. Τα 50 καλύτερα έργα θα βραβευτούν την Πέμπτη το απόγευμα στον πεζόδρομο της Ερμού, με δώρα, ποδήλατα και μηνιαίες κάρτες του Μετρό, εκεί όπου θα πραγματοποιηθεί το βράδυ συναυλία του Θάνου Μικρούτσικου και του Βασίλη Παπακωνσταντίνου με τη συμμετοχή του συγκροτήματος «Υπόγεια Ρεύματα». <p>
 n Τη δρομολόγηση δύο επιπλέον συρμών στις 22 Σεπτεμβρίου, με αφετηρίες την Κηφισιά (ώρα 08.05 π.μ.) και τον Πειραιά (08.10 π.μ.), στους οποίους τα δύο τελευταία βαγόνια θα διατεθούν αποκλειστικά για όσους θέλουν να μεταφέρουν τα ποδήλατά τους, ανακοίνωσε χθες ο ΗΣΑΠ. Στόχος είναι η εξυπηρέτηση όσων θέλουν να μεταβούν στον προορισμό τους ή να συμμετάσχουν στον Ποδηλατικό Γύρο, που ξεκινά στις 9.00 από το Αρχαιολογικό Μουσείο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
