<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 16 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου<b> ΓΙΩΡΓΗ ΜΕΡΜΗΓΚΑ<p></b>
 Ενα παιχνίδι για γερά νεύρα -και για ακόμη πιο γερά πορτοφόλια- που θυμίζει κάπως το κρυφτούλι του «κρυμμένου θησαυρού», διαδραματίζεται τις ώρες αυτές στη Σοφοκλέους και απ' ό,τι φαίνεται θα συνεχιστεί για αρκετές ακόμη συνεδριάσεις.<p>
 Το στοιχείο του απρόοπτου δεσπόζει πλέον στην αγορά και κάθε κίνηση από πλευράς των εγχώριων επενδυτικών κέντρων ενέχει υψηλό ρίσκο, καθώς όλοι αναμένουν με το «δάχτυλο στη σκανδάλη», έτοιμοι ανά πάσα στιγμή να τοποθετηθούν ή να ρευστοποιήσουν, ανάλογα με τη δύναμη και τη φορά του... αέρα στη θερμότερη -αλλά και την πλέον ευάλωτη, όπως αποδεικνύεται- αγορά του κόσμου, στην παρούσα τουλάχιστον περίοδο.<p>
 Και τι ειρωνεία, αυτά λαμβάνουν χώρα όταν άπαντες, ξένοι και ντόπιοι επενδυτές δηλαδή, συμφωνούν ότι η αγορά της Σοφοκλέους έχει καταστεί από τις ελκυστικότερες σε ευρωπαϊκό και παγκόσμιο, ίσως, επίπεδο, με τις καλύτερες προοπτικές, τις οποίες ουδείς πλέον δείχνει να αμφισβητεί! ...<p>
 Στο περίεργο, λοιπόν, αλλά άκρως ενδιαφέρον αυτό μοτίβο εξελίχθηκε και η χθεσινή συνεδρίαση, κάτω από ακραίες εναλλαγές τιμών και δείκτη -μετά από νευρικές παλινδρομήσεις 165 μονάδων έκλεισε, τελικά, με αρνητικό πρόσημο -1%- καθώς τα υψηλά κέρδη της προηγούμενης ημέρας δημιουργούσαν έντονους πειρασμούς διασφάλισης, ενώ, παράλληλα, κανείς δεν έδειχνε διατεθειμένος να... χάσει το τρένο μιας πιθανής νέας ανόδου.<p>
 Οι εγχώριοι θεσμικοί επενδυτές ήταν κυρίως αυτοί που δοκιμάστηκαν για διάστημα μεγαλύτερο των τριών ωρών, καθώς προσπαθούσαν, σε κατάσταση υπερδιέγερσης, να ερμηνεύσουν τις αμέσως επόμενες κινήσεις των ξένων επενδυτικών κέντρων, τα οποία ακολουθώντας την προσφιλή τους τακτική «χτύπησαν» προχθές αιφνιδιαστικά, για να θολώσουν, όμως, χθες τα νερά, σιωπώντας...<p>
 Στο άνοιγμα των συναλλαγών διαφάνηκε ότι οι δυνάμεις της αγοράς θα κατέβαλλαν σοβαρή προσπάθεια να συντηρήσουν, με μικρότερο όμως βηματισμό, την προχθεσινή άνοδο. Ετσι, παρατηρήθηκαν ξανά τοποθετήσεις σε ισχυρές τραπεζικές αξίες (σαν λοκομοτίβα λειτούργησαν για άλλη μια φορά Εθνική, Εμπορική και Πίστεως, με τζίρους 6 έως 7 δισ. δρχ. εκάστη) και στον κλάδο των τηλεπικοινωνιών (ΟΤΕ, Πάναφον με συναλλαγές ύψους 7 δισ. δρχ. και 4, 2 δισ. δρχ. αντίστοιχα) προσδίδοντας προσωρινά κέρδη έως και 2% στο γενικό δείκτη, για να ακολουθήσουν ωστόσο ρευστοποιήσεις και νέες απόπειρες ανόδου των τιμών τους στη συνέχεια. Αυτό είχε σαν συνέπεια ο δείκτης να διαγράφει διαδρομές... ασανσέρ, για να σταθεροποιηθεί με τη λήξη των συναλλαγών στις 4.204, 49 μονάδες, έναντι 4.247 μονάδων της Πέμπτης.<p>
 Παρά τη χθεσινή «αγρανάπαυση» των ξένων επενδυτών, ο συνολικός τζίρος συναλλαγών διατηρήθηκε στα ικανοποιητικά επίπεδα των 155 δισ. δρχ., αποτυπώνοντας έτσι ανάγλυφα την αναθέρμανση του επενδυτικού ενδιαφέροντος, με τα θεσμικά χαρτοφυλάκια να πρωτοστατούν στις κινήσεις, ενεργοποιώντας ωστόσο σιγά σιγά και τα αγοραστικά ανακλαστικά ιδιωτών επενδυτών μέσω και της παρατηρούμενης στροφής σε Μετοχικά Αμοιβαία Κεφάλαια.<p>
 Εκ των πραγμάτων, οι πρώτες συνεδριάσεις της ερχόμενης εβδομάδας αποκτούν εξαιρετικό ενδιαφέρον, καθώς αναμένεται μια πιο ξεκάθαρη στάση από πλευράς των εγχώριων θεσμικών και επιχειρηματικών χαρτοφυλακίων, χωρίς να αποκλείονται και κινήσεις τακτικής από τους ξένους, το ενδιαφέρον των οποίων για την ελληνική αγορά προεξοφλείται ότι θα διατηρηθεί -με τη μία ή την άλλη μορφή των μακροχρόνιων επενδυτών- για αρκετούς μήνες ακόμη. Σε μία περίοδο, άλλωστε, που οι ευρωπαϊκές και οι διεθνείς αγορές βρίσκονται σε ήρεμη διορθωτική πορεία, ένα χρηματιστήριο με τα χαρακτηριστικά της Σοφοκλέους θα προκαλεί, εύλογα, την προσοχή του απανταχού «έξυπνου χρήματος»! ... <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
