<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 05/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




ΑΪΒΑΛΙ<p>
 Του ΣΥΜΕΩΝ ΣΟΛΤΑΡΙΔΗ<p>
 Πριν από μερικές εβδομάδες ο Ιμπραήμ έλεγε «επαέ θα χορέψουμε με τους σύντεκνους» και ο πρόεδρος του Συλλόγου Τουρκοκρητικών Σμύρνης, Χασάν Ορτάμπας, ότι θα έλθουν από τη Σμύρνη στο Αϊβαλί, για να γνωριστούν και να χορέψουν μαζί πεντοζάλι. Ετσι και έγινε.<p>
 Οι εβδομάδες όμως πέρασαν και τα μέλη, καθώς και οι φίλοι του Συλλόγου Δασκάλων -Νηπιαγωγών, Ηρακλείου Κρήτης «Νίκος Καζαντζάκης», έφθασαν στο Αϊβαλί. Η συνάντηση με τους Τουρκοκρητικούς της Σμύρνης και τους κατοίκους των Μοσχονησίων, που στην πραγματικότητα είναι Τουρκοκρητικά, ήταν συγκινητική. Αγκαλιές, φιλιά, δάκρυα, ενώ στο γύρω «μαχαλά» του Tαξιάρχη άκουγε κανείς τις συζητήσεις που γίνονταν για το πού γεννήθηκε ο καθένας.<p>
 Ο Χασάν σε άπταιστα ελληνικά έλεγε ότι η καταγωγή του ήταν από το Ηράκλειο, ενώ η Φατμέ, από το Ρέθυμνο. Ο Βασίλης απαντούσε ότι και αυτός κατάγεται από το Ηράκλειο, ενώ η Μαρία δήλωνε ότι ήταν από τα Χανιά. Μια εικόνα ανεπανάληπτη, η οποία δηλώνει στην πραγματικότητα τις ανθρώπινες σχέσεις που υπάρχουν μεταξύ των δύο λαών. <p>
 Αυτό εξάλλου τόνιζε συνέχεια ο Τουρκοκρητικός Χουσεΐν, που κατά τη διάρκεια του κρητικού γλεντιού επάνω σε καράβι στα Μοσχονήσια, τρώγωντας σαρδέλα, ακούγοντας λύρα και πίνοντας κρητικό ρακί, έλεγε: «Δεν φταίνε σε τίποτα οι λαοί, φταίνε όλα αυτά που αποσκοπούν σε πολιτικά οφέλη» και ενώ ο Ιμπραήμ χόρευε ασταμάτητα, ο πρόεδρος των Τουρκοκρητικών, Χασάν, ζητούσε να ενισχυθεί η φιλία των δύο λαών και να αποτελέσει, σε όλους τους λαούς, παράδειγμα προς μίμηση.<p>
 <B>H προσέγγιση</B><p>
 Για τη σημασία της προσέγγισης των δύο λαών, την ανάπτυξη των σχέσεών τους και την δημιουργία δεσμών μεταξύ τους σε όλους τους τομείς, έκανε λόγο ο Τουρκοκρητικός δήμαρχος των Μοσχονησίων, Χασάν Ακτούρα, ο οποίος υποδέχτηκε όλους τους Ελληνες επισκέπτες στο δημαρχιακό μέγαρο, στο οποίο παραβρέθηκαν δημοτικοί σύμβουλοι, δήμαρχοι των γύρω χωρών που είχαν κρητική καταγωγή, ο αναπληρωτής έπαρχος κ.ά.<p>
 Στην αποφώνησή του ο πρόεδρος του Συλλόγου των Κρητών εκπαιδευτικών, Μανώλης Μπεζεδάκης, αφού τόνισε ότι η προσέγγιση των δύο λαών θα είναι επωφελής και για τις δύο χώρες, επισήμανε τη σημασία της επίσκεψής τους στα μέρη όπου ζούνε Τουρκοκρητικοί στη διατήρηση της ειρήνης και στην ανάπτυξη καλών σχέσεων μεταξύ των δύο λαών. <p>
 Τα ίδια επισημάνθηκαν από όλους τους Κρητικούς, Ελληνες και Τούρκους, κατά τη διάρκεια της στιγμής του αποχαιρετισμού, όταν ο Μανώλης, ο λυράρης έπαιζε μια μαντινάδα, την οποία μας είχε πει μια Τουρκοκρητικιά, η Αλιγέ, «ένας Θεός μας έπεμ (ψ) ε, Τουρκάκια και Ρωμιάκια, και αν δεν μοιάζει η πίστη μας, μοιάζουνε τα κορμάκια».<p>
 Συναισθήματα, λοιπόν, φόρτισης, συγκίνησης, χαρά και ικανοποίηση κατείχε όλο το γκρουπ που τριγυρνούσε τα στενά σοκάκια του Αϊβαλιού κα των Μοσχονησίων. Το γεγονός ότι συνομιλούσαν με Tουρκοκρητικούς, χωρίς την παρέμβαση διερμηνέα και ιδιαίτερα στην κρητική διάλεκτο, τους έκανε να αισθάνονται ότι μιλούν με πραγματικούς «σύντεκνους». Ολη η Κρήτη ήταν συγκεντρωμένη στα Μοσχονήσια. Από τα κοινά ήθη και έθιμα, μέχρι την παράδοση, από την κοινή γλώσσα, μέχρι τις ίδιες μαντινάδες.<p>
 Συνομιλώντας μεταξύ τους Ελληνες και Τούρκοι στα κρητικά, έβλεπαν ότι αυτά που τους ένωναν ήταν περισσότερα από αυτά που τους χώριζαν.<p>
 Tο ταξίδι, όμως, των εκπαιδευτικών είχε και περιηγητικό χαρακτήρα.<p>
 Eπισκέφτηκαν και περιηγήθηκαν στα μνημεία της Κωνσταντινούπολης, περιηγήθηκαν και ξεναγήθηκαν με καράβι στον Βόσπορο και στα Πριγκηποννήσια, ενώ υπέβαλαν τα σέβη τους και προς τον Οικουμενικό Πατριάρχη.<p>
 Ο κ. Βαρθολομαίος στη συνάντηση που είχαν τόνισε «τους ισχυρούς δεσμούς που έχει η Κρήτη με τη Μητέρα Εκκλησία», δήλωσε την ικανοποίησή του ότι δέχεται την επίσκεψη «ομόψυχων τέκνων αυτής» και κατέληξε λέγοντας ότι «η Μήτηρ Eκκλησία αισθάνεται την αγάπη των τέκνων της» δηλώνοντας ότι «το Φανάρι αισθάνεται να επιβεβαιώνονται οι ακατάλυπτοι δεσμοί του Πατριάρχη με την Εκκλησία της Κρήτης».<p>
 Την ίδια ικανοποίηση, τέλος, εξέφρασε και ο ηγούμενος της Θεολογικής Σχολής Χάλκης, μητροπολίτης Αγαθονικείας Απόστολος, ο οποίος στην υποδοχή που τους επιφύλαξε είπε ότι η Κρήτη είχε ιδιαίτερους δεσμούς με τη Χάλκη, αφού από αυτήν αποφοίτησαν δεκάδες Κρητικοί.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
