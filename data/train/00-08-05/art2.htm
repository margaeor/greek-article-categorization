<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 05/08/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Του ΝΙΝΟΥ ΦΕΝΕΚ ΜΙΚΕΛΙΔΗ<p>
 Στις 5 Αυγούστου του 1850 γεννιόταν στο Σατό ντε Μιρομενίλ ο Ανρί-Ρεμί-Αλμπέρ-Γκι ντε Μοπασάν, που στα επόμενα χρόνια θα γινόταν μαζί με τον Εμίλ Ζολά ένας από τους σημαντικούς εκπροσώπους της νατουραλιστικής λογοτεχνίας. Κανένας όμως δεν γνώριζε ότι ο συγγραφέας αυτός, που πέθανε στα 43 του μόλις χρόνια, στις 6 Ιουλίου του 1893, σε ψυχιατρική κλινική στο Παρίσι, ύστερα από απόπειρα αυτοκτονίας το Δεκέμβριο του 1891, θα γινόταν στον επόμενο αιώνα ένας από τους αγαπημένους συγγραφείς των κινηματογραφιστών, με αποτέλεσμα μέχρι στιγμής να έχουν γυριστεί 50 ταινίες με βάση τα έργα του.<p>
 Ο Μοπασάν υπηρέτησε για ένα διάστημα στο στρατό (1870-1871) και στη συνέχεια άρχισε να εργάζεται ως δημόσιος υπάλληλος ενώ ταυτόχρονα ασχολείται με τη λογοτεχνία. Στο διάστημα αυτό θα γνωρίσει τον Φλομπέρ που θα τον πάρει κοντά του και θα τον συστήσει στους καλλιτεχνικούς κύκλους της εποχής. Εκεί θα γνωρίσει τον Ζολά και τους ακόλουθους του Ζολά και μαζί θα δημιουργήσουν τον κύκλο των νατουραλιστών. Το 1882 εγκαταλείπει την υπαλληλική του θέση κι αφιερώνεται στο γράψιμο για να γίνει μέσα σε σύντομο διάστημα ένας από τους πιο σημαντικούς Γάλλους διηγηματογράφους αλλά και μυθιστοριογράφους του περασμένου αιώνα. <p>
 Το έργο του προσελκύει τους κινηματογραφιστές από πολύ νωρίς. Κιόλας από το 1909, πρώτος ο «πατέρας του αμερικανικού κινηματογράφου», Ντ.Γ. Γκρίφιθ, εμπνέεται από δύο μυθιστορήματά του για να γυρίσει τις μεσαίου μήκους βωβές ταινίες του «Η επιστροφή του υιού» και «Το περιδέραιο». Στο Χόλιγουντ της παλιάς εποχής θα γυριστεί και η τρίτη διασκευή έργου του συγγραφέα. Πρόκειται για την κινηματογραφική μεταφορά του διηγήματός του «Το αρπακτικό όρνεο» από τον Εντουαρντ Λε Σεντ το 1918. Οι Γάλλοι θ' ακολουθήσουν το 1920 με τη βωβή ταινία «Η ορντινάντσα» (1920), που σκηνοθετεί ο Βίκτορ Τουρζιάνσκι, βασισμένη στο ομότιτλο μυθιστόρημά του - την ίδια ταινία θα ξαναγυρίσει και πάλιν ο Τουρζιάνσκι το 1933, στην περίοδο του ομιλούντος κινηματογράφου.<p>
 Στα επόμενα χρόνια γνωστοί σκηνοθέτες, όπως οι Αλμπέρτο Καβαλκάντι, Μιχαήλ Ρομ, Κένζι Μιζογκούτσι, Ζαν Ρενουάρ, Αντρέ Καγιάτ, Ρόμπερτ Γουάιζ, Αλμπερτ Λούιν, Λουίς Μπουνιουέλ, Λουί Ντακέν, Μαξ Οφίλς, Αλεξάντρ Αστρίκ, Ζαν-Λικ Γκοντάρ, γυρίζουν ταινίες με βάση τα λογοτεχνικά έργα του Μοπασάν.<p>
 <b>Πέντε  διασκευές</b><p>
 Ανάμεσά τους πέντε διαφορετικές διασκευές του έργου του, Boule de suif: Aπό την πρώτη που γυρίζουν οι Αμερικανοί Χένρι Κινγκ και Σαμ Τέιλορ με τον τίτλο «The Woman Disputed» (1928), περνώντας από την εξαιρετική διασκευή που κάνει το 1934 ο Ρώσος Μιχαήλ Ρομ (με τον τίτλο «Πίσκα») καθώς και την εξίσου θαυμάσια διασκευή του Ιάπωνα Κένζι Μιζογκούτσι, «Ογιούκι, η Παρθένος» (1935), χωρίς να ξεχνάμε τη διασκευή του Κριστιάν Ζακ (1947, με τη Μισελίν Πρελ) ή την εντελώς ελεύθερη διασκευή που έκανε ο Ντάντλεϊ Νίκολς για το σκηνοθέτη Τζον Φορντ στο γουέστερν του «Η άμαξα της αγωνίας» (1939).<p>
 Ενα άλλο έργο του Μοπασάν που είχε αρκετές διασκευές είναι το «Μπελ Αμί». Το 1947 γυρίζονται δύο διασκευές του: μια στο Μεξικό από τον Αντόνιο Μόμπλετ και μια στην Αμερική από τον Αλμπερτ Λούιν, «The Private Affairs of Bel Ami» με πρωταγωνιστές τους Τζορτζ Σάντερς και Αντζελα Λάνσμπερι. Το έργο ξαναγυρίζεται το 1955 από τον Γάλλο Λουί Ντακέν και το 1976 από τον Σουηδό Μακ Αλμπεργκ.<p>
 Από τις αληθινά αριστουργηματικές διασκευές έργων του Μοπασάν είναι αναμφισβήτητα εκείνη του διηγήματος «Εκδρομή στην εξοχή» (1936) που έκανε ο Γάλλος Ζαν Ρενουάρ, ελεγειακή ταινία γύρω από ένα χωρίς αποτέλεσμα ρομάντζο που αναπτύσσεται στη διάρκεια μιας κυριακάτικης εκδρομής και «Η ηδονή» (Le plaisir, 1952) του Αυστριακού Μαξ Οφίλς, έξοχο σχόλιο πάνω στην ηδονή και την ευχαρίστηση, βασισμένη σε τρεις νουβέλες του Μοπασάν.<p>
 Εξαιρετικό ενδιαφέρον έχουν και οι διασκευές που έκαναν σκηνοθέτες όπως ο Αντρέ Καγιάτ («Πιερ και Ζαν», 1943, με βάση το ομότιτλο μυθιστόρημα), ο Ρόμπερτ Γουάιζ («Μαμζέλ Φιφί», 1944, από διήγημα του συγγραφέα) και ο Ισπανός Λουίς Μπουνιουέλ («Γυναίκα χωρίς έρωτα», 1951, γυρισμένη στο Μεξικό). <p>
 <b>«H πονεμένη  πυργοδέσποινα»</b><p>
 Το μυθιστόρημα του Μοπασάν «Μια ζωή» κινηματογραφείται από τους Φινλανδούς το 1947, εκείνη όμως που θα μείνει αξέχαστη είναι η γεμάτη λυρισμό διασκευή που κάνει το 1958 ο Γάλλος Αλεξάντρ Αστρίκ, δημιουργός ενός κινηματογράφου που τον αποκαλεί «κάμερα-στιλό», ταινία που στην Ελλάδα προβλήθηκε με τον τίτλο «Η πονεμένη πυργοδέσποινα» με τη Μαρία Σελ να δίνει μια συγκινητική ερμηνεία στο ρόλο της πυργοδέσποινας που μάταια προσπαθεί να κερδίσει την καρδιά ενός άπιστου συζύγου.<p>
 Στο διήγημα «Le Horla» βασίστηκε η αμερικανική ταινία «Το ημερολόγιο ενός τρελού» (1963) του Ρέτζιναλντ Λε Μποργκ, με πρωταγωνιστή τον Βίνσεντ Πράις. Ταινία που ξαναγυρίστηκε στο Μεξικό το 1969. Ενώ, το «τρομερό παιδί» της γαλλικής νουβέλ βαγκ, Ζαν-Λικ Γκοντάρ εμπνεύστηκε από τα διηγήματα «Η γυναίκα του Πολ» και «Το σημάδι» για να φτιάξει την ταινία του «Αρσενικό, θηλυκό» (1966).<p>
 Από τις πιο πρόσφατες διασκευές έργων του Μοπασάν αναφέρουμε τη «Χρυσή πλεξούδα» (1990) του Αυστραλού Πολ Κοξ, από το διήγημα «Τα μαλλιά», «Παιχνίδια πόθου» του Ιταλού Πασκουάλε Φανέτι, από το ομότιτλο μυθιστόρημα, «Hantises» (1997) του Γάλλου Μισέλ Φερί, από το μυθιστόρημα Le Horla, και «Kimberl y» (2000) του Φρέντερικ Γκόλτσαν, από το διήγημα «Μύγα», γύρω από τέσσερις νεαρούς που ερωτεύονται την ίδια γυναίκα.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
