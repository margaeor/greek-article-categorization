<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 1 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ηπόλη του Σιάτλ είναι γνωστή για δύο λόγους: εκεί έχει την έδρα της η πανίσχυρη Μicrosoft και εκεί σημειώθηκε η πρώτη οργανωμένη αντίδραση κατά της παγκοσμιοποίησης, στα τέλη του περασμένου χρόνου. Οι διοργανωτές του Φεστιβάλ της Μαριχουάνας φιλοδοξούν να την κάνουν γνωστή και ως την κύρια εστία αντίστασης στον «Πόλεμο των ναρκωτικών» που έχουν εδώ και 30 χρόνια κηρύξει οι αμερικανικές αρχές. <p> Το Hempfest -σε ελεύθερη απόδοση «Φεστιβάλ της Κάνναβης»- ξεκίνησε το 1991 σαν μια μικρή, ταπεινή συγκέντρωση χρηστών μαριχουάνας. Δεν παρευρέθησαν πάνω από 500 άτομα και γι' αυτό κανένας δεν μπορούσε να προβλέψει την εξέλιξη που θα είχε. Δύο, πέντε και δεκαπέντε χιλιάδες άτομα μαζεύτηκαν διαδοχικά τις επόμενες χρονιές μέχρι το 1994, και φυσικά αυτό «ανησύχησε» τις αρχές. Η εκδήλωση μετεξελισσόταν σε διαμαρτυρία κατά των ιδιαίτερα σκληρών νόμων κατά της χρήσης κάνναβης, που μόνο πέρσι οδήγησαν 682.000 ανθρώπους στις αμερικανικές φυλακές. Προπαγάνδιζε την ελεύθερη χρήση της κάνναβης για ιατρικούς, βιομηχανικούς και ψυχαγωγικούς σκοπούς και αυτό βέβαια δεν άρεσε στους αρμοδίους. <p> Οι διοργανωτές αναγκάστηκαν να δεχτούν την παρουσία μυστικών αστυνομικών στους χώρους της συγκέντρωσης, να προμηθευτούν ειδική άδεια και να μπλέξουν με λογής λογής γραφειοκρατικούς μηχανισμούς για να την εξασφαλίσουν. Το 1995 συγκεντρώθηκαν 50.000 άνθρωποι, αλλά το 1996 οι σκληροί όροι της πολιτείας δεν επέτρεψαν τη διεξαγωγή του Hempfest. Οι διοργανωτές, όμως, φρόντισαν να κάνουν αισθητή την παρουσία τους, υποβάλλοντας ερωτηματολόγια σε όλους τους υποψήφιους δημάρχους της Πολιτείας της Ουάσιγκτον, «αναγκάζοντάς» τους να τοποθετηθούν δημόσια στο θέμα των νόμων περί ναρκωτικών.<p> Η «γιορτή της μαριχουάνας» ήταν, όμως,...καταδικασμένη να πετύχει. To 1997 δεν συμμετείχαν περισσότεροι από 25.000 καθώς έριχνε... καρεκλοπόδαρα, το 1998 συγκέντρωσε 45.000 ανθρώπους και 95.000 πέρσι. <p> Το Hempfest, βέβαια, είναι πάνω απ' όλα μια γιορτή. Η μέρα περνάει με συναυλίες από όλα τα γνωστά τοπικά συγκροτήματα, με ομιλίες ανθρώπων που φυλακίστηκαν, με συζητήσεις για την ιατρική, αγροτική και βιομηχανική χρησιμότητα της κάνναβης. <p> <b>Αιχμάλωτοι πολέμου<p></b> Και προς τι ο χαμός στην... παραλία; Εάν στις περισσότερες ευρωπαϊκές χώρες υπάρχει μια σχετική ελαστικότητα στη χρήση κάνναβης, στις ΗΠΑ τα πράγματα είναι πολύ πιο αυστηρά. Οι διοργανωτές των διάφορων Hempfest (γίνονται και εκτός Σιάτλ, όπως στο Μίσιγκαν και το Ορεγκον) θεωρούν τους φυλακισμένους για χρήση κάνναβης ως αιχμάλωτους πολέμου - του «πολέμου κατά των ναρκωτικών». Η αρχή αυτού του ιδιόρρυθμου εσωτερικού πολέμου τοποθετείται στην προεκλογική καμπάνια του προέδρου Νίξον, ο οποίος βρήκε «σέξι πολιτικό θέμα» τα ναρκωτικά και την καμπάνια καταπολέμησής τους. Η όλη προσπάθεια «ντύθηκε» με εικόνες χίπις που κάπνιζαν μαριχουάνα στα κοινόβια, κάνοντας ελεύθερα έρωτα, προκαλώντας τα πιο συντηρητικά ένστικτα του μέσου Αμερικανού. Η «Πράξη για τις ελεγχόμενες ουσίες», του 1970, προέβλεπε ιδιαίτερα αυστηρές ποινές για τη χρήση LSD, κοκαΐνης ή μαριχουάνας και προκάλεσε κύμα φυλακίσεων για κατοχή και διακίνηση. Η κατάσταση παρέμεινε αναλλοίωτη τα επόμενα τριάντα χρόνια και λίγα πράγματα άλλαξαν. Δείγμα σκληρότητας είναι ότι η κατοχή μιας ουγκιάς κοκαΐνης τιμωρείται στην Πολιτεία της Νέας Υόρκης με την ίδια ποινή για «εμπρησμό με σκοπό το φόνο»...<p> Οχι ότι δεν υπήρξαν αποφασιστικές αλλαγές. Σε 40 Πολιτείες η χρήση κάνναβης για ιατρικούς σκοπούς είναι νόμιμη, ενώ με δημοψηφίσματα στις Πολιτείες της Αριζόνα και της Καλιφόρνια, το Νοέμβριο του 1996, νομιμοποιήθηκε η καλλιέργεια και χρήση μαριχουάνας, για ιατρικούς σκοπούς πάντα. Στην Αριζόνα, μάλιστα, οι γιατροί μπορούν πλέον να συνταγογραφούν οποιοδήποτε ναρκωτικό για ανακούφιση ασθενών, ενώ όσοι συλλαμβάνονται για κατοχή δεν φυλακίζονται, αλλά υποβάλλονται σε υποχρεωτική θεραπεία.<p> Ισως οι πιο πολιτικοποιημένοι θεωρούν ήσσονος σημασίας την αποποινικοποίηση των μαλακών ναρκωτικών -πολύ περισσότερο που οι διοργανωτές των αμερικανικών Hempfest χρησιμοποιούν μπόλικη αμερικανική μυθολογία περί της «Χώρας της ελευθερίας» ή επικαλούνται το γεγονός ότι η πρώτη αμερικανική σημαία ήταν φτιαγμένη από κάνναβη. <p> Ο Νόαμ Τσόμσκι, πάντως, δίνει και μια επιπλέον εξήγηση για τον αδυσώπητο «ναρκω-πόλεμο»: «Στρέφεται κατά βάση ενάντια στους φτωχούς μαύρους κατοίκους των γκέτο, όχι κατά των πλούσιων λευκών, αυτούς δεν τους κυνηγάει η αστυνομία ούτως ή άλλως. Ο ναρκω-πόλεμος είναι ένας πόλεμος κατά των φτωχών. Οταν μπαίνουν στη φυλακή, μπορούν να χρησιμοποιηθούν και σαν φτηνό εργατικό δυναμικό: ούτε απεργίες, ούτε αργίες, ούτε συνδικαλισμοί».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
