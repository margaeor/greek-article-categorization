<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 1 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Tης ΙΩΑΝΝΑΣ ΚΛΕΦΤΟΓΙΑΝΝΗ<p></b>
 Η Καΐρειος Βιβλιοθήκη, επί του κεντρικότερου και ίσως ομορφότερου δρόμου της Χώρας της Ανδρου, που συγκεντρώνει αρκετά από τα πιο εντυπωσιακά αρχοντικά του

νησιού, την οδό Γεωργίου Κ. Εμπειρίκου (αριθμός 1), είναι από τις περιπτώσεις των πνευματικών ιδρυμάτων στα οποία με το που περνά ο επισκέπτης το κατώφλι τους μεταφέρεται στην ατμόσφαιρα και το άρωμα άλλων εποχών. Κοντά σε αυτό, η Καΐρειος επιφυλάσσει εκπλήξεις (ως προς το περιεχόμενό της και όσον αφορά την πολυσχιδή δράση της) μάλλον απρόσμενες για μια βιβλιοθήκη.<p>
 Περνώντας την καγκελόπορτα του μικρού κήπου, τη θολωτή από μια πλούσια μπουκαμβίλια και την ξύλινη βαριά πόρτα της εισόδου του, με τους δύο μαρμάρινους λέοντες αμφιπλεύρως, βρίσκεσαι στο εσωτερικό (στην υποδοχή δεσπόζει το πορτρέτο του Θεόφιλου Καΐρη -1784/1853) ενός καλοδιατηρημένου τριώροφου αρχοντικού, το οποίο από το 1988, οπότε ξεκίνησε η λειτουργία του ως

βιβλιοθήκη (νομικό πρόσωπο ιδιωτικού δικαίου), αποτελεί ένα μοναδικό πνευματικό (αυτοτελές) ίδρυμα της Ανδρου.<p>
 Οπως διαβάζουμε στη μαρμάρινη πλάκα της εισόδου, το κτίριο ήταν οικία του Λεωνίδα και της Μίνας Ζ. Καμπάνη «δωρηθείσα εις την βιβλιοθήκην από τους κληρονόμους αυτών εν έτει 1988». <p>
 Η Iστορία της βιβλιοθήκης επομένως δεν είναι μεγάλη, ενώ τον πυρήνα της (στον οποίο οφείλει και το όνομά της) αποτελούν βιβλία του Θεόφιλου Καΐρη. Η προσωπική του βιβλιοθήκη, η οποία αριθμεί περί τα 3.000 βιβλία, σε σπάνιες, δυσεύρετες -ελληνικές και ξενόγλωσσες- εκδόσεις.<p>
 Από τους θησαυρούς της βιβλιοθήκης του λόγιου Ανδριου ιερωμένου, δασκάλου (μην

ξεχνάμε ότι μετέτρεψε τις Κυδωνιές σε φυτώριο γραμμάτων και επιστημών) και στοχαστή, ο οποίος ήρθε σε επαφή με το Γαλλικό Διαφωτισμό, μυήθηκε στη Φιλική Εταιρεία, κατηγορήθηκε ως άθεος και καταδικάστηκε σε φυλάκιση (αφήνοντας την τελευταία του πνοή στις φυλακές της Σύρου το 1853) είναι, κατ' αρχάς, ο Θουκυδίδης του 1540. Οπως επίσης η «Νεωτερική Γεωγραφία» σε αντίτυπο του 1791,

η «Εγκυκλοπαίδεια» του Ντιντερό, οι τέσσερις τόμοι της «Πραγματείας περί ουράνιας μηχανικής» (Traite de la mechanique celeste) του Laplace του 1805, η πρώτη προσπάθεια αποκρυπτογράφησης των ιερογλυφικών της Αιγύπτου το «Precis du

s ysteme hierogl yphique des anciens Eg yptiens» του Champollion (Παρίσι 1824) και ο κατάλογος των σπάνιων βιβλίων δεν σταματά.<p>
 «Είναι τόσα πολλά τα πολύ καλά και σπάνια βιβλία της βιβλιοθήκης που δεν μπορούμε να τα αναφέρουμε όλα», μας εξηγεί σε μια απόπειρα απαρίθμησής τους ο διευθυντής της βιβλιοθήκης, από την πρώτη κιόλας μέρα λειτουργίας της, και ιστορικός Δημήτριος Ι. Πολέμης.<p>
 <b>40.000 τόμοι<p></b>
 Ενώ, λοιπόν, η βιβλιοθήκη διαθέτει τον πνευματικό «θησαυρό» του Καΐρη, ο οποίος βρίσκεται αυτονομημένος σε δικό του ιδιαίτερο χώρο, δεν εξαντλείται σε αυτόν, αφού η βιβλιοθήκη συνολικά συγκεντρώνει 40.000 τόμους, από κατά καιρούς

δωρεές ιδιωτών αλλά και αγορές.<p>
 Βιβλία, μεταξύ άλλων, που χρονολογούνται ήδη από τον 16ο αιώνα (1520-1530).<p>
 Πέραν των reference books, τα πιο εύχρηστα, δηλαδή, βιβλία και εγχειρίδια που αποτελούν το σκελετό κάθε βιβλιοθήκης (από απλά λεξικά μέχρι αρχαίους Ελληνες συγγραφείς και βιβλία για παιδιά, για τα οποία η Καΐρειος έχει μια ιδιαίτερη φροντίδα) και πέραν της βιβλιοθήκης του Θ. Καΐρη, το ίδρυμα διαθέτει και άλλες

αυτοτελείς (και αυτονομημένες) ιδιωτικές βιβλιοθήκες.<p>
 Οπως του Συμεών Σινιόσογλου, στην οποία ξεχωρίζουν οι παλιές εκδόσεις μεγάλης αξίας, ή του Λεωνίδα Μπίστη, που απαρτίζεται κυρίως από λογοτεχνικά έργα, του Μιχαήλ Μπίστη, η οποία κατά βάση διαθέτει βιβλία τέχνης. Ακόμη, του Δημήτριου Π. Πασχάλη, με τον ιστορικό κατ' εξοχήν προσανατολισμό της, στην οποία βρίσκεται και η μοναδική στην Ελλάδα και σπανιότατη πρώτη ελληνική υπερρεαλιστική ποιητική συλλογή, σε έκδοση του 1930, το έργο «Στου γλιτωμού το χάζι» του Θεόδωρου Ντόρου. Η Καΐρειος διαθέτει, εξάλλου, και τις προσωπικές βιβλιοθήκες του Ιωάννη Ζωγράφου, του Περράκη Καμπάνη, του Δημητρίου Καμπάνη, του

Λεωνίδα Κονδύλη και της Νοέλ Νταζόρ.<p>
 Ολος αυτός, όμως, ο βιβλιογραφικός πλούτος δεν θα ήταν παρά «γράμμα ανεπίδοτο» αν δεν υπήρχε μια σχετική κινητικότητα, το ενδιαφέρον του κοινού. Για την κίνηση της βιβλιοθήκης, η Ειρήνη Δάμπαση, μέλος του διοικητικού συμβουλίου της

Καϊρείου και δεύτερη «ψυχή» της, μαζί με τον διευθυντή της, μάς διευκρίνισε με

ενθουσιασμό πως είναι «εξαιρετικά μεγάλη». Διότι «σε έναν τόσο μικρό τόπο, 2.000 μόλις κατοίκων, πάντοτε έχουμε τουλάχιστον 200 βιβλία δανεισμένα. Είναι

πολύ ευχάριστο το ότι ενδιαφέρονται και τα πολύ μικρά παιδιά. Θα έλεγα πως η κίνηση «σπάει» στους νέους του Γυμνασίου, λόγω φόρτου σχολικής εργασίας, αλλά επανέρχεται δριμύτερη στους ενήλικες». Επειτα, είναι γνωστό πως δεν είναι λίγοι οι παραθεριστές του νησιού, που καταφεύγουν είτε στο δανειστικό τμήμα της βιβλιοθήκης είτε στο άνετο αναγνωστήριό της για το βιβλίο που τους ενδιαφέρει και αναζητούν.<p>
 <b>Προβλήματα<p></b>
 Ομως κοντά στα πλείστα θετικά δεν λείπουν και τα προβλήματα. Από τα οποία το μεγαλύτερο, ο Δ.Ι. Πολέμης το εστιάζει στο οικονομικό. Καθώς και στο πρόβλημα χώρου. Το πλούσιο υλικό του ιδρύματος δείχνει να ασφυκτιά στο αρχοντικό Καμπάνη, ενώ αναζητείται επι πλέον χώρος (πιθανότατα ένα δεύτερο αρχοντικό) για τη διεύρυνσή του. Οσον αφορά το θέμα των εσόδων, τα οποία συνήθως δεν είναι εξασφαλισμένα -έτσι μόνο μια υπάλληλος μπορεί να απασχολείται από αυτό- στο τέλος, σύμφωνα με τον Δ.Ι. Πολέμη «πάντοτε εξασφαλίζονται με τον ένα ή τον

άλλο τρόπο». «Το κτίριο είναι δικό μας. Αυτό αποτελούσε εξ αρχής την προϋπόθεση για να στηθεί η βιβλιοθήκη: η ίδια η στέγη. Από 'κει και πέρα αν τα

καταφέρνουμε αυτό το οφείλουμε στις ιδιωτικές προσφορές. Στις δωρεές. Από το ΥΠΠΟ κατά καιρούς παίρνουμε μια πενιχρή επιχορήγηση, ενώ το υπουργείο Παιδείας

μάς δίνει κάθε χρόνο, όπως σε όλες τις βιβλιοθήκες, 200.000 δρχ.».<p>
 Οι ιδιώτες τους οποίους μνημονεύει με ευγνωμοσύνη για τις «σωτήριες για τη βιβλιοθήκη δωρεές τους» είναι οι εφοπλιστές Αλέκος Γ. Καΐρης, Σάντρα Ζ. Καμπάνη, Ιωάννης Β. Γουλανδρής, ο εγγονός του αδελφού του Θεόφιλου Καΐρη, Νίκος Καϊρης, η επίσης συγγενής του Θεόφιλου Καΐρη, Ειρήνη Ευανθία Καΐρη, ο Νίκος Γ. Γκούμας και η σύζυγός του, η Ηρώ Τζαννέτου και πολλοί πολλοί άλλοι. <p>
 Ενα πρόσφατο παράδειγμα της προσφοράς ιδιωτών είναι και η δεκάτομη επιστημονική-κριτική έκδοση της Καϊρείου με την αλληλογραφία του Καΐρη, η οποία μόλις ολοκληρώθηκε. Το κόστος κάθε τόμου ανέρχεται στα τριάμισι εκατομμύρια. «Πείσαμε όμως ιδρύματα και ιδιώτες, όπως τα ιδρύματα Ιωάννου Φ. Κωστόπουλου και Α.Γ. Λεβέντη, πως αξίζει τον κόπο να συμβάλουν στην έκδοσή του

μεγάλου αυτού έργου», σημειώνει ο Δ.Ι. Πολέμης. Ετσι, κάθε τόμος έχει και άλλο

χορηγό...<p>
 Από τις εκπλήξεις, ωστόσο, της Καϊρείου, (πέραν του «θησαυρού» των σπάνιων βιβλίων) είναι τα ανεκτίμητης αξίας έργα τέχνης (όλα τους προήλθαν από δωρεές ιδιωτών), τα οποία βρίσκονται στοιβαγμένα σε μια μικρή αίθουσα: πίνακες, αρχαία αγγεία και αγαλματίδια, αντικείμενα ιστορικής αξίας και λαϊκού πολιτισμού (που ενισχύονται διαρκώς από τη Διεύθυνση Λαϊκού Πολιτισμού).<p>
 Ξεχωρίζουν η εικόνα της Παναγίας του 1664, που υπογράφει ο Εμμανουήλ ιερεύς του Τζάνε, το κατάμαυρο ράσο του Θεόφιλου Καΐρη σε μια βιτρίνα, έργα του Ιακωβίδη, του Χανς Ράιχελ, μια πιανόλα, παλιές σφραγίδες της Ανδρου. Ακόμη σπάνιες φωτογραφίες-ντοκουμέντα, από τους πρώτους Ανδριώτες εφοπλιστές στο Λονδίνο εν μέσω Εγγλέζων συναδέλφων τους, στις αρχές του αιώνα.<p>
 Κι επειδή ακριβώς η Καΐρειος δεν είναι απλώς μια βιβλιοθήκη στην οποία μπορεί να καταφύγει κάποιος απλώς για δανεισμό ή μελέτη, καθώς, σύμφωνα με τον Δ.Ι. Πολέμη, «στις μέρες μας έχει ξεφτίσει ο όρος "πολιτιστικός οργανισμός" η επιστημονική διερεύνηση της Ανδρου όπως και εν γένει η ενεργός υποστήριξη διαφόρων πνευματικών πρωτοβουλιών είναι πάντα μέσα στο πλαίσιο και τους στόχους των δραστηριοτήτων της βιβλιοθήκης. Οχι μόνο στα λόγια, αλλά και στην πράξη». Οπως μας τόνισε ο Δ.Ι. Πολέμης «η Καΐρειος είναι το μοναδικό ίδρυμα το οποίο εκπονεί επιστημονικά έργα που άπτονται θεμάτων αυστηρώς και ειδικώς ανδρεώτικων». Ετσι, αυτό τον καιρό, προετοιμάζει την έκδοση επιστημονικής μελέτης για τους μύκητες, και τα ερπετά της Ανδρου- κι όχι μόνο. <p>
 <b>Eκδόσεις-ανασκαφές<p></b>
 Στη μεγάλη εκδοτική δραστηριότητά της, έως τώρα έχει εκδώσει περί τις 25 επιστημονικές πραγματείες -όλες για την Ανδρο- όπως η «Αρχαιολογική Ερευνα στη

Β.Δ. Ανδρο» της Ανθής Κουτσούκου, εκ των οποίων το έργο του Δ.Ι. Πολέμη «Τα ιστιοφόρα της Ανδρου» έχει βραβευθεί από την Ακαδημία Αθηνών το 1992. Να προσθέσουμε ότι το 1998, η Καΐρειος είχε τιμηθεί, για το συνολικότερο έργο της, με το αργυρό μετάλλιο της Ακαδημίας Αθηνών.<p>
 Στις δραστηριότητές της πρέπει να προσθέσουμε και τη λειτουργία σχολής βιβλιοδεσίας και συντήρησης, η οποία συστάθηκε με ένα πρόγραμμα της ΕΟΚ. Στα επιμορφωτικά αυτά σεμινάρια βιβλιοδεσίας, συντήρησης παλαιών βιβλίων, εγγράφων

και λαογραφικών αντικειμένων έχουν εκπαιδευτεί περισσότεροι από 100 νέοι της Ανδρου.<p>
 Επίσης, το ίδρυμα επί πέντε χρόνια χρηματοδοτούσε τις ανασκαφές στη νησίδα του

βενετικού κάστρου της Χώρας. Ενώ κατά καιρούς έχει διοργανώσει ποικίλα σεμινάρια, συμπόσια, ακόμη και πολιτιστικές εκδηλώσεις. Παράλληλα έχει αναλάβει την αναστήλωση (οι εργασίες δεν ολοκληρώθηκαν ακόμη) του παλιού διατηρητέου αρχοντικού πύργου Αγαδάκη και το, παραπλεύρως του, παραδοσιακό ελαιαοτριβείο στο χωριό Απατούρια. Και οι δραστηριότητές του δεν σταματούν εδώ...<p>
 Ολα αυτά από ένα ίδρυμα, το οποίο, όπως είναι προφανές, δεν περιορίζεται στα στενά όρια μιας βιβλιοθήκης και το οποίο επιφυλλάσσεται για πολλές ακόμη εκδόσεις, έρευνες, εκδηλώσεις και μορφωτικές-πολιτιστικές δραστηριότητες. Διάθεση και χρήμα να υπάρχει...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
