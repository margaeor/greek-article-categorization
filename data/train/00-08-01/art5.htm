<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 1 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Οπως όλα τα κλισέ, έτσι και ο παλιός μύθος του Αισώπου για τον τζίτζικα και τον μέρμηγκα κρύβει νουν αληθείας. Η ανθρωπομορφική αντίληψη για τη φύση θέλει τον ένα να κοπιάζει και να κουβαλά καρτερικά τα ψιχουλάκια του για τον κρύο χειμώνα που έρχεται, ενώ ο άλλος σφυράει ανέμελα, αδιαφορώντας για το μέλλον που θα τον βρει σε μορφή κούφιου κελύφους στο δάσος. Ο άνθρωπος-τζιτζίκι, που είχε κάποτε εξέχουσα θέση στο θερινό ελληνικό τοπίο με τη μορφή του τζαμπατζή, του ταξιδιώτη με το δισάκι, του λαϊκού καρδιοκατακτητή των παράκτιων περιοχών, εκτοπίζεται σταδιακά από τον άνθρωπο-μερμήγκι, με τα κλιματιστικά, τα εντατικά θερινά προγράμματα (εκμάθησης γλωσσών, γυμναστικής και σεμιναρίων), με τη βασιλεία του ρεζερβέ και των προπληρωμένων κρατήσεων.<p> Οσο και αν οι Σειρήνες των καταναλωτικών δανείων υπόσχονται στον τζίτζικα μια απατηλή διορία ανέξοδων διακοπών, είναι τελικά η οργάνωση και η προνοητικότητα του μέρμηγκα που θριαμβεύει στο εκσυγχρονισμένο πρόσωπο του ελληνικού καλοκαιριού. Βέβαια, -η μερμηγκο-ειδής προνοητικότητα παραμένει εξατομικευμένη και εγωιστική, ενώ όσον αφορά την πρόνοια για το κοινό καλό, εκεί επικρατεί πλήρως ο τζιτζικισμός, καθώς όλοι ελπίζουν πως έχει ο Θεός (για την πρόληψη των πυρκαγιών, την προετοιμασία των Ολυμπιακών, την καταπολέμηση των οδικών ατυχημάτων και της μόλυνσης.) Αφήνοντας λοιπόν κατά μέρος τον κρατικό μηχανισμό και τα κοινά, ας δούμε από κοντά τις συνήθειες και τις έξεις του ιδιώτη τζίτζικα και μέρμηγκα, αντίστοιχα.<p> <b>Οργανωτική μερμηγκίαση</b><p> Για τον άνθρωπο-μερμήγκι οι διακοπές είναι μια πρώτης τάξεως ευκαιρία να αναπληρώσει τα κενά του: σε μάθηση, σε κίνηση, σε φυσικές και εξωτερικές δραστηριότητες. Σε καμία περίπτωση δεν θα αφεθεί να τον παρασύρει η καλοκαιρινή ραστώνη: Η τελετουργία του πρωινού ξυπνήματος δεν καταργείται λόγω διακοπών, το πολύ να μετατεθεί μισή ωρίτσα αργότερα. Το βιολογικό του ρολόι δεν αναστατώνεται από κραιπάλες και ξενύχτια, τα γεύματά του είναι μετρημένα και λαμβάνονται σε τακτές ώρες, το πρόγραμμα της εβδομάδας έχει κανονιστεί εκ των προτέρων και περιλαμβάνει περιηγήσεις σε μουσεία και αρχαιολογικούς χώρους, ημερήσιες εκδρομές και καθημερινά λουτρά πριν από τις 12 που καίει ο ήλιος.<p> Το παιδί του μέρμηγκα θα κάνει ασφαλώς φροντιστήριο για έναν τουλάχιστον μήνα μετά το σχολείο και μετά θα πάει σε κάποια κατασκήνωση, ενώ θα προτιμηθούν εκείνες που συνδυάζουν την αναψυχή με τη γνώση (π.χ. κατασκήνωση με εκμάθηση κομπιούτερ ή θερινά σχολεία της αλλοδαπής). Ο μέρμηγκας θα βρει πάντα χρόνο στις διακοπές να διεκπεραιώσει υποχρεώσεις που για άλλους θα μπορούσαν να περιμένουν το χειμώνα: να τακτοποιήσει τα φορολογικά του, να ανανεώσει τη διακόσμηση του σπιτιού, να ανακαινίσει το εξοχικό του, να παρακολουθήσει τις τελευταίες εξελίξεις στο επάγγελμά του. <p> <b>Ρέμπελος τζιτζικισμός<p></b> Κατ' αρχάς το καλοκαίρι του τζίτζικα δεν γνωρίζει ωράριο. Εδώ δεν δίσταζε να στήνει και να λουφάρει το χειμώνα, τώρα θα κωλώσει; Η νύχτα λοιπόν άνετα γίνεται μέρα, και ο πρωινός φραπέ πίνεται κάλλιστα στις 3 το μεσημέρι, ενώ ακολουθεί το μεσημεριανό μπάνιο. Το διαιτολόγιο του τζίτζικα, όταν δεν αποτελείται αποκλειστικά από καρπούζι, που είναι και φτηνό, περιλαμβάνει ό,τι σαβουροφαγικό είδος προσφέρουν οι καντίνες των νησιών, πάντα στα όρθια και με τα λάδια να στάζουν. Φυσικά και ο τζίτζικας δεν διανοείται καν να ξεσκονίσει τις γνώσεις του, και όταν διαβάζει περιορίζεται σε περιοδικά του συρμού ή κανένα αστυνομικό. Η επίσκεψη στα τοπικά αξιοθέατα αναβάλλεται επ'αόριστον, ενώ το μόνο που τον τραβά είναι τα καφέ και τα μπαράκια. Η διασκέδασή του δεν περιλαμβάνει παραστάσεις αρχαίας τραγωδίας ή έντεχνων τροβαδούρων, το πολύ πολύ να τον βρείτε στο χαμό κάποιας εμποροπανήγυρης.<p> Η πλαστική καρέκλα, το άραγμα και η σαγιονάρα αποτελούν τους αχώριστους συντρόφους του, ενώ γενικά οι κινήσεις περιορίζονται στο ελάχιστο: το ρούφηγμα του καφέ με το καλαμάκι, και το βλέφαρο στην περαστική τουρίστρια. Ακόμα και το μπάνιο του είναι όσο γίνεται πιο στατικό, με αγαπημένη στάση «τον πεθαμένο» (ακίνητος ανάσκελα εις τον αφρό της θάλασσας). Η ηλιοθεραπεία θα ήταν το αγαπημένο του σπορ, αν δεν διατηρούσε τόσο άσχημες σχέσεις με την πρόληψη (φυσικά και δεν κουβαλάει ομπρέλα, ούτε καν αντηλιακό).<p> Ο διακοπές αποφασίζονται την τελευταία στιγμή και γίνονται είτε με δανεικά είτε τελείως στην τράκα: το ελεύθερο κάμπινγκ και τα εξοχικά φίλων και συγγενών είναι τα καταλύματα της αρεσκείας του. Ο τζίτζικας, ακόμα και αν μείνει τελείως ταπί, δεν ανησυχεί, πάντα υπάρχει πλοίο και οδός γι'αυτόν, και κάπως θα βρει το δρόμο της επιστροφής, έστω και ως λαθρεπιβάτης ή οτο-στοπατζής.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
