<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 1 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου<b> ΓIΩPΓΟY KIΟYΣH<p>
 «Α</b>φήστε με να ζήσω. Είμαι άνθρωπος σαν και σας. Δεν διαφέρω. Ξυπάω, δουλεύω, τρώω, γυμνάζομαι, διαβάζω. Εχω τα σκυλιά μου, τα κοτόπουλά μου. Μη με αναγκάζετε να παίρνω τα βουνά. Ηρθαν σήμερα το πρωί στα δικαστήρια και με ρώτησαν πώς ένιωσα προχθές βράδυ στο κρατητήριο. Τρελάθηκα όταν το άκουσα. Πήρα τα μάτια μου και έφυγα. Δεν θέλω να θυμάμαι, θέλω να ζήσω».<p>
 Ανθρώπινη αγανάκτηση και απορία από έναν άνθρωπο που πέρασε είκοσι δύο χρόνια στη φυλακή, που προσπαθεί να κλείσει τις πληγές και να ορθοποδήσει. Ειλικρινής *
ο Βαγγέλης Ρωχάμης, με τη μάνικα στο χέρι, δροσίζεται στο σπίτι του φίλου του Σωτήρη, στο Λευκαντί της Εύβοιας. Ενα φίδι και ένα αστέρι χαραγμένα στο μπράτσο, η ταράτσα βρεγμένη, τα τηλέφωνα να χτυπούν. Τα σκυλιά στην αυλή γαβγίζουν. «Κοίτα τις λεμονιές και τις πορτοκαλιές», λέει στους φίλους του, τον Γιάννη, τον Χρήστο, την Ελένη και τους άλλους που ήρθαν να τον δουν. Στο μπαλκόνι έχει βγάλει την τηλεόραση και από πάνω έχει το κασετόφωνο για να ακούει κανένα τραγούδι. Κινείται πέρα-δώθε, ανεβοκατεβαίνει τις σκάλες, χαϊδεύει τα σκυλιά, μετακινεί τη βέσπα, επαναλαμβάνει πως νιώθει άβολα που το σπίτι δεν έχει ανέσεις. Μας λέει για τους καημούς του, το βιβλίο που ετοιμάζει, τα παράπονά του. Δίπλα η δικηγόρος Φωτεινή Βερνέζη, δώδεκα χρόνια κοντά του, στις φυλακές, στις αποδράσεις, στα δικαστήρια. Ανάβει τσιγάρο, ρουφά τον καπνό και με το πόδι στηρίζεται στη σιδερένια κολόνα.<p>
 «Ενας άνθρωπος που βγαίνει έξω τη Μεγάλη Τετάρτη, προσπαθεί να συνέλθει από τη
φυλακή, προσπαθεί να ξεχάσει τις κλειστές πόρτες και τις κλειστές αμπάρες».<p>

_ Το χωριό πώς σας βλέπει; <p>
 _ «Με έχει αγκαλιάσει, βρήκα μια δουλειά στην ταβέρνα, στην πλαζ του Μάνικα. Δούλευα όλη μέρα. Ξυπνούσα στις έξι το πρωί, ασχολιόμουν με την κουζίνα και στη συνέχεια, το βράδυ, με τους φίλους και τους πελάτες».<p>
 _ Γιατί σταματήσατε από εκεί; Σας κατηγορούν ότι ξυλοφορτώσατε πέντε άτομα.<p>
 _ «Εγινε ένα επεισόδιο στο οποίο δεν συμμετείχα, βρέθηκα στο τέλος του επεισοδίου. Αρχισε πάλι η αντίστροφη μέτρηση. Κρυβόμουν για να αποφύγω το Aυτόφωρο. Τα κανάλια έλεγαν όλη την ώρα ότι καταδιώκομαι και ότι η Aστυνομία ψάχνει να με συλλάβει. Κοίταζα να περάσει η διαδικασία του Aυτοφώρου, για να αποφύγω ό,τι έγινε χθες βράδυ. Κρατητήριο, χειροπέδες, Aστυνομία, συνοδεία, δημοσιογράφοι, φωτογράφοι, όλα αυτά που προσπαθώ να ξεχάσω. Τα ΜΜΕ λένε για μένα, άλλοι καλά λόγια και άλλοι ότι ο Ρωχάμης δεν τίμησε την αναστολή». <p>
 __Ολα αυτά σάς έφεραν πίσω; <p>
 _ «Οχι μόνο αυτά. Στο μαγαζί άρχισαν απανωτοί έλεγχοι. Νόμιμοι, αλλά ξέρετε πώς γίνονται αυτά. Ελεγχος για τα ποτά, έλεγχος για το ένα, έλεγχος για το άλλο. Αποτέλεσμα, οι πελάτες που βρίσκονταν εκεί ήταν δυσάρεστο να βλέπουν ομάδες αστυνομικών, οι οποίοι έκαναν τη δουλειά τους, δεν ήταν όμως ευχάριστο να βλέπουν αστυνομικούς να ψάχνουν προς πάσα κατεύθυνση. Για να να αποφύγει ο ιδιοκτήτης τις ταλαιπωρίες σταμάτησα να πηγαίνω στο μαγαζί και έχασα τη δουλειά μου, έπαψα να έχω πόρους». <p>
 __Τώρα τι κάνετε; <p>
 _ «Συνέχισα τις ασχολίες που είχα μέσα στη φυλακή. Κάνω γυμναστική για να ξοδεύω την ενέργεια που έχω, γράφω, ζω με τα ζώα και με κάθε τι που έχει σχέση
με τη φύση». <p>
 __Το προχθεσινό πώς έγινε; <p>
 _ «Εχω ένα δίπλωμα που είναι παλιό και όλοι γνωρίζουν ότι τα διπλώματα λήγουν στα εξήντα πέντε. Δεν το είχα μαζί. Εχω καταθέσει τα έγγραφα στο υπουργείο για
να πάρουμε αντίγραφο του διπλώματος. Δεν κατηγορώ την Aστυνομία γιατί έπειτα από μια κατηγορία ήρθε και με συνέλαβε, ήταν νόμιμο και έπρεπε να το κάνει. Κατηγορώ τον άνθρωπο που έκανε την καταγγελία, για λιγότερο από ένα χιλιόμετρο
δρόμου που έκανα προκειμένου να πάρω το αυτοκίνητο του αδελφού μου για να πάω να δω την αδελφή μου που ήταν στο νοσοκομείο. Ηταν μια ανθρώπινη κίνηση. Οποιος το έκανε αυτό δεν μπορεί να καταλάβει τι σημαίνει τόσα χρόνια στη φυλακή».<p>
 _ Τους συγχωρείτε; <p>
 _ «Τα πάντα, όχι τους ρουφιάνους και τα καρφιά. Σήμερα είμαι σε μια κατάσταση,
κοιτάξτε με. Σαν να έμεινα στη φυλακή, χωρίς ηρεμία, ένας άνθρωπος που αναρωτιέται τι θα κάνει αύριο, πώς θα ζήσει. Θέλω να ζω με τον κόπο το δικό μου και όχι με τη συμπόνια. Ολα αυτά μού στερούν αυτή τη δυνατότητα. Γιατί θα πρέπει να υφίσταμαι και έξω αυτές τις ταλαιπωρίες. Ακόμη και οι πιο προσωπικές
στιγμές μου περνάνε μέσα από ένα γυαλί. Ενα διάφανο γυαλί, πού φαίνονται όλα. Υπάρχουν χιλιάδες καταγγελίες για το πού βρέθηκα, πού ήπια ποτό, πού έφαγα, ποιον είχα μαζί, ποιον είχα στο σπίτι μου. Αν σας έκαναν αυτά, εσείς πώς θα νιώθατε; Με τέτοια πίεση πώς θα αντιδρούσατε, αν μάλιστα είχατε ζήσει την αντίδραση στο πετσί σας τόσα χρόνια; ».<p>
 __Η κοινωνία της φυλακής; <p>
 _ «Εχει μια μπέσα, μια παλικαριά, έναν ανδρισμό. Εξω έχουν εκλείψει τα είδη αυτά. Δεν τα γνώριζα και πίστευα ότι οι άνθρωποι θα ήταν όπως ήταν πριν. Ξέρεις τι δεν τους αρέσει; Το ότι εγώ στάθηκα στα πόδια μου και ότι με αγκάλιασαν οι φίλοι μου. Μέσα στους πολλούς πάντα θα υπάρχουν και κάποιοι καλοθελητές. Ζω σε μια κοινωνία που δεν μου αρέσει, δεν υπάρχουν πια άνθρωποι λεβέντες που κάποτε θυμόμουν. Με ενοχλεί ο ύπουλος τρόπος, που θέλουν να σου κάνουν από πίσω το κακό».<p>
 __Τι θα κάνεις; <p>
 _ «Ούτε που ξέρω. Ολα αυτά με αναγκάζουν να απομονωθώ, να μη δίνω το «παρών»,
να γίνω αντικοινωνικός». <p>
 _ Πού βρίσκετε διέξοδο; <p>
 _ «Στο βουνό, στο ψάρεμα με τον αδερφό μου, στη γυμναστική, στα ζώα που έχω, στην αυλή εδώ. Ετοιμάζω ένα βιβλίο με απόψεις μιας ολόκληρης ζωής για όλα τα θέματα. Χθες ήταν να κατεβώ στην Αθήνα για να βρω εκδότη για το βιβλίο. Με πήρε τηλέφωνο ο αδερφός μου για να πάω να δω την αδερφή μας, και έγινε ό,τι έγινε. Ενα ζιγκ-ζαγκ, δυο στενά πιο κάτω, ούτε χίλια μέτρα. Το έχω τελειώσει το βιβλίο. Εχει στίχους, ποιήματα, φωτογραφίες, τραγούδια, κείμενα. Εχω προτάσεις για να το εκδώσω, αλλά τις έχω απορρίψει». <p>
 __Θυμάστε κάποιο ποίημα; <p>
 _«Αυτή τη στιγμή ούτε θυμάμαι ούτε ξέρω με την τρέλα που έχω».<p>
 __Πώς σχολιάζετε τη σημερινή Ελλάδα; <p>
 _ «Δεν τη σχολιάζω».<p>
 __Ποια είναι τα σχέδιά σας; <p>
 _ «Να με αφήσουν να ζήσω, αυτοί με κάνουν να ζω με τη μάσκα, αυτοί που με κάνουν να γίνομαι πέτρα. Δεν με αφήνουν να ζήσω φυσιολογικά, με κάνουν να βάζω
ασπίδα. Προσπαθώ να προσαρμοστώ. Αμα λείπεις τόσα χρόνια από μια κοινωνία νιώθεις σαν χαμένος. Δεν θυμάσαι πρόσωπα και ονόματα, άλλοι ζουν, άλλοι έχουν πεθάνει. Πήγα στο νεκροταφείο, για να σου δώσω να καταλάβεις, για να δω ποιοι ζουν και ποιοι δεν ζουν. Βλέπω μια κοινωνία που είναι αλλόκοτη. Δεν ξέρει κανείς τι του γίνεται. Αλλος από εδώ, άλλος από εκεί, άλλος ανάβει φλας αριστερά, στρίβει δεξιά, άλλος περνάει τα στοπ, άλλος φρενάρει και πέφτουν οι άλλοι από πίσω του, άλλοι τσακώνονται στο δρόμο». <p>
 __Είναι ζούγκλα; <p>
 _ «Η πραγματική ζούγκλα. Εδώ είναι αλλοπρόσαλλοι, δεν αφήνουν άνθρωπο να επιβιώσει, να ζήσει ήσυχος. Κάθε στιγμή σού θυμίζουν το παρελθόν. Δεν το θέλω το παρελθόν, δεν θέλω τις φυλακές, δεν θέλω κανέναν να ενοχλώ, δεν θέλω να με κοιτάει και να μου μιλάει κανείς, μου είναι αδιάφοροι, τα πάντα μού είναι αδιάφορα, θέλω να είμαι σπίτι μου με τους φίλους μου, στην ησυχία μου». <p>

_ Δεν υπάρχουν διαφορές από μέσα; <p>
 _«Ο νόμος της φυλακής είναι να τους πετάνε από την πίσω πόρτα, εδώ υπάρχει ένας άλλος νόμος που τους έχουν αφήσει να σκοτώνονται ελεύθερα, όπως ψωνίζεις στο σουπερμάρκετ, σε μια αναλώσιμη κοινωνία».<p>
 __Τι περιμένετε; <p>
 _ «Τίποτε. Να ασχοληθώ με τον εαυτό μου, τα ζώα μου, τους φίλους μου, κανονικά
όπως ο κόσμος. Με έχετε κάνει ο Ρωχάμης, ο Ρωχάμης, ο Pωχάμης. Οπως όλοι εσείς
είμαι. Τις ιδιαιτερότητες τις κάνει ο κόσμος, τι διαφορά έχω εγώ από όλους τους άλλους ανθρώπους; Επειδή είμαι ήσυχος και δεν είμαι ρουφιάνος; Επειδή δεν
κατάφεραν να με εξευτελίσουν. Τι να κάνω, να γίνω και εγώ κότα σαν κάποιους που έχουν την κακία, τη ρουφιανιά και την πουστιά μέσα τους; ».<p>
 Τον κοιτούν οι φίλοι του, κάποιοι γείτονες, και πάντα στο πλευρό του η δικηγόρος του Φωτεινή Βερνέζη. «Αυτοί, αυτοί είναι οι δικοί μου, οι φίλοι μου,
φτάνουν, άμα χρειαστεί, και έως το θάνατο».<p>

«Kαι οι πιο προσωπικές μου στιγμές περνάνε από ένα διάφανο γυαλί», λέει με παράπονο ο Bαγγέλης Pωχάμης<p>
 «E» IΠΠ. NAYPIΔHΣ<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
