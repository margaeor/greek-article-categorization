<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 1 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Πείτε το συγκίνηση. Πείτε το απλά παραμύθι.Το παραμύθι του Ρούμπενς Μπαρικέλο, που με την εποποιία του την Κυριακή, στη βρεγμένη πίστα του Χόκενχαϊμ, συγκλόνισε τον κόσμο της Φόρμουλα 1, κερδίζοντας, δικαίως, μια γωνία δόξας και στα πρωτοσέλιδα των μεγαλύτερων εφημερίδων (κυρίως πολιτικών) όλου του κόσμου.<p>
 Ενας πραγματικός άθλος (ο πρώτος μιας καριέρας 124 γκραν πρι), μία από εκείνες τις στιγμές που δύσκολα χαρίζει η ζωή, άσχετα εάν μπορεί να τις προσφέρει μόνο ο ίδιος ο αθλητισμός. Ενα γκραν πρι που καθήλωσε εκατοντάδες εκατομμύρια τηλεθεατών, που όσο περνούσαν οι γύροι τόσο γίνονταν μάρτυρες όλο και περισσότερων εκπλήξεων, ανατροπών, λαθών και δεκάδων στιγμών γκραν γκινιόλ. Γιατί, κακά τα ψέματα, η εποποιία του Βραζιλιάνου οδηγού της Φεράρι μπορεί να παρομοιαστεί μόνο με 10 γκολ σε 90 λεπτά, από τον ίδιο ποδοσφαιριστή ή με 50 πόντους, σε 40 λεπτά, από τον ίδιο μπασκετμπολίστα. Ας δούμε γιατί.<p>
<b> «AEPAΣ»<p></b>
 Στην εκκίνηση ήταν ο 18ος των 22 οδηγών και στον 1ο γύρο βρισκόταν ήδη στη 10η θέση, έχοντας προσπεράσει τους Φρέντζεν, Ντινίζ, Σάλο, Χίντφελντ, Βουρτς, Ραλφ Σουμάχερ και τους Μίκαελ Σουμάχερ και Φιζικέλα, που είχαν τρακάρει μεταξύ τους ύστερα από μόλις 430 μέτρα γκραν-πρι, κάτι σαν 5 δευτερόλεπτα και 980 εκατοστά αγώνα.<p>
 Στο 2ο γύρο προσπέρασε τους Ζόντα, Βιλνέβ και ανέβηκε στην 8η θέση, στον 3ο τον Ιρβάιν (7ος), στον 5ο τον Βερστάπεν (6ος), στον 6ο τον Χέρμπερτ (5ος), στο 12ο τον Ντε Λα Ρόζα (4ος) και στο 16ο τον Τρούλι, ανεβαίνοντας στην 3η θέση. Στο 18ο γύρο μπήκε στα πιτς κι όταν βγήκε είχε γλιστρήσει στην 6η θέση. Στο 19ο γύρο προσπέρασε τον Φρέντζεν και ξαναπήγε στην 5η θέση, στον 25ο τον Ντε Λα Ρόζα (4ος), στον 26ο γύρο ο Χάκινεν μπήκε στα πιτς και βρέθηκε 3ος, στον 27ο προσπεράστηκε από τον Τρούλι και ξαναέπεσε στην 4η θέση, στον 28ο γύρο ο Κούλθταρντ μπήκε στα πιτς και ανέβηκε στην 3η θέση, στον 35ο προσπέρασε τον Τρούλι και ανέβηκε στη 2η. Η βροχή δυνάμωνε, σιγά σιγά τα αυτοκίνητα επέστρεφαν στα πιτς για αλλαγή ελαστικών, εκτός όμως από τη Φεράρι του Μπαρικέλο που, με δική του ευθύνη και πρωτοβουλία, επέλεξε να χορέψει στη βροχή με στεγνά λάστιχα. Ηταν ο 36ος γύρος, ο Χάκινεν έμπαινε στα πιτς αφήνοντας ορφανή την 1η θέση, ο Μπαρικέλο άρπαζε από τα μαλλιά το μεγάλο δώρο-ευκαιρία και οδηγούσε μόνος στην κορυφή για τους εναπομείναντες 11 γύρους που τον χώριζαν από τη σκακιστική σημαία και την ιστορία της Φόρμουλα 1. <p>
 «Τη νίκη αφιερώνω στον Αϊρτον Σένα», έλεγε ο οδηγός από το Σάο Πάουλο, συμπολίτης και φίλος ίσως του μεγαλύτερου οδηγού όλων των εποχών. «Και την αφιερώνω στον Αϊρτον, γιατί από τότε που έφυγε από τη ζωή (σ.σ. 1η Μαΐου του '94, στην Ιμολα) κουβαλούσα μέσα μου πάντοτε ένα βάρος. Ενα βάρος που έφυγε ξαφνικά, μόλις ανέβηκα στο υψηλότερο σκαλοπατάκι του βάθρου», έλεγε, κλαίγοντας με λυγμούς ο Ρούμπενς, παρασέρνοντας στη συγκίνηση και τους αρχικά απορημένους Χάκινεν, Κούλθταρντ της Μακ Λάρεν- Μερτσέντες, αντίστοιχα 2ος και 3ος του γερμανικού γκραν- πρι, που σ' ένδειξη υψηλού δείγματος αθλητικού fair- pla yτον αγκάλιασαν και τον σήκωσαν στους ώμους τους.<p>
 <b>Ο ΣENA<p></b>
 «Ηταν η χειρότερη, αλλά έγινε η ωραιότερη μέρα της ζωή μου», πρόσθετε ο Μπαρικέλο, αποδίδοντας τη διάθεσή του στο γεγονός ότι ο Αϊρτον Σένα ήταν ο τελευταίος Βραζιλιάνος που πριν από εφτά χρόνια είχε θριαμβεύσει στη Γερμανία, άσχετα εάν όχι με τόσο πολύ τυχερό τρόπο. Γιατί, ας μην κρυβόμαστε, πέρα από την ικανότητα και το προσωπικό του ρίσκο, η νίκη του Ρούμπενς οφείλεται και σε δύο επεισόδια-κλειδιά που άλλαξαν την εξέλιξη του γκραν πρι. Τη βροχή, αλλά και την απρόσμενη εισβολή ενός απολυμένου τεχνικού της Μερτσέντες, επεισόδια που υποχρέωσαν τους κριτές να χρησιμοποιήσουν δύο φορές το safet y-car, φρενάροντας την επέλαση των δύο Μακ Λάρεν, κατά συνέπεια βοηθώντας όσα αυτοκίνητα, μεταξύ αυτών και της Φεράρι του Μπαρικέλο, που ακολουθούσαν.<p>
 Μία νίκη κατά τ' άλλα απόλυτα άξια και δικαιολογημένη, όπως εξάλλου δικαιολογημένες ήταν και οι εκδηλώσεις αγάπης και fair- pla yτου «ομόσταυλου» του Μίκαελ Σουμάχερ, των αιώνιων αντιπάλων του, Κούλθταρντ και Χάκινεν, ακόμη και της συζύγου του Φινλανδού Ερια, από τους πρώτους ανθρώπους που έτρεξαν ν' αγκαλιάσουν και να συγχαρούν τον οδηγό που κατάφερε να κερδίσει με θέαμα και ρίσκο, ακριβώς όπως μας είχε συνηθίσει και ο Σένα.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
