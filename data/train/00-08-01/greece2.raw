 προσπάθεια του υπουργείου ΠΕΧΩΔΕ για ενοποίηση των αρχαιολογικών χώρων γύρω από την Ακρόπολη δεν φαίνεται να συγκινεί τους Αθηναίους. Αυτό τουλάχιστον καταδεικνύει η αδιάκοπη διέλευση των ΙΧ αυτοκινήτων από οδούς που εδώ και μήνες έχουν χαρακτηριστεί πεζόδρομοι. Η Αποστόλου Παύλου είναι μία από αυτές, αν και τα εμπόδια που έχουν τοποθετηθεί στο ύψος της συμβολής της με την Πνυκός ουδόλως δείχνουν να προβληματίζουν τους οδηγούς. 
 Οι τελευταίοι τα παρακάμπτουν με συνοπτικές διαδικασίες. Αλλωστε, ένα μετακινούμενο τρίποδο, μια απαγορευτική πινακίδα και μια κόκκινη κορδέλα μετακινούνται εύκολα και γρήγορα από οποιονδήποτε, αφήνοντας το δρόμο ελεύθερο. Σε αυτή την πολύ απλή κίνηση προέβη χθες το πρωί, όπως ήταν αναμενόμενο, κάποιος από τους διερχόμενους οδηγούς, ανοίγοντας το δρόμο για όσους ακολούθησαν, και ήταν πράγματι πολλοί.
 «Δεν είναι μόνο σήμερα. Τους τελευταίους τρεις μήνες γίνεται το ίδιο πράγμα. Η
διέλευση των οχημάτων είναι πυκνή και αδιάκοπη. Αντε να πείσεις μετά ότι ο δρόμος αυτός είναι πεζόδρομος», παρατηρεί ο Οδυσσέας Σπανός, ο οποίος εργάζεται σε παραδοσιακό καφενείο της περιοχής. «Στην αρχή υπήρχε κάποιος τροχονόμος που απέτρεπε τα ΙΧ. Στη συνέχεια, όμως, ο δρόμος εγκαταλείφθηκε, με
 Τα έργα για την πεζοδρόμηση της Αποστόλου Παύλου δεν έχουν αρχίσει. Η «διακοπή» της κυκλοφορίας στην άνοδο, από τον περασμένο Φεβρουάριο, στοχεύει στην ενημέρωση των οδηγών και την εξοικείωσή τους με τη νέα κατάσταση στην περιοχή. «Σκοπός ήταν να μάθουν οι οδηγοί πώς να κινούνται, μέχρι να αρχίσουν τα έργα για την πλακόστρωση του οδοστρώματος. Με την τροπή όμως που πήραν τα πράγματα, μάλλον ο σκοπός δεν επετεύχθη», επισημαίνει η Ρένα Γεωργιάδου, κάτοικος της περιοχής.
 Ορισμένοι μάλιστα μιλούν για εσκεμμένη παράλειψη από την πλευρά της Tροχαίας. «Δεν υπάρχει ποτέ τροχονόμος στη διασταύρωση, όπου ο δρόμος θεωρητικά κλείνει,
αλλά πολλοί από αυτούς εμφανίζονται τακτικότατα πιο ψηλά, μπροστά από την Ακρόπολη, για να "γράφουν" αυτούς που περνούν και να εισπράττουν τα πρόστιμα»,
