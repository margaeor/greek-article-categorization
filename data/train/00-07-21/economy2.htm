<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Σε μακροβούτια και αναδύσεις με βαθιές εισπνοές, επιδόθηκε χθες η χρηματιστηριακή αγορά.<p>
<b> Του ΒΑΣΙΛΗ ΓΕΩΡΓΑ<p></b>
 <b>H</b>ταν μια συνεδρίαση που σε μεγάλο βαθμό χαρακτηρίστηκε από έλλειψη κατεύθυνσης,

νευρικότητα αλλά και νέες τοποθετήσεις στα blue chips οι οποίες, τελικά, απέφεραν κέρδη 0, 47% στο γενικό δείκτη. <p>
 Η χθεσινή μέρα ωστόσο εξέπληξε πολλούς, δεδομένου ότι η αγορά στο μεγαλύτερο μέρος της συνεδρίασης και αντίθετα με τις προσδοκίες, φάνηκε να αντιδρά με απάθεια τόσο στην είδηση της εισροής ξένων κεφαλαίων ύψους 110 δισ. δρχ. μέσω του fixing την Τετάρτη (χθες εισέρρευσαν περί τα 50 εκατ. ευρώ), όσο και η πρωτοβουλία της Επιτροπής Κεφαλαιαγοράς να αναπροσαρμόσει τα όρια διακύμανσης των μετοχών σε <p>
/-12% από τις 31 Ιουλίου, εγκρίνοντας ταυτόχρονα και την έναρξη λειτουργίας της ΑΕΔΑΚ των ασφαλιστικών Ταμείων που θα διαχειρίζεται σε πρώτη φάση κεφάλαια άνω των 600 δισ. δραχμών.<p>
 <b>Eλυστικά επίπεδα<p></b>
 Σε κάθε περίπτωση, πάντως, αυτό που επιβεβαιώθηκε κατά τη χθεσινή χρηματιστηριακή ημέρα είναι ότι οι ισχυρές μετοχές της ελληνικής αγοράς είναι αυτές που ξεκάθαρα πια, συντηρούν το ανοδικό πρόσημο στην εικόνα της ελληνικής

αγοράς. Τα ελκυστικά επίπεδα τιμών στα οποία διαπραγματεύονται, αλλά και οι προοπτικές τους ενόψει της αναβάθμισης, έχουν προκαλέσει το αγοραστικό ενδιαφέρον Eλλήνων, αλλά κυρίως ξένων επενδυτών, στοιχείο που εάν έχει διάρκεια, μπορεί να εγγυηθεί την σταθεροποίηση της αγοράς σε επίπεδα άνω των 4.000 μονάδων. <p>
 Σημαντικά πακέτα μετοχών ισχυρών κεφαλαιακά επιχειρήσεων, όπως λ.χ. ο ΟΤΕ, η Panafon, η Βιοχάλκο, η Εθνική, η Πίστεως κ.ά., αλλάζουν χέρια, σε καθημερινή βάση πια το τελευταίο διάστημα, και όπως εκτιμούν έγκυροι χρηματιστηριακοί παράγοντες, το πιθανότερο είναι ότι καταλήγουν σταδιακά σε ξένα θεσμικά χαρτοφυλάκια που «χτίζουν» θέσεις, αναμένοντας την επικείμενη ένταξη της Σοφοκλέους στο κλαμπ των ώριμων ευρωπαϊκών αγορών. Ο ρυθμός εισροής νέων κεφαλαίων τόσο από το εσωτερικό όσο και από το εξωτερικό, ωστόσο είναι αρκετά περιορισμένος (ο τζίρος χθες έφθασε μόλις τα 64 δισ. δρχ.), και σύμφωνα με τη δικαιολογία που δίνουν οι ίδιοι κύκλοι «αυτό συμβαίνει προκειμένου να μην "υπερθερμανθεί" γρήγορα και αδικαιολόγητα η αγορά».<p>
 <b>Ποιες υστερούν<p></b>
 Αντίθετα οι τίτλοι της μικρής και μεσαίας κεφαλαιοποίησης, φαίνεται επί του παρόντος να «μένουν πίσω» από πλευράς αγοραστικού ενδιαφέροντος, με λίγες εξ αυτών να ξεχωρίζουν, καθώς η πλειονότητα είτε διολισθαίνει σταδιακά σε χαμηλότερα επίπεδα τιμών είτε απλώς επιδίδεται σε βραχυχρόνια ανοδικά ξεσπάσματα, στα οποία όμως τα όποια κέρδη ρευστοποιούνται άμεσα. <p>
 Είναι χαρακτηριστικό ότι χθες η Παράλληλη Αγορά κατέφερε τελικά να κλείσει με πενιχρά κέρδη 0, 36%, ενώ ο δείκτης των 40 καλύτερων μετοχών της μεσαίας κεφαλαιοποίησης μόλις που τερμάτισε απειροελάχιστα ενισχυμένος σε σχέση με το προχθεσινό κλείσιμο, καταγράφοντας κέρδη 0, 01%. Στον αντίποδα ο δείκτης FTSE/ASE-20 ενισχύθηκε κατά 0, 46%, ο βιομηχανικός κατά 0, 64%, ενώ οι τραπεζικές μετοχές έκλεψαν πάλι την παράσταση πραγματοποιώντας αποκομίζοντας κέρδη 0, 71%, με την Εθνική να ενισχύεται κατά 1, 15% στις 14.500 δρχ., την Alpha Bank κατά 1, 83% στις 14.150 δρχ., την Εργασίας κατά 0, 86% στις 7.020 δρχ., κ.ά. <p>
 Παρά, πάντως, την αγοραστική επίθεση που έχει εξαπολυθεί με επίκεντρο τις μετοχές της υψηλής κεφαλαιοποίησης, η χρηματιστηριακή αγορά δείχνει να αναζητεί κατεύθυνση. Οι μεγάλες ενδοσυνεδριακές διακυμάνσεις δεικτών και επί μέρους μετοχών (ο γενικός δείκτης βρέθηκε πάλι κάτω από τις 4.000 μονάδες, αγγίζοντας τις 3.980 μονάδες), κατέδειξαν ότι το επενδυτικό κοινό διακατέχεται

ακόμη από φοβίες σε ό,τι αφορά τη δυναμική του συνόλου της αγοράς και λίγο πολύ είναι «με το δάχτυλο στη σκανδάλη» προκειμένου να ρευστοποιήσει. <p>
 Οι χρηματιστηριακοί αναλυτές, άλλωστε, αν και αδυνατούν ακόμη να συμπεράνουν αν η αγορά έχει τεθεί σε φάση ουσιαστικής «συσσώρευσης», εξακολουθούν να εκτιμούν ότι ο «πάτος» της αγοράς εντοπίζεται στις 3.850 μονάδες, με τις αντιστάσεις να εμφανίζονται όταν ο δείκτης προσεγγίζει τις 4.100-4.250. Στα επίπεδα αυτά είναι άλλωστε «στημένοι» να ρευστοποιήσουν και οι περισσότεροι επενδυτές που έχουν τοποθετηθεί σε επίπεδα τιμών 3.850-4.000 μονάδων, αναμένοντας μια νέα ανοδική κίνηση του δείκτη. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
