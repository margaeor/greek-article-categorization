<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Tης<b> EΛENHΣ ΔEΛBINIΩTH<p></b>
 <b>Ε</b>λεγχος και...τιμωρία όχι μόνον στους δημόσιους οργανισμούς, αλλά και στους δήμους που δρουν εν αδίκω θεσπίζεται με νομοσχέδιο που κατέθεσε χθες στη Βουλή

η υπουργός Εσωτερικών και Δημόσιας Διοίκησης Βάσω Παπανδρέου.<p>
 Με το συγκεκριμένο σχέδιο νόμου το Σώμα Επιθεωρητών Δημόσιας Διοίκησης αποκτά ειδικό γραμματέα, οι δήμοι είναι υποχρεωμένοι να υποβάλλουν τα στοιχεία της οικονομικής τους διαχείρισης στο υπουργείο Εσωτερικών, δημιουργείται Εθνικό Συμβούλιο Διοικητικής Μεταρρύθμισης και πραγματοποιείται «ειρηνική εισβολή» γυναικών στα διοικητικά συμβούλια των δημόσιων οργανισμών, των περιφερειών και

των δήμων κατά το 1/3 δυνάμει της ισότητας και της συμμετοχής στα κέντρα λήψης

των αποφάσεων. Στο πλαίσιο, μάλιστα, της κατάκτησης της ισότητας μεταξύ ανδρών

και γυναικών στην... πράξη δίδεται η άδεια και σε ομοφυλόφιλους να εργάζονται σε οίκους ανοχής μέχρι τα 50 τους χρόνια. <p>
 _ Αναλυτικότερα, ενισχύονται τα Σώματα Επιθεωρητών Δημόσιας Διοίκησης με τη θέση ειδικού γραμματέα (ο οποίος προΐσταται του Σώματος) κατά τα πρότυπα του ΣΔΟΕ, προκειμένου οι επιθεωρητές Δημόσιας Διοίκησης να αποτελέσουν το συντονιστικό όργανο όλων των επί μέρους σωμάτων ελέγχου και επιθεώρησης της δημόσιας διοίκησης που υπάρχουν ή που πρόκειται να δημιουργηθούν εκτός φυσικά από τα Σώματα Οικονομικής Επιθεώρησης του υπουργείου Οικονομικών. Το Σώμα διενεργεί τις προανακριτικές πράξεις για τυχόν ποινικά αδικήματα δημοσίων υπαλλήλων μέσα σε δύο μήνες από την υποβολή της δικογραφίας στον εισαγγελέα και η εκδίκαση των κατ' έφεση υποθέσεων γίνεται μέσα σε δύο μήνες επίσης από την άσκηση της έφεσης.<p>
 _ Θεσμοθετείται ειδικό συμβουλευτικό όργανο με τη μεγαλύτερη δυνατή αντιπροσωπευτικότητα, αλλά και τεχνογνωσία (κόμματα, φορείς, παραγωγικές τάξεις, επιστημονικός κόσμος), το Εθνικό Συμβούλιο Διοικητικής Μεταρρύθμισης, το οποίο αποτελεί φόρουμ κοινωνικού διαλόγου και εισάγονται σε αυτό για συζήτηση προτάσεις του υπουργού Εσωτερικών και Δημόσιας Διοίκησης που αφορούν μείζονος σημασίας παρεμβάσεις στη δημόσια διοίκηση.<p>
 _ Ελέγχονται τα οικονομικά και η διαχείριση των δήμων, καθώς οι Οργανισμοί Τοπικής Αυτοδιοίκησης είναι υποχρεωμένοι να υποβάλλουν στο υπουργείο Εσωτερικών στοιχεία για την οικονομική τους κατάσταση και διαχείριση. Το ίδιο ισχύει και για τα αυτόνομα Nομικά Πρόσωπα Δημοσίου Δικαίου των δήμων. Στόχος είναι να δημιουργηθεί στο υπουργείο βάση δεδομένων για το προσωπικό, τακτικό και έκτακτο και για την οικονομική κατάσταση και διαχείριση του συνόλου της Tοπικής Aυτοδιοίκησης (πρώτης και δεύτερης βαθμίδας). Αν κάποιος δήμος δεν στείλει ή καθυστερήσει να στείλει στο υπουργείο τα συγκεκριμένα στοιχεία, τιμωρείται με πρόστιμο, το οποίο αποφασίζεται από το υπουργείο και ανέρχεται από 5% μέχρι 15% των πόρων του, ανάλογα με τη συχνότητα και τη βαρύτητα της παράβασης.<p>
 _ Επίσης, σε κάθε περιφέρεια συγκροτείται τριμελής επιτροπή από ένα μέλος του Νομικού Συμβουλίου του κράτους και δύο υπαλλήλους της Γενικής Γραμματείας Περιφέρειας με απόφαση του γενικού γραμματέα της Περιφέρειας, που συνέρχεται τακτικά δύο φορές το μήνα και συντάσσει κάθε χρόνο αναλυτική έκθεση για τη δράση της με διαπιστώσεις από την εκδίκαση των προσφυγών και των παραπομπών.<p>
 _ Αποφασίζεται η ισόρροπη συμμετοχή ανδρών και γυναικών στη διαδικασία λήψης αποφάσεων στο Δημόσιο, στα Νομικά Πρόσωπα Δημοσίου και Ιδιωτικού Δικαίου, καθώς επίσης και στους ΟΤΑ και στις περιφέρειες με το σκεπτικό ότι οι γυναίκες

εξακολουθούν να υποεκπροσωπούνται στα όργανα λήψης αποφάσεων στον πολιτικό, οικονομικό, κοινωνικό και πολιτιστικό τομέα και ότι η πενιχρή τους εκπροσώπηση

οφείλεται μεταξύ άλλων στις δυσκολίες συμβιβασμού της επαγγελματικής με την οικογενειακή ζωή.<p>
 _ Τέλος, δίδεται η δυνατότητα να συμμετέχουν σε διαγωνισμούς για πρόσληψη στο Δημόσιο άτομα με ειδικές ανάγκες που είναι όμως απολύτως ικανά να ανταποκριθούν στα καθήκοντα της θέσης που πρόκειται να πληρωθεί, αφού προηγουμένως διαγωνισθούν, όχι γραπτά, αλλά με οποιοδήποτε άλλο τρόπο (προφορικά ή με χρήση ηλεκτρονικού υπολογιστή.<p>
 <b>N.Δ.: Eνας
 νόμος - φρουτιέρα<p></b>
 Στο μεταξύ, ο κοινοβουλευτικός εκπρόσωπος της Ν.Δ. καθηγητής Προκόπης Παυλόπουλος, με δηλώσεις του χαρακτήρισε το νομοσχέδιο «σχέδιο νόμου-φρουτιέρα» που συνιστά, χωρίς αρχή και τέλος, συνονθύλευμα διατάξεων πλήρες αντιφατικών ρυθμίσεων που αναιρούν σε πολλά σημεία τη διοικητική πολιτική των προκατόχων της κ. Παπανδρέου. Το νομοσχέδιο, συνεχίζει ο κ. Παυλόπουλος, περιέχει διατάξεις καθαρώς ρουσφετολογικού περιεχομένου (όπως οι διατάξεις για τους γενικούς διευθυντές και τις αποσπάσεις δικαστικών λειτουργών) και θέτει το Σώμα Ελεγκτών Δημόσιας Διοίκησης υπό τον έλεγχο του μετακλητού ειδικού γραμματέα, δηλαδή, κομματικού οργάνου, εγκάθετου της Χαριλάου Τρικούπη. Με άλλες λέξεις, υπογραμμίζει ο κ. Παυλόπουλος, ο έλεγχος της δημόσιας διοίκησης περιέρχεται επισήμως στα χέρια του κομματικού μηχανισμού του ΠΑΣΟΚ και επιχειρείται η χειραγώγηση και ποδηγέτηση των ΟΤΑ, καθώς με τις διατάξεις αυτές η εποπτεία ανατίθεται σε τριμελείς επιτροπές, των

οποίων η σύνθεση ελέγχεται πλήρως από τον εκάστοτε υπουργό, ενώ καταργείται η συμμετοχή δικαστικού λειτουργού που προβλεπόταν ώς τώρα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
