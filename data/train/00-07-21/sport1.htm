<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Τη δυσαρέσκειά του, όταν η Γιάννα Αγγελοπούλου είχε μείνει εκτός Οργανωτικής Επιτροπής των Ολυμπιακών Αγώνων του 2004 μετά την απόφαση της ΔΟΕ να τους αναθέσει στην Ελλάδα, ο πρόεδρος Χουάν Αντόνιο Σάμαρανκ δεν την έκρυψε ποτέ.<p>
 Αυτός, άλλωστε, ήταν και ένας από τους λόγους που είχε βγάλει στην Ελλάδα... κίτρινη κάρτα (έτσι την είχε ονομάσει) και είχε κρούσει των κώδωνα του κινδύνου πως τίποτε δεν πήγαινε καλά -τότε, πριν από την ανάθεση στην κ. Αγγελοπούλου της προεδρίας- όσον αφορά τη διοργάνωση των αγώνων.<p>
 Οπως δεν έκρυψε και την ικανοποίησή του, όταν ο πρωθυπουργός Κώστας Σημίτης αποφάσισε να δώσει στην κ. Αγγελοπούλου αυτό που η ίδια, και ο πρόεδρος της ΔΟΕ, επιθυμούσε. Δηλαδή, την προεδρία της Οργανωτικής Επιτροπής και το «πράσινο φως» να αναλάβει το γενικό κουμάντο.<p>
 Αναμενόμενο ήταν, λοιπόν, μετά τη χθεσινή πρώτη συνάντησή του με την κ. Αγγελοπούλου, τον υφυπουργό Αθλητισμού Γιώργο Φλωρίδη και τα υπόλοιπα μέλη που αποτελούν την τακτική σύνθεση του Δ.Σ. του «Αθήνα 2004» (Συναδινός, Σίμιτσεκ, Καπράλος, Λιάσκας), στα γραφεία της ΔΟΕ στη Λωζάνη, να μην αφήσει την ευκαιρία να πάει χαμένη για επιπλέον κοπλιμέντα προς την πρόεδρο.<p>
 «Οι αγώνες ανατέθηκαν στην Αθήνα πριν από τρία χρόνια και η ΔΟΕ έχει την απόλυτη βεβαιότητα ότι η οργάνωση θα προχωρήσει πολύ κάλά. Στηρίζουμε τη Γιάννα Αγγελοπούλου και την ομάδα της. Η συνάντηση με τη διοίκηση της Οργανωτικής Επιτροπής του Αθήνα 2004, ήταν για εμάς ένα σημαντικό βήμα. Συζητήσαμε τη δομή της νέας επιτροπής και θα δούμε αναλυτικά την πρόοδο σε λίγους μήνες. Είμαστε πεπεισμένοι ότι οι σγώνες θα έχουν μεγάλη επιτυχία», είπε ο κ. Σάμαρανκ, μετά την ενημέρωσή του για τα βασικά θέματα επιχειρησιακού σχεδίου δράσης του «Αθήνα 2004».<p>
 Από κοντά στις δηλώσεις του προέδρου της ΔΟΕ και ο επικεφαλής της Συντονιστικής Επιτροπής της Διεθνούς Ολυμπιακής Επιτροπής, Ζακ Ρογκ: «Ηταν το πρώτο επίσημο μίτινγκ με την κ. Αγγελοπούλου και τη διοίκηση της ΟΕΟΑ "Αθήνα 2004". Είχαμε εποικοδομητική συνεργασία και ανταλλάξαμε πληροφορίες για όλα τα θέματα. Η ΔΟΕ γνωρίζει πολύ καλά τώρα τη νέα οργανωτική δομή. Είμαστε ευχαριστημένοι για όλα τα μέτρα που ελήφθησαν. Συζητήσαμε τις λεπτομέρειες που θα απασχολήσουν την επόμενη συνάντησή μας, τον Αύγουστο στην Αθήνα. Στις 25 Αυγούστου θα σας πω περισσότερα για την πρόοδο, αλλά σίγουρα η σημερινή συνάντησή μας, αφήνει πολλές υποσχέσεις για πολύ καλή οργάνωση...».<p>
<b> «ANATPΟΠH»<p></b>
 Και όχι μόνο αυτό, έτσι; Ο κ. Ρογκ άδραξε την ευκαιρία να «ανατρέψει» όσα είχαν δει το φως της δημοσιότητας προ καιρού (δηλαδή, στην προ Γιάννας Αγγελοπούλου εποχή), περί αλλαγής της απόφασης της ΔΟΕ να γίνουν οι αγώνες στην Ελλάδα.<p>
 «Σας διαβεβαιώ ότι ουδέποτε, ούτε η Εκτελεστική, ούτε η Ολομέλεια, ούτε η Συντονιστική Επιτροπή της ΔΟΕ συζήτησαν το ενδεχόμενο αλλαγής έδρας των Ολυμπιακών Αγώνων του 2004. Οι αγώνες ανατέθηκαν στην Αθήνα και θα γίνουν στην Αθήνα», είπε χαρακτηριστικά ο κ. Ρογκ, ο οποίος νωρίτερα χθες είχε μιλήσει και στο ραδιοφωνικό σταθμό «ΣΚΑΪ» για το ίδιο θέμα, αλλά και για την τοποθέτηση της κ. Αγγελοπούλου, από τον πρωθυπουργό, στην προεδρία της ΟΕΟΑ «Αθήνα 2004».<p>
 «Είμαι κατηγορηματικός ότι οι Ολυμπιακοί Αγώνες του 2004 θα γίνουν στην Ελλάδα. Δεν έγινε ποτέ ούτε νύξη, ούτε δήλωση ότι οι αγώνες θα αφαιρεθούν από την Ελλάδα. Ηταν μια κλασική περίπτωση παρερμηνείας. Οι αγώνες θα γίνουν στην Ελλάδα, παρά τις αντιρρήσεις ορισμένων κύκλων που αντιτίθενται στη διοργάνωσή τους», είπε ο κ. Ρογκ. Και πρόσθεσε, σε μια προσπάθεια να πει και ένα καλό λόγο για τον Κώστα Σημίτη, μην τυχόν και παρεξηγηθεί η «μονοτονία» για την κ. Αγγελοπούλου, πως «η κυβέρνηση προχώρησε στην αναδιάρθρωση της Οργανωτικής Επιτροπής και στην αλλαγή της σχετικής νομοθεσίας και αυτό είναι πολύ θετικό. Υπάρχουν αλλαγές που μας ικανοποιούν. Αλλά ο αποφασιστικός παράγων για εμάς είναι ότι ο πρωθυπουργός της Ελλάδας είναι πλέον αυτός που ελέγχει την κατάσταση».<p>
 <b>IKANΟΠΟIHΣH<p></b>
 Η κ. Αγγελοπούλου τώρα, εμφανώς ικανοποιημένη από την απλόχερη και χωρίς φειδώ υποστήριξη που της πρόσφεραν οι Σάμαρανκ και Ρογκ (όπλο σημαντικό στις όποιες αντιδράσεις αντιμετωπίζει εντός Ελλάδος, για την τακτική του συγκεντρωτισμού που ακολουθεί), χαρακτήρισε ως πολύ καλή τη συνεργασία με τη ΔΟΕ: «Mας βοήθησαν και μας βοηθούν, είμαστε στην ίδια πλευρά όλοι και προσπαθούμε να οργανώσουμε τους καλύτερους αγώνες, με επίγνωση των δυσκολιών που υπάρχουν σε κάθε προετοιμασία».<p>
 Παράλληλα, προσέφερε πλήρη στήριξη στους άμεσους συνεργάτες της στην ΟΕΟΑ, λέγοντας πως «προσωπικά θέλω να πω ότι οι Συναδινός, Σίμιτσεκ, Καπράλος και Λιάσκας είναι η αποφασιστική αιχμή στο 2 του 2004». Ουσιαστικά, δηλαδή, ανακοίνωσε ότι η ίδια και η τετράδα των στενών της συνεργατών θα αποτελέσουν (σχεδόν) την αρχή και το τέλος σε ό, τι αφορά τη διαδικασία που θα ακολουθηθεί για τη διοργάνωση των αγώνων.<p>
 Ικανοποιημένος από τη συνάντηση με τους Σάμαρανκ και Ρογκ δήλωσε και ο υφυπουργός Αθλητισμού, Γιώργος Φλωρίδης. «Η αίσθηση που αποκομίζουμε από εδώ, είναι ότι η ΔΟΕ πλέον στηρίζει με όλες της τις δυνάμεις την προσπάθεια που κάνει η Οργανωτική Επιτροπή του "Αθήνα 2004" και η Ελλάδα να πραγματοποιήσουν τους Ολυμπιακούς Αγώνες ως τους καλύτερους αγώνες της ιστορίας τους». Ο κ. Φλωρίδης επεσήμανε ότι ο κ. Σάμαρανκ εξέφρασε την ικανοποίησή του για το γεγονός ότι το νέο οργανωτικό σχήμα έχει απαλείψει τα εμπόδια της γραφειοκρατίας και πρόσθεσε πως συζήτησε με τους ιθύνοντες της ΔΟΕ και την πρόταση που έχει καταθέσει η Ελλάδα, να διοργανώνεναι -αρχής γενομένης από το 2004- πριν από τους Ολυμπιακούς Αγώνες, στην Αρχαία Ολυμπία, το Φεστιβάλ Νέων, διοργάνωση που θα έχει ως στόχο την αναβάθμιση της τελετής για την αφή της Ολυμπιακής Φλόγας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
