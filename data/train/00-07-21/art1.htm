q<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Εξωτικής ομορφιάς αλλά και ευφάνταστος μύστης του φλαμένκο, ο Χοακίν Κορτές καθιερώθηκε τα τελευταία χρόνια στη συνείδηση του παγκόσμιου κοινού. Ισως πρόκειται για τον πιο διάσημο πρεσβευτή της λατινοαμερικάνικης χορευτικής κουλτούρας, τον οποίο θα έχουμε την ευκαιρία να παρακολουθήσουμε σε δύο εμφανίσεις του στο Ηρώδειο (31/7 - 1/8) στο πλαίσιο του Ελληνικού Φεστιβάλ.<p>
 Με την καλοκαιρινή παγκόσμια περιοδεία του παρουσιάζει το «Soul» («Ψυχή»), μια

παραγωγή στην οποία αναμιγνύει διάφορες χορευτικές φόρμες και μουσικές, οι οποίες παραπέμπουν στην κουβανέζικη έκσταση, το τάνγκο και το φλαμένκο στις διάφορες παραλλαγές του, όπως μπουλέρια, ταράντο και μαρτινέτε. Το «Soul» είναι ένας ιδανικός συνδυασμός νέγρικων και λατινοαμερικάνικων ρυθμών συνεχίζοντας την παράδοση που θέλει να δοκιμάζεται με επιτυχία η ανάμιξη στοιχείων κλασικού και μοντέρνου χορού. Είκοσι μουσικοί, έξι φωνές, έντεκα χορευτές (ανάμεσά τους η Μόνικα Κρουθ, αδελφή της γνωστής ηθοποιού Πενελόπε Κρουθ) συμπράττουν σ' ένα ξεχωριστό θέαμα, αντίστοιχου πνεύματος με το «Pasion

gitana» που είχε παρουσιάσει καταχειροκροτούμενος πριν από τέσσερα χρόνια ξανά

στο Ηρώδειο. <p>
 <b>«Tο φλαμένκο
 του 21ου αιώνα»<p></b>
 Ο Χοακίν Κορτές θεωρείται από τους εναργέστερους εκφραστές του μοντέρνου χορού

στην Ισπανία και φυσικός κληρονόμος των μεγάλων του παραδοσιακού φλαμένκο Μπιθέντε Εσκουδέρο, Αντόνιο Ρουίθ Σολέρ και Αντόνιο Γκάδες. Η τσιγγάνικη έξαψη, η ανδαλουσιάνικη ψυχή, οι συνδυάσιμες χορευτικές και ηχητικές τεχνοτροπίες διασταυρώνονται ιδανικά στις δημιουργίες του, αναγάγοντάς τον, σύμφωνα με το διεθνή Τύπο, σε απόλυτο εκφραστή «του φλαμένκο του 21ου αιώνα». Η πρώτη δουλειά του «Ciba yi» αποτέλεσε σημείο αναφοράς για τη σύγχρονη χορευτική αντίληψη, ενώ το «Pasion gitana» προκάλεσε ενθουσιασμό φέρνοντάς τον

την τελευταία πενταετία στα μεγαλύτερα θέατρα του κόσμου. Για τη νέα δουλειά του δηλώνει ικανοποιημένος. «Είναι ακριβώς η εξέλιξη που σχεδίαζα εδώ και πολλά χρόνια, και που κάθε φορά γινόταν επιτακτική. Στο "Soul" υπάρχει χορός, μουσικές, οπτικοακουστικά εφέ, ένας εκλεκτός συνδυασμός τελικά. Πιστεύω ότι κάθε χορευτής έχει το δικό του τρόπο ερμηνείας στην τέχνη του. Και είναι πολύ δύσκολο να μπορεί κανείς να χορέψει φλαμένκο, κλασικό χορό ή σύγχρονο ή να τα συνδυάζει όλα με τρόπο που να έχει πέραση στο κοινό σαν να ήταν μια συναυλία ροκ εν ρολ», υπογραμμίζει ο ίδιος σε πρόσφατη συνέντευξή του. <p>
 Το κοινό της Αθήνας θα έχει την ευκαιρία να απολαύσει έντεκα χορογραφίες, στις

οποίες πρωταγωνιστικό ρόλο θα έχουν τα κρουστά, οι κιθάρες, το φλάουτο, το μαντολίνο. Μαζί τους θα συνυπάρχουν αρμονικά και κλασικά όργανα, όπως βιολιά, βιολοντσέλο και κοντραμπάσο. Περισσότερο όμως, αιχμή του δόρατος στο πολύπτυχο

θέαμα που θα παρουσιαστεί τις δύο βραδιές είναι ο ίδιος ο Κορτές που θα χορέψει σε οχτώ από τις χορογραφίες του περιστοιχισμένος από την πολυμελή ομάδα του. Ακόμη, φορώντας μοντέλα σχεδιασμένα από τον Τζόρτζο Αρμάνι και με την γκλάμουρ αισθητική που αποπνέει, αν μη τι άλλο προβλέπεται να μαγέψει για άλλη μια φορά το αθηναϊκό κοινό.<p>
 Εισιτήρια για τις δύο παραστάσεις (τιμές 10, 12, 15, 20 και 30 χιλ. δρχ.) διατίθενται από τα ταμεία του Ελληνικού Φεστιβάλ (τηλ. 3212459) και του Ηρωδείου (τηλ. 3232771). <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
