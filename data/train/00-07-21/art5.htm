<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 21 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ<p></b>
 Κριτική: <b>ΝΙΝΟΣ ΦΕΝΕΚ ΜΙΚΕΛΙΔΗΣ<p></b>
 Ξεχωριστή αυτή η κινηματογραφική βδομάδα με την προβολή της θαυμάσιας περιπέτειας, βουτηγμένης στην ατμόσφαιρα του φιλμ νουάρ, «Ο Εγγλέζος» του Στίβεν Σόντερμπεργκ, με τον Τέρενς Σταμπ σ' ένα συναρπαστικό ρόλο. Προβάλλονται ακόμη η αισθηματική περιπέτεια «Στον έρωτα του παιχνιδιού» του Σαμ Ρέιμι, με τον Κέβιν Κόστνερ, και σε επανέκδοση το αγγλικό θρίλερ «Συλλάβετε τον Κάρτερ» του Μάικ Χότζες, με τον Μάικλ Κέιν. <p>
 <b>Ο Εγγλέζος<p></b>
 The Lime y. ΗΠΑ, 1999. Σκηνοθεσία: Στίβεν Σόντερμπεργκ. Σενάριο: Λεμ Ντομπς. Ηθοποιοί: Τέρενς Σταμπ, Πίτερ Φόντα, Μπάρι Νιούμαν, Λέσλι Αν Γουόρεν, Λούις Γκάζμαν, Τζο Νταλεσάντρο. Διάρκεια: 90 λεπτά.<p>
 **** Εξαιρετικό, ατμοσφαιρικό, με θαυμάσιες ερμηνείες, φιλμ νουάρ, με τον Τέρενς Σταμπ εντυπωσιακό στο ρόλο του Εγγλέζου κακοποιού που προσπαθεί να εκδικηθεί το φόνο της κόρης του.<p>
 Με τη νέα του αυτή ταινία, ο Στίβεν Σόντερμπεργκ (σκηνοθέτης ταινιών όπως το «Σεξ, ψέματα και βιντεοταινίες» και το πιο πρόσφατο, θαυμάσιο, αλλά υποτιμημένο «Εκτός ελέγχου») στρέφεται στον κόσμο του φιλμ νουάρ, εκείνο του Ρέιμοντ Τσάντλερ και του Ρος Μακ Ντόναλντ, με τους σκληροτράχηλους ντετέκτιβ και τους πλούσιους, αλλά μπλεγμένους σε βρώμικες υποθέσεις κατοίκους του Λος Αντζελες.<p>
 Μόνο που ο ήρωάς του δεν είναι ντετέκτιβ αλλά κακοποιός, αν και διαφορετικός: ένας Eγγλέζος, ο Γουίλσον (Τέρενς Σταμπ), που μόλις αποφυλακίζεται ξεκινά για το Λος Αντζελες για να εκδικηθεί το φόνο της κόρης του. Εκεί θα προσπαθήσει να

συναντήσει τον Βάλενταϊν (Πίτερ Φόντα), έναν παραγωγό δίσκων που ζει σ' ένα πολυτελές σπίτι πάνω από το Χόλιγουντ. Παρ' όλο που οι μπράβοι του Βάλενταϊν κατορθώνουν αρχικά να τον ξυλοφορτώσουν, ο Εγγλέζος όχι μόνο δεν το βάζει κάτω, αλλά επιστρέφει δυναμικά, επιμένοντας στην «έρευνά» του, αποφασισμένος ν' ανακαλύψει, με οποιοδήποτε τρόπο, το δολοφόνο της κόρης του.<p>
 Ο Σόντερμπεργκ χρησιμοποιεί την κινηματογραφική προσωπικότητα τόσο του Σταμπ όσο και του Φόντα για να σκιαγραφήσει όσο το δυνατό καλύτερα τους χαρακτήρες τους: χρησιμοποιώντας αποσπάσματα από μια παλιά ταινία του Σταμπ (το Poor Cow του Κεν Λόουτς), όπου βλέπουμε τον ηθοποιό σε νεαρή ηλικία καθώς και αναφορές του Φόντα στον «Ελεύθερο καβαλάρη». Δύο άντρες σήμερα στα 60 τους, ο ένας καλοβαλμένος αλλά κουρασμένος, με μπράβους να διεκπεραιώνουν τις βρώμικες υποθέσεις του (όταν εμφανίζεται ο Γουίλσον, ο Βάλενταϊν βρίσκεται στη μέση μιας σημαντικής διακίνησης ναρκωτικών), ο άλλος ξεκούραστος, ανυποχώρητος, βίαιος όταν χρειάζεται, έτοιμος ν' αντιμετωπίσει οποιονδήποτε.<p>
 «Ο Εγγλέζος» του Σταμπ κινείται στον κόσμο του χρήματος και της εξωφρενικής πολυτέλειας μιλώντας μια γλώσσα (εκείνη του Aγγλου Κόκνεϊ) που οι υπόλοιποι δυσκολεύονται να καταλάβουν, με την έμμονη ιδέα της εκδίκησης που τον κάνει να

μη φοβάται ούτε το θάνατο. Κι ακριβώς ένας τέτοιος άνθρωπος είναι ο πιο επικίνδυνος, όπως θ' ανακαλύψει ο Βάλενταϊν.<p>
 Ο Σόντερμπεργκ ξέρει να φτιάχνει τη σωστή ατμόσφαιρα και να σκιαγραφεί με πειστικότητα τους χαρακτήρες, διανθίζοντας με χιούμορ τις σκηνές του (αναφέρω εκείνη όπου ο Γουίλσον πετάει έναν από τους μπράβους κάτω από το βράχο, ενώ σε

πρώτο πλάνο ο Βάλενταϊν απολαμβάνει την «ασφάλειά» του), καθοδηγώντας με σιγουριά τους ηθοποιούς του, χωρίς ποτέ να χάσει το ρυθμό του, χρησιμοποιώντας

ένα στιλ που αρνείται τη γραμμική αφήγηση (με συνεχείς επιστροφές στο παρελθόν, αλλά και «φλας φόργουορντ», προωθήσεις δηλαδή στο μέλλον), για να δώσει μίαν άλλη, εντελώς προσωπική, ματιά στην ιστορία του. Μία ιστορία δοσμένη με τη δύναμη και το νεύρο ενός σκηνοθέτη που ξέρει τι θέλει και πώς να

το δώσει με τον πιο άμεσο και αποτελεσματικό τρόπο.<p>
 <b>ΟΙ ΑΛΛΕΣ ΤΑΙΝΙΕΣ<p></b>
 * ΣΤΟΝ ΕΡΩΤΑ ΤΟΥ ΠΑΙΧΝΙΔΙΟΥ (For the Love of the Game). ΗΠΑ, 1999. Σκηνοθεσία:

Σαμ Ρέιμι. Σενάριο: Ντέινα Στίβενς. Ηθοποιοί: Κέβιν Κόστνερ, Κέλι Πρέστον, Τζον Σι Ράιλι, Τζίνα Μαλόουν. Διάρκεια: 128 λεπτά.<p>
 Ενας 40χρονος παίκτης του μπέιζμπολ, που ετοιμάζεται να αποχωρήσει από το παιχνίδι, αρχίζει να αναπολεί τις παλιές καλές εποχές που στόχευε στο τέλειο παιχνίδι και ζούσε μια έντονη ερωτική σχέση με την κοπέλα του, Τζέιν, η οποία τώρα ετοιμάζεται να φύγει για το Λονδίνο γιατί, όπως του λέει, «εσύ δεν με χρειάζεσαι, είσαι τέλειος μόνος σου, με τον εαυτό σου». <p>
 Ο γνωστός μας από το εξαιρετικό θρίλερ «Ενα απλό σχέδιο» Σαμ Ρέιμι στρέφεται εδώ στη ρομαντική περιπέτεια, ακολουθώντας βασικά ένα συνηθισμένο σενάριο, με όλα τα αναμενόμενα κλισέ, χωρίς να προσφέρει τίποτα το συναρπαστικό είτε στη σκηνοθεσία είτε στους ηθοποιούς.<p>
 *** ΣΥΛΛΑΒΕΤΕ ΤΟΝ ΚΑΡΤΕΡ (Get Carter). Μεγ. Βρετανία. Σκηνοθεσία-σενάριο: Μάικ

Χότζες. Ηθοποιοί: Μάικλ Κέιν, Ιαν Χέντρι, Μπριτ Εκλαντ, Τζον Οσμπορν. Διάρκεια: 112 λεπτά.<p>
 Ο Κάρτερ, ένας Λονδρέζος γκάνγκστερ, φτάνει στο Νιούκασλ για την κηδεία του αδερφού του και παρ' όλο που η αστυνομία την παρουσιάζει ως αυτοκτονία, αυτός πιστεύει ότι πρόκειται για δολοφονία κι αρχίζει τις έρευνες για να αποκαλύψει την αλήθεια, αντιμετωπίζοντας στην πορεία ολόκληρο τον τοπικό υπόκοσμο.<p>
 Επανέκδοση ενός κλασικού αγγλικού θρίλερ της δεκαετίας του '70, δοσμένο με φρεσκάδα, πρωτοτυπία και εξαιρετικό ρυθμό και με τον Κέιν σε θαυμάσια φόρμα στο ρόλο του σκληροτράχηλου γκάνγκστερ που αναζητεί την εκδίκηση ανάμεσα στους

δικούς του.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
