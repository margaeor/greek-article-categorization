<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 31 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Της<b> ΣΟΦΙΑΣ ΝΕΤΑ<p>
 Ε</b>ρευνητική ομάδα Ελληνα οφθαλμίατρου πήρε την πρώτη έγκριση στον κόσμο από τον FDA των ΗΠΑ για την επέμβαση καταρράκτη με ακτίνες λέιζερ. Η νέα μέθοδος αναβαθμίζει τη συχνότερη χειρουργική επέμβαση που γίνεται σήμερα στον άνθρωπο,

ανοίγοντας ένα καινούργιο κεφάλαιο στην οπτική αποκατάσταση όσων υποβάλλονται σε επέμβαση καταρράκτη. <p>
 Οπως επισήμανε στην «Ε» ο 35χρονος Ελληνας επιστήμονας Αναστάσιος-Ιωάννης Κανελλόπουλος, μόνο στις ΗΠΑ πραγματοποιούνται 2, 5 εκατ. επεμβάσεις για καταρράκτη το χρόνο, ενώ θεωρείται δεδομένο ότι όλοι οι άνθρωποι θα χρειαστούν

την επέμβαση αυτή μετά την ηλικία των 60 ετών για τη βελτίωση της όρασής τους.

Σημειώνει ότι ο καταρράκτης δεν είναι πάθηση, αλλά μια απλή διαδικασία αλλοίωσης της καθαρότητας του φακού, κυρίως λόγω ηλικίας, αν και παρατηρείται συγγενής καταρράκτης σε νεότερα άτομα. <p>
 <b>Aπό το '97<p></b>
 Το πρώτο περιστατικό καταρράκτη χειρουργήθηκε με λέιζερ το '93 στις ΗΠΑ, ενώ η

ομάδα του Ελληνα επιστήμονα ξεκίνησε την εφαρμογή της μεθόδου από το '97 και το Νοέμβριο του '98 παρουσίασε στην Αμερικανική Ακαδημία τα 100 πρώτα επιτυχή περιστατικά. Η δουλειά αυτή παρουσιάστηκε στο πρώτο σύγγραμμα που δημοσιεύτηκε

για το θέμα στο επιστημονικό περιοδικό της Αμερικανικής Ακαδημίας Οφθαλμολογίας. Στη συνέχεια ο κ. Κανελλόπουλος ανέλαβε την εποπτεία ερευνητικής ομάδας 25 χειρουργών που ασχολήθηκαν παγκοσμίως με το θέμα, στην Ευρώπη, στις ΗΠΑ και τη Μέση Ανατολή.<p>
 Ο FDA χρησιμοποίησε τα 1.000 περιστατικά που παρουσίασε το Νοέμβριο του '99 η ομάδα του, δίνοντας στις ΗΠΑ την έγκριση για την ευρεία εφαρμογή της μεθόδου, έγκριση που είχε δοθεί στην Ευρώπη από το '98. Αξίζει να σημειωθεί ότι είχαν κατατεθεί άλλα τρία project για την εφαρμογή της μεθόδου, τα οποία όμως απορρίφτηκαν, ενώ αυτό που κατέθεσε η ομάδα του Ελληνα επιστήμονα κρίθηκε το καλύτερο και πιο ασφαλές.<p>
 Ο κ. Κανελλόπουλος εξήγησε στην «Ε» ότι η πιο διαδεδομένη μέθοδος που χρησιμοποιείται σήμερα για την αφαίρεση του καταρράκτη είναι η φακοθρυψία, στην οποία γίνεται χρήση υπερήχων για την αφαίρεση του φακού. <p>
 <b>Πλεονεκτήματα<p></b>
 Συγκριτικά με την κλασική επέμβαση η μέθοδος αυτή έχει το πλεονέκτημα ότι γίνεται πολύ μικρότερη τομή, 2, 5-3, 5 χιλιοστά αντί για 9-11 χιλιοστά, με αποτέλεσμα να είναι πολύ μικρότερο το τραύμα που προκαλείται στο μάτι. Επίσης,

δεν χρειάζεται τόσο υψηλού βαθμού αναισθησία, είναι μικρότερο το διάστημα της ανάρρωσης και αποκαθίσταται πιο γρήγορα η όραση.<p>
 Η φακοθρυψία, πρόσθεσε, είναι η πιο πετυχημένη και ασφαλής επέμβαση που γίνεται στον άνθρωπο, αλλά πολλοί ερευνητές προσπάθησαν να δουλέψουν με την εφαρμογή λέιζερ, καθώς έτσι θα γινόταν χρήση λιγότερης ενέργειας στο μάτι. Αυτό σημαίνει ότι καταπονούνται λιγότερο οι ευαίσθητοι ιστοί του ματιού, ενώ είναι δυνατόν να χρησιμοποιηθούν χειρουργικά όργανα μικρότερου μεγέθους και να

γίνεται ακόμη μικρότερη τομή, ενώ ελαττώνεται ακόμη περισσότερο η πιθανότητα εμφάνισης επιπλοκών.Αξίζει να σημειωθεί ότι μειώνεται και το κόστος της επέμβασης, καθώς έχουν μικρότερο κόστος τα αναλώσιμα υλικά.<p>
 <b>Παγκόσμια πρωτιά<p></b>
 Τον Απρίλιο του '99 ο κ. Κανελλόπουλος πραγματοποίησε στη χώρα μας επέμβαση καταρράκτη με λέιζερ με τη μικρότερη τομή που έγινε ποτέ παγκοσμίως! Η τομή ήταν κάτω των 2 χιλιοστών, ενώ τοποθετήθηκε μέσα από αυτήν ενδοφακός, ο οποίος

είχε υποστεί ειδική επεξεργασία αφυδάτωσης, ώστε να χωρέσει μέσα από την τομή.

<p>
 Σήμερα μάλιστα ο κ. Κανελλόπουλος πραγματοποιεί πρωτόκολλο με την εφαρμογή των

φακών αυτών σε 60 περιστατικά στην Ευρώπη, τονίζοντας ότι πάντα η τεχνολογία των φακών ακολουθούσε την τεχνολογία της αφαίρεσης του καταρράκτη. Ομως δεν μπορεί να γίνει ευρεία χρήση των φακών αυτών, καθώς είναι πολύ ακριβή η διαδικασία που χρειάζεται για να «αφυδατωθούν». Ο Ελληνας επιστήμονας προβλέπει ότι στο μέλλον θα έχουμε ευρεία παραγωγή φακών πάρα πολύ μικρών. <p>
 Πού αποσκοπεί όμως όλη αυτή η προσπάθεια; Γιατί η προσπάθεια μια σχεδόν τέλεια

επέμβαση να γίνει ακόμη πιό τέλεια; Δεν είναι μόνο ότι θα γίνεται η επέμβαση με λέιζερ, αλλά ανοίγει το δρόμο ώστε να γίνεται η επέμβαση χωρίς να πειράζεται το περίβλημά του, το περιφάκιο, και να τοποθετείται ο φακός με το φυσικό του κάλυμμα. Το πρόβλημα σήμερα, με τον τρόπο τοποθέτησης των φακών από

ειδικά πλαστικά και ακρυλικό, είναι ότι χάνεται η προσαρμοστικότητα του ματιού

και έτσι το μάτι δεν μπορεί να βλέπει καλά είτε κοντά είτε μακριά.<p>
 <b>Σε 10 χρόνια<p></b>
 Αυτό έχει ιδιαίτερη σημασία και για όσους μύωπες, που έχουν διορθώσει χειρουργικά τη μυωπία τους, υποβάλλονται αργότερα σε επέμβαση καταρράκτη, γιατί λόγω της απώλειας προσαρμογής, δεν έχουν μετά τη δυνατότητα να βλέπουν καλά κοντά. Ο κ. Κανελλόπουλος πιστεύει ότι μέσα σε μία δεκαετία θα έχει επιτευχθεί η προσαρμογή, ώστε να μην υπάρχουν τέτοιου είδους προβλήματα. <p>
 Σημειώνεται ότι σήμερα ο Αναστάσιος-Ιωάννης Κανελλόπουλος είναι αναπληρωτής καθηγητής στο State Universit yτης Νέας Υόρκης και διδάσκει μεταμοσχεύσεις κερατοειδούς και χειρουργικές επεμβάσεις μυωπίας και καταρράκτη με λέιζερ στο Manhattan E ye Ear & Throat Hospital όπου διευθύνει το Τμήμα Ειδικευόμενων Οφθαλμιάτρων. Στο παρελθόν είχε τη θέση λέκτορα Οφθαλμολογίας στο Πανεπιστήμιο

του Χάρβαρντ. <p>
 Υπηρετεί επίσης ως επόπτης του FDA των ΗΠΑ των 25 κλινικών ερευνητικών κέντρων

στην Ευρώπη και Μέση Ανατολή που χρησιμοποιούν την τελευταία λέξη της τεχνολογίας στη χειρουργική επέμβαση του καταρράκτη με λέιζερ. Εχει επίσης τη θέση του section editor στο καινούργιο διεθνές επιστημονικό περιοδικό Review of Refractive Surger y. Εχει ήδη δημοσιεύσει περισσότερα από 45 επιστημονικά συγγράμματα και έχει δώσει περισσότερες από 100 διαλέξεις ως επίσημος προσκεκλημένος σε όλα τα μέρη του κόσμου. <p>
 Γεννημένος στο Σικάγο το 1965, ήρθε στην Αθήνα το 1970, όπου τελείωσε με άριστα τη Βαρβάκειο το 1983. Στη συνέχεια φοίτησε στην Ιατρική Σχολή της Αθήνας, ενώ το 1986 έκανε μετεγγραφή στην Ιατρική Σχολή του Πανεπιστημίου του Ιλινόι και γρήγορα τον κέρδισε η Οφθαλμολογία.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
