<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 31 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου<b> ΒΑΣΙΛΗ Κ. ΚΑΛΑΜΑΡΑ<p></b>
 Ο Μισέλ Ντεόν και ο Πίτερ Λίβι πρωτογνώρισαν την Ελλάδα τη δεκαετία του '60. Κάποια απομεινάρια εκείνης της εποχής μπορούμε να τα δούμε ακόμη και σήμερα. Είναι αυτά που γλίτωσαν από το πελέκι των εργολάβων και από τις αδηφάγες φωτιές του καλοκαιριού.<p>
 Ταξίδεψαν και οι δυο σε σημεία της επαρχίας, όπου η αρχαία Ελλάδα δεν είχε πάψει στιγμή να δηλώνει την παρουσία της, κάθησαν επάνω σε αρχαία μέλη ναών και κτιρίων, συνέφαγαν και συνήπιαν με τους αγρότες, που δεν καταλάβαιναν τι εστί να έχεις στην αυλή σου το μαρμάρινο κεφάλι ενός αγάλματος, αλλά υπάκουαν στο αλάθητο ένστικτό τους, που τους είχε μάθει να ξεχωρίζουν το καλό από το κακό. Γνώριζαν τον τρόπο να κουμαντάρουν τους ξένους και να τους χαρίζουν την πανάρχαια ελληνική φιλοξενία, με τις ευλογίες του Ξένιου Δία.<p>
 Σημείο αναφοράς του Γάλλου ακαδημαϊκού Mισέλ Nτεόν, οι Σπέτσες. Σ' αυτές, άλλωστε, είναι αφιερωμένες οι περισσότερες «Σελίδες για την Ελλάδα» (μτφρ.: Ανδρέα Β. Βαχλιώτη, εκδόσεις «Χατζηνικολή»). Ο τόμος, ο οποίος στο εξώφυλλο έχει μια φωτογραφία του Αιγαίου (1959) χωρίζεται σε τρεις ενότητες: «Μπαλκόνι στις Σπέτσες», «Η συνάντηση της Πάτμου», «Πάλι πίσω, στις Σπέτσες». Οι δύο πρώτες χρονολογούνται από τη δεκαετία του '60, η τρίτη, μετά την τελευταία επίσκεψη στις Σπέτσες, το 1987 - 1988.<p>
 Ο Πίτερ Λίβι με τον Παυσανία (τον οποίο αργότερα μετέφρασε στ' αγγλικά) στα χέρια, επισκέφτηκε για πρώτη φορά την Ελλάδα το 1963, με πέντε ιδιότητες: αυτές του Οξφορδιανού κλασικού φιλολόγου, του αρχαιολόγου, του ποιητή, του συγγραφέα, του (πρώην) ιησουίτη ιερωμένου. Ο Παυσανίας δεν τον πρόδωσε, οι σύγχρονοι Ελληνες δεν τον πρόδωσαν, σημαίνοντες διανούμενοι και συγγραφείς έγιναν φίλοι του. Καρποί της ελλαδικής εμπειρίας του, δύο βιβλία: «Ο λόφος του

Κρόνου» (μτφρ. - επιμ. Αντώνης Μακρυδημήτρης, «Μεταμεσονύκτιες εκδόσεις») και το αμετάφραστο στα ελληνικά «Μπουκάλι στον ήλιο» (« Bottle in the shade»).<p>
 Δύο μαρτυρίες που, λόγω θέρους, ίσως βρουν χώρο στον ταξιδιωτικό σας σάκο ή στη βαλίτσα σας. Ας δούμε του καθενός τον τρόπο με τον οποίο συνέλαβε τον ελλαδικό χώρο και τους ανθρώπους του.<p>
 <b>Οι Σπέτσες του Ντεόν<p></b>
 Ο Μισέλ Ντεόν (Παριζιάνος, γεννημένος το 1919), προτού μας επισκεφθεί, είχε διαβάσει πολλά ελλαδοκεντρικά κείμενα των Σατομπριάν, Χένρι Μίλερ, Αντρέ Φρενιό. «Δεν σκόπευα», θυμάται, «να επισκεφθώ τους θεούς και τους ήρωες στις

ιδιαίτερες κατοικίες τους, ήμουν μάλιστα αποφασισμένος να τους γυρίσω την πλάτη, αλλά αναγκάστηκα να ομολογήσω ότι ξεφύτρωναν πάντα στο δρόμο μου και με

προκαλούσαν».<p>
 Αν και η μυθολογία ήταν πανταχού παρούσα ως πρόκληση, αυτό που κυρίως τον ενδιέφερε ήταν να ζήσει την ελληνική καθημερινότητα: «Αυτή που ζει, τρώει, πίνει, τραγουδάει, χορεύει, θλίβεται, υποφέρει και μια μέρα πεθαίνει, περνώντας από το γέλιο στα δάκρυα το ίδιο γρήγορα όσο περνάει από τα δάκρυα στο γέλιο».<p>
 Μετά την πρώτη παραμονή του στις Σπέτσες δεν ονειρευόταν τίποτα άλλο, παρά να επιστρέψει σ' αυτές: «Εκεί, περισσότερο απ' ότι σ' οποιοδήποτε άλλο μέρος του κόσμου, ωρίμασα. Το θέαμα της συναρπαστικής ομορφιάς που ανανεωνόταν κάθε πρωί

έδιωχνε τις Ερινύες, με εμψύχωνε. Στη ζωή μου ως συγγραφέα διαγραφόταν μια καμπή που ήξερα ότι δεν έπρεπε να τη χάσω. Δούλευα με το παράθυρο ανοιχτό, βλέποντας τη θάλασσα, το λιμάνι. Περπατούσαμε στο βουνό, βγαίναμε με το σκάφος

και κολυμπούσαμε σε αμόλυντα λιμανάκια. Φυσικά, υπήρχαν ρωγμές, δεν μπορούσε ν' αγνοήσει κάποιος τη φθορά των ανθρώπων και του τοπίου, τα συναισθήματα όμως

παρέμειναν αλησμόνητα και ήξερα ότι στην ελληνική γη χρωστούσα μια ευγνωμοσύνη

που δύσκολα θα μπορούσα να αποτιμήσω».<p>
 Ανακάλυπτε κάτι πολύ σπάνιο, «το αρκετά απαγορευμένο από τον τρόπο της εποχής μας, το εύθραυστο και όχι πάντα αναγνωρίσιμο όταν το συναντάμε: σε αντίθεση με

τον Φοντενέλ, ο οποίος στο νεκροκρέβατό του ομολόγησε μια "δυσκολία ζωής", εγώ

ανακάλυπτα "μια ευκολία ζωής", με άλλα λόγια, την ευτυχία και μια γη για να ριζώσω και να ζήσω σε στενή συντροφιά με τα πιο αγαπημένα μου πλάσματα, τη γυναίκα μου και τα παιδιά μου. Ακόμα κι όταν αρχίσαμε να περνάμε τα φθινόπωρα και τους χειμώνες στην Ιρλανδία, η επιστροφή στις Σπέτσες, την άνοιξη, ήταν πάντα μια γιορτή».<p>
 Αυτές οι περιγραφές προέρχονται από την Ελλάδα, που χρωστάει περισσότερα στο φως, κυριολεκτικά και μεταφορικά και λιγότερα στο σκοτάδι. Η τελευταία επίσκεψή του έχει χάσει τον λυτρωτικό ρυθμό των πρώτων επισκέψεων. Το σκηνικό αλλάζει, επόμενο είναι ν' αλλάξουν και οι εντυπώσεις του: <p>
 «Διασχίζουμε με το αυτοκίνητο του Ν. Μ. την Αθήνα, για να πάρουμε την Ιερά Οδό. Ξέρω καλά αυτή την έξοδο των Αθηνών μέσα από μια ζώνη που θυμίζει αποθήκη

σκουπιδιών, οπότε ούτε εντυπωσιάζομαι ούτε αγανακτώ. Αναρωτιέμαι, μόνο, αν την

πρώτη φορά, όταν ερχόμασταν από τα Μέγαρα και φτάναμε στην Αθήνα, την είχα αντιληφθεί μέσα στη λαχτάρα μου να δω το ναό των ναών να μας φανερώνεται μέσα στο χρυσαφένιο φως του δειλινού. Οταν όμως γυρίζεις την πλάτη στο θεϊκό όραμα,

όταν η σταχτιά σκόνη κολλάει απάνω σου, τότε στα μάτια σου ξεπετιέται μια θλιβερή Ελλάδα, ένα άρρωστο κι όλο σπυριά σώμα, ένα είδος καταβόθρας, όπου συσσωρεύονται τ' απόβλητα μιας χώρας που σπάζει σχεδόν όλα όσα αγγίζει. Παλιατζίδικα, ρυπαρά μαγαζιά τίγκα από σκουριασμένα σιδερικά, νεκροταφεία αυτοκινήτων όπου άνθρωποι - κοράκια περιφέρονται ανάμεσα στα κουφάρια, αναζητώντας ένα χερούλι πόρτας, ένα κάθισμα, ένα φανάρι ή ένα κουτί ταχυτήτων».<p>
 <b>Η θεραπεία του Λίβι<p></b>
 Ο Πίτερ Λίβι (Λονδρέζος, γεννημένος το 1931) μας γνώρισε σε ηλικία 32 ετών. Από πολύ μικρός άρχισε να μαθαίνει αρχαία ελληνικά, έως ότου έρθει ο χρόνος να

σπουδάσει στην Οξφόρδη, όπου διδάχτηκε τα αρχαία, τα μεσαιωνικά και τα νέα ελληνικά. Τότε ανακαλύπτει και τον Γιώργο Σεφέρη.: «Ηδη, από τότε τον εκτιμούσα βαθιά, ως έναν εξαιρετικά μεγάλο ποιητή. Αργότερα, έφτασα να τον αγαπώ ως φίλο, σχεδόν σαν πατέρα, και να τον σέβομαι και να τον θαυμάζω όσο δεν λέγεται».<p>
 «Το ότι ήρθα στην Ελλάδα τόσο καθυστερημένα έμοιαζε τότε σαν μια απώλεια, όμως

παρηγοριέμαι κάπως εκ των υστέρων». Γιατί; «Τα τρομερά βάσανα και ο ηρωισμός και η αποφασιστικότητα του ελληνικού λαού στην αντίστασή του κατά του Χίτλερ έχουν αλλάξει για πάντα τον τρόπο που βλέπουμε την Ελλάδα. Θα προτιμούσα, βέβαια, να είχα γνωρίσει την Ελλάδα πριν από τον πόλεμο και να είχα πολεμήσει στα βουνά της Κρήτης, όπως πολέμησαν μερικοί Αγγλοι, πέρα από αυτό όμως προτιμώ μια Ελλάδα που γνωρίζει τον εαυτό της κι εμείς τη γνωρίζουμε πια πέρα από όλα τα προνόμια της προπολεμικής Ευρώπης. Και χαίρομαι που δεν έζησα τις συμφορές των δύο αντικομμουνιστικών εμφύλιων πολέμων που ακολούθησαν τον πόλεμο κατά του Χίτλερ.<p>
 Ακόμα περισσότερο χαίρομαι που δεν έζησα στην Ελλάδα και δεν είχα φίλους εκεί στη διάρκεια του καταστροφικά κακού χειρισμού της κυπριακής κρίσης από τη Μεγάλη Βρετανία. Το 1963, όμως, αυτό είχε μέχρις ενός σημείου ξεπεραστεί, αν και δεν είχε ξεχαστεί. Εζησα βέβαια όλα τα εφτά άθλια χρόνια των συνταγματαρχών, από το 1967 ώς το 1974, και χαίρομαι που ήμουν εκεί. Ημουν μάρτυρας αυτού που συνέβη, της αξιοπρέπειας και του πείσματος των Ελλήνων, της

γενναιότητάς τους και της ευπρέπειάς τους σε μια περίοδο εφιαλτική και σκοτεινή».<p>
 Τους φίλους τούς απέκτησε, έστω κι αν δεν μπόρεσε να πολεμήσει. Με πρώτο και καλύτερο τον Νίκο Γκάτσο, στον οποίο έχει αφιερώσει το ποίημα «Για τον Νίκο Γκάτσο (που έφυγε στις 12 Μαΐου) ». Η πρώτη στροφή: «Η θάλασσα έχει κοπάσει, αυτό έχει χαθεί, αυτό που έχει περάσει / είναι ο πόθος για την άπιαστη ακτή, /

στα καφενεία που ζούνε ακόμα στην ποίηση / η γλώσσα στεγνώνει, το ποίημα γίνεται φάντασμα». Στον κατάλογο των φίλων θα βρεθούν ακόμη τα ονόματα των Πάτρικ Λι - Φέρμορ, Γιώργη Παυλόπουλου, Τάκη Σινόπουλου, Στρατή Τσίρκα, Μαρώς Σεφέρη, Αθηνάς Καλογεροπούλου, Αμαλίας Φλέμινγκ, Κωνσταντίνου Τρυπάνη κ.ά. <p>
 Ο Λίβι θεραπεύτηκε από την καταθλιπτική εκπαίδευση, που κράτησε δεκαεφτά χρόνια: «Αρρώστησα τόσες φορές στη διάρκειά της που και η ίδια η εκπαίδευση μού φαινόταν σαν μια αρρώστια. Ομως, τώρα ο αέρας έλαμπε και μύριζε φύλλα. Ημουν προσεκτικός και αθώος και είχα δίψα για ζωή. Η Ελλάδα μού φέρθηκε με καλοσύνη. Δεν ήταν για μένα ένα μυθικό ή ένα ρομαντικό μέρος. Εκείνο που έψαχνα και για κείνο που πεινούσα ήταν η πραγματικότητα. Ολη η πραγματικότητα είναι ιστορική, νομίζω. Πάντοτε προέρχεται από την Iστορία και η Iστορία συνεχίζεται». Ευχαριστούμε και τους δύο.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
