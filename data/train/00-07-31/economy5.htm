<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 31 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Λάβετε θέσεις, ανήγγειλε στους υποψήφιους επενδυτές για την παραγωγή ηλεκτρικού η Ρυθμιστική Αρχή Ενέργειας.<p>
<b> E</b>τσι ανέλαβε ρόλο αφέτου για την κούρσα, που θα καταλήξει στο μοίρασμα μιας πίτας τουλάχιστον 600 δισ. δραχμών το 2003 και πολύ πάνω από 1 τρισ. μετά το 2006.<p>
 Η προοπτική να απελευθερωθεί το 2003 το σύνολο των μη οικιακών καταναλωτών ηλεκτρικού, αποδεσμεύει από το μονοπώλιο της ΔΕΗ ποσοστό 70% επί των πωλήσεων ηλεκτρικού που ανέρχεται σε περίπου 850 δισ. δραχμές το χρόνο. Δηλαδή όλες τις

κατηγορίες επαγγελματικών καταναλωτών (βιομηχανικό υψηλής, μέσης και χαμηλής τάσης, εμπορικό κ.λπ.). Ωστόσο, μέχρι το 2003 η πίτα των 600 δισ. θα διευρυνθεί ακόμη περισσότερο λόγω της ετήσιας αύξησης στην κατανάλωση, αλλά και της αναμενόμενης ετήσιας αύξησης του ΑΕΠ, που τα επόμενα χρόνια θα κυμαίνεται σε ποσοστά περίπου 4%, σύμφωνα με τις κυβερνητικές εξαγγελίες.<p>
 Μέχρι στιγμής και παρά το ότι δεν έχει εγκριθεί ακόμη ο κανονισμός αδειοδοτήσεων της Ρυθμιστικής Αρχής Ενέργειας για τις νέες μονάδες ηλεκτρισμού, αυτή έχει κάνει γνωστό ότι μπορεί να δέχεται αιτήσεις από ιδιώτες, οι οποίες στην ουσία θα αποτελούν μελέτες σκοπιμότητας για τις νέες μονάδες ηλεκτροπαραγωγής.<p>
 H ταχύτητα με την οποία ενεργεί η ΡΑΕ στο συγκεκριμένο θέμα, έχει να κάνει με την πολυπλοκότητα που χαρακτηρίζει την προετοιμασία μιας μεγάλης επένδυσης στην ηλεκτροπαραγωγή, όσο και με το μεγάλο σχετικά χρόνο που μεσολαβεί από την

έγκριση μέχρι την υλοποποίησή της. Ετσι η ΡΑΕ έκρινε ότι, εν όψει της απελευθέρωσης του 28% της αγοράς, το Φεβρουάριο του 2001, αλλά και της δεύτερης μεγαλύτερης απελευθέρωσης που ετοιμάζεται για το 2003, μόλις και επαρκεί ο χρόνος για σοβαρές επενδύσεις.<p>
 <b>Ποιοι ετοιμάζονται<p></b>
 Από τις επιχειρήσεις που ενδιαφέρονται να ασχοληθούν με την ηλεκτροπαραγωγή, μέχρι στιγμής τα «Ελληνικά Πετρέλαια» έχουν εντάξει στον επενδυτικό προγραμματισμό τους τη δημιουργία μεγάλης μονάδας συμπαραγωγής ηλεκτρισμού - θερμότητας ισχύος 50 μεγαβάτ, που θα εγκατασταθεί στο βιομηχανικό συγκρότημα της Θεσσαλονίκης.<p>
 Η μελέτη σκοπιμότητας για τη μονάδα αυτή, που θα χρησιμοποιεί ως καύσιμο φυσικό αέριο, θα είναι έτοιμη το Σεπτέμβριο, οπότε θα ακολουθήσει η υποβολή της αίτησης των ΕΛ.ΠΕ στη Ρυθμιστική Αρχή Ηλεκτρισμού. Η παραγόμενη θερμότητα θα χρησιμοποιείται για τις ανάγκες του διυλιστηρίου Θεσσαλονίκης και των χημικών βιομηχανιών, ενώ το ηλεκτρικό εν μέρει θα καλύπτει τοπικές ανάγκες και

εν μέρει θα πωλείται σε άλλες βιομηχανίες στο πλαίσιο της απελευθερωμένης αγοράς ηλεκτρισμού.<p>
 Η άλλη επιχειρήση που ετοιμάζεται να υποβάλει αίτηση είναι η «Προμηθέας Γκαζ» του ομίλου Κοπελούζου, η οποία ετοιμάζει μελέτη σκοπιμότητας για τη μονάδα ηλεκτροπαραγωγής με καύσιμο φυσικό αέριο και ισχύος περίπου 600 MW, που θα κατασκευαστεί στη Θράκη. Η μελέτη αναμένεται να ολοκληρωθεί το φθινόπωρο, καθώς αυτήν τη στιγμή προετοιμάζονται τα σενάρια της επένδυσης με βάση τη χωροθέτηση της μονάδας, δηλαδή πόσο κοντά θα βρίσκεται στα σύνορα με την Τουρκία, αφού η μονάδα πρωτίστως θα πουλά στη γειτονική χώρα το παραγόμενο ηλεκτρικό.<p>
 Οπως είναι γνωστό, στη συγκεκριμένη επενδυτική πρωτοβουλία συμμετέχουν εκτός από την «Προμηθέας Γκαζ» οι εταιρείες Exxon Power, Enelco (ΕΝΕL - Koπελούζος) Gama (τουρκική), Gasprom (ρωσική), ενώ για την προώθησή της υπεγράφη συμφωνητικό φέτος τον Ιανουάριο.<p>
 Ο ίδιος όμιλος αναμένεται να καταθέσει αίτηση για μια ακόμη μονάδα φυσικού αερίου, ισχύος 250-300 MW μαζί με την Petrola του ομίλου Λάτση, που θα εγκατασταθεί στο διυλιστήριο. Η πραγματοποίηση της επένδυσης συνδέεται κατ' αρχήν με την επέκταση του αγωγού φυσικού αερίου μέχρι την Ελευσίνα, έργο όμως που έχει ενταχθεί στο επιχειρησιακό πρόγραμμα του υπουργείου Ανάπτυξης και εν μέρει με το σχέδιο εκσυγχροσνιμού του διυλιστηρίου.<p>
 Τέλος, σύμφωνα με πληφορορίες, αναμένεται η κατάθεση αίτησης από την «Προμηθέας Γκαζ» και για μία ακόμη μονάδα ηλεκτροπαραγωγής, της οποίας τα χαρακτηριστικά και η χωροθέτηση δεν έχουν οριστικοποιηθεί ακόμη. Πάντως από την παράθεση των επενδύσεων που μελετά η συγκεκριμένη εταιρεία, γίνεται σαφές ότι επιδιώκει να αξιοποιήσει το σύνολο ή το μεγαλύτερο μέρος των ποσοτήτων ρωσικού φυσικού αερίου που διαθέτει στο πλαίσιο συμφωνίας με τη ρωσική Gasprom.<p>
 <b>MIXAΛHΣ KAΪTANTZIΔHΣ<p></b>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
