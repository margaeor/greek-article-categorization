<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 23/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tης ΒΕΝΑΣ ΓΕΩΡΓΑΚΟΠΟΥΛΟΥ<p>
<font size=4><b> Π</b></font>ηγαίνοντας να συναντήσω τον Μπρουνό ντε Σα Μορεϊρά άφησα πάνω στο στατικό μου ποδήλατο τα «Στοιχειώδη Σωματίδια» του Μισέλ Ουελμπέκ, το βιβλίο που διαβάζω αθλούμενη. Βρίσκεται σε άθλια κατάσταση. Οι άκρες του έχουν μουλιάσει από τον ιδρώτα της παλάμης μου. Και δεν νομίζω ότι θα ξανάρθει ποτέ στα ίσα του, αφού έτσι που το τσακίζω και το διπλώνω για να μπορέσω να το ισορροπήσω στο ένα μου 

χέρι -με το άλλο στηρίζομαι στο τιμόνι- η φόρμα του καταστράφηκε ανεπανόρθωτα. 

<p>
 Αν ήξερα την έκπληξη, που μου επεφύλασσε ο Μπρουνό ντε Σα Μορεϊρά, καμιά τύψη δεν θα είχα για το ωραίο μου βιβλιαράκι. Δεν ισχυρίζομαι, βέβαια, ότι η κύρια αποστολή των ηλεκτρονικών βιβλίων, των e-books, που ο Γάλλος με το πορτογαλέζικο όνομα έφερε για πρώτη φορά στην Ελλάδα, είναι η ώθηση στην άθληση των ατόμων εκείνων, που δεν εννοούν να ανεβούν σε ένα όργανο χωρίς ένα βιβλίο στο χέρι. Ούτε είχε τη φιλοδοξία η καλιφορνέζικη εταιρεία, που τα λάνσαρε στα τέλη του 1998, να ξαλαφρώσει τις καλοκαιρινές μας βαλίτσες από το ασήκωτο βάρος μιας δεκάδας βιβλίων, που μπορεί και να γυρίσουν πίσω αδιάβαστα.<p>
 Η είσοδος των νέων τεχνολογιών στο χώρο του βιβλίου έχει σίγουρα διαφορετική αποστολή από τη βελτίωση της καρδιακής μας λειτουργίας και την προφύλαξη από το λουμπάγκο. Εντάξει το e-book είναι ιδιαίτερα ανθεκτικό, αφού πρόκειται για μια μηχανή, και πολύ ελαφρύ αφού κι όταν το φορτώνεις με είκοσι βιβλία (!) το βάρος του δεν επηρεάζεται. Τα προτερήματά του, όμως, είναι περισσότερα και σ' αυτά επιμένει ο Μπρουνό ντε Σα Μορεϊρά. <p>
 Ούτε έμπορος ούτε πλασιέ είναι ο νεαρός Γάλλος που μάζεψε σαν μύγες γύρω από τα δυο e-books του όλους αυτούς που παρακολούθησαν το τριήμερο Διεθνές Συνέδριο «Νέες Τεχνολογίες, Ηλεκτρονικό Εμπόριο καί Βιβλίο», που διοργάνωσε το 

ΕΚΕΒΙ. Είναι εκδότης. Ενας παραδοσιακός εκδότης που δεν έχει κανένα σκοπό να μείνει άνεργος στο εγγύς ή το απώτερο μέλλον. Γι' αυτό και αποφάσισε να χρησιμοποιήσει το Iντερνετ και τις νέες τεχνολογίες για να προσδώσει μια νέα συμπληρωματική λειτουργία στο επάγγελμά του.<p>
 Ο εκδοτικός οίκος, που διευθύνει ο Μπρουνό ντε Σα Μορεϊρά λέγεται «00h00», διαβάζεται «Zero heures» (Ζερό ερ) και ερμηνεύεται «Ωρα μηδέν». Είναι ένας εκδοτικός οίκος en ligne (ηλεκτρονικός) που δημοσιεύει τα βιβλία του στο Ιντερνετ. Συνεργάζεται με όλους σχεδόν τους γαλλικούς οίκους (Φλαμαριόν, Γκαλιμάρ, Σεϊγ, Ασέτ) και έχει μέχρι σήμερα «κυκλοφορήσει» 600 βιβλία -«ούτε πολλά ούτε λίγα», όπως λέει ο Σα Μορεϊρά.<p>
 Οι επισκέπτες της ιστοσελίδας του έχουν στη διάθεσή τους αρκετούς τρόπους για να αποκτήσουν το βιβλίο τους. Μπορούν να ψηφίσουν υπέρ ενός παραδοσιακού βιβλίου, τυπωμένου και δεμένου, το οποίο θα το λάβουν ταχυδρομικώς στο σπίτι τους.<p>
 Μπορούν να ψηφίσουν υπέρ ενός ηλεκτρονικού αντίτυπου, που θα το διαβάσουν απ' ευθείας στην οθόνη του υπολογιστή τους ή θα το τυπώσουν στον εκτυπωτή τους και 

θα το διαβάσουν σελίδα-σελίδα.<p>
 Υπάρχει και μια τρίτη εκδοχή υποδοχής του ηλεκτρονικού αντίτυπου. Είναι ακριβώς το e-book, που για την ώρα έχει αποκλειστικά αμερικανική υπηκοότητα και δεν ανευρίσκεται στην ευρωπαϊκή αγορά, αλλά που οσονούπω, περί τα τέλη του 

2000, η νέα γενιά του θα λανσαριστεί ταυτόχρονα στις ΗΠΑ και στις μεγαλύτερες ευρωπαϊκές αγορές. <p>
 Τα e-books είναι μηχανές που τις συνέλαβαν και τις κατασκεύασαν για να είναι βιβλία και μόνο βιβλία. Υπάρχουν δύο μοντέλα. Το Rocket e-book, που έχει το μέγεθος ενός κανονικού βιβλίου και δεν είναι τόσο ακριβό (πουλιέται στην Αμερική 200 δολάρια). Και το Soft book, που είναι μεγαλύτερο, ακριβότερο (600 δολάρια) και πιο εξελιγμένο, αφού είναι εντελώς αυτόνομο. Δεν υπάρχει ανάγκη να διαθέτεις υπολογιστή και να σερφάρεις στο Ιντερνετ, γιατί το Soft book είναι εφοδιασμένο με μόντεμ. Προορίζεται κυρίως για επαγγελματίες (δικηγόρους, *
πανεπιστημιακούς, γιατρούς), που θέλουν να έχουν άμεση πρόσβαση σε ειδικά κείμενα. <p>
 Το e-book που αφορά το πλατύ κοινό είναι, προφανώς, το Rocket e-book, που στα τέλη, μάλιστα, του χρόνου θα κυκλοφορήσει κι αυτό εφοδιασμένο με μόντεμ, άρα θα ανεξαρτητοποιηθεί από υπολογιστές και Ιντερνετ.<p>
 Τι το θαυμάσιο, λοιπόν, διαθέτει το μικρό αυτό μεταλλικό «βιβλιαράκι», πού οι κατασκευαστές του φρόντισαν να το στολίσουν με δερμάτινο εξώφυλλο ώστε να θυμίζει τον μακρινό του πρόγονο; Αν σας ενδιαφέρει η μαρτυρία μιας μανιώδους αναγνώστριας, που έχει την τάση να τα στυλώνει μπροστά σε κάθε τι το καινούργιο, ε, το Rocket e-book είναι αξιολάτρευτο.<p>
 Ο Μπρουνό ντε Σα Μορεϊρά είχε τη φαεινή έμπνευση να μου το παρουσιάσει, έχοντάς το φορτώσει, ανάμεσα σ' άλλα βιβλία, και με την «Επέκταση του πεδίου της πάλης» του Μισέλ Ουελμπέκ -εκτός από επαγγελματική διορατικότητα μήπως διαθέτει και μια έκτη αίσθηση; <p>
 Κατ' αρχήν το e-book είναι εύχρηστο. Οι ηλεκτρονικές σελίδες διαδέχονται η μια 

την άλλη με το πάτημα ενός απλού πλήκτρου. Είναι, όμως, απείρως πιο πλούσιο από ένα απλό βιβλίο. Οπως λέει και ο Μπρουνό ντε Σα Μορεϊρά «η σχέση του αναγνώστη με το βιβλίο γίνεται πιο μοντέρνα, πιο διαδραστική». Μια μακριά σειρά λειτουργιών προστίθενται στη γνωστή γραμμική ανάγνωση, που πηγαίνει από το α στο ω. Ο καθένας μας μπορεί να χαράξει τη δική του προσωπική διαδρομή στο 

κείμενο -όχι ότι ένα κλασικό βιβλιαράκι μας απαγορεύει την αυτενέργεια, αλλά το e- book μάς ωθεί σε μια πιο ενεργητική ανάγνωση.<p>
 Μπορούμε να ψάξουμε μια λέξη, κάτι που είναι πολύ χρήσιμο όταν έχουμε ξεχάσει κάποιον ήρωα. Μπορούμε να κρατήσουμε σημειώσεις και να τις συνδέσουμε με συγκεκριμένο απόσπασμα του κειμένου. Μπορούμε να βρούμε την ερμηνεία μιας λέξης. Εχουμε στη διάθεσή μας «συνδέσεις», που παραπέμπουν σε τμήματα του βιβλίου, σε σχόλια, σε κείμενα για το συγγραφέα. Μπορούμε να σβήσουμε ένα βιβλίο ή να το κρατήσουμε στη μνήμη. Μπορούμε ακόμα και να φαντασιώσουμε ότι αυτό το ψυχρό κομψό πραγματάκι, που κρατάμε, είναι ένα κανονικό βιβλίο.<p>
 Ο Μπρουνό ντε Σα Μορεϊρά μάς διαβεβαιώνει ότι πριν βαλθεί να το προωθήσει με πάθος στο ευρωπαϊκό κοινό έκανε ένα πείραμα. Ηταν και ο ίδιος πολύ επιφυλακτικός. Το πήρε, μπήκε σε ένα τρένο και άρχισε να διαβάζει. «Κάποια στιγμή συνειδητοποίησα ότι είχα εντελώς ξεχάσει πως κρατάω ένα e-book. Eίχα τελείως απορροφηθεί από την ιστορία και τα πρόσωπα, βρισκόμουνα στο ίδιο κλίμα 

με εκείνο της κλασικής ανάγνωσης από χαρτί. Και τότε είπα στον εαυτό μου: θα δουλέψει. Οχι μόνο για τις μελλοντικές γενιές, αλλά και για μας τους παραδοσιακούς αναγνώστες. Γιατί θα βρούμε την ίδια απόλαυση, την ίδια άνεση της παραδοσιακής ανάγνωσης, με μεγαλύτερη οικονομία και μεγαλύτερη ευκολία στην πρόσβαση σε βιβλία, όπου και να βρισκόμαστε, ακόμα και στην άκρη του κόσμου».<p>
 Οι πρώτες αντιδράσεις από την επίδειξη του e-book στην Ευρώπη ήταν πολύ θετικές. Τον περασμένο Μάρτιο ο Μπρουνό ντε Σα Μορεϊρά οργάνωσε μια επίδειξη στο Salon du Livre του Παρισιού. «Α, μα αυτό είναι τελικά ένα πολιτιστικό game 

-boy», του είπε κάποιος. Καθόλου δεν τον πτόησε. «Μου άρεσε αυτός ο όρος. Γιατί ίσως με αυτές τις μηχανές να ξαναφέρουμε με δυναμικούς τρόπους τους ανθρώπους κοντά στο βιβλίο».<p>
 Στο ερώτημα, όμως, ποια ήταν η μέχρι τώρα απήχησή τους στην Αμερική ο Μπρουνό ντε Σα Μορεϊρά απαντά με ειλικρίνεια: «πολύ χαμηλή». Σπεύδει, όμως, να την εξηγήσει με όρους επιχειρηματικούς (η καλιφορνέζικη εταιρεία, που τα δημιούργησε δεν είχε την ικανότητα να προχωρήσει σε μαζική παραγωγή). Τώρα, όμως, που η μικρή αυτή εταιρεία αγοράστηκε από την GEM Star (από τα αστέρια του Νάσντακ) και αυτή με τη σειρά της έκλεισε μια συμφωνία με την ευρωπαϊκή Thomson Multimedia, τα e-books δεύτερης γενιάς είναι σίγουρος πως θα έχουν πολύ καλύτερη τύχη. Να δω το παιδί μου να διαβάζει έστω και μέσα από ένα ένα e-book και θα ανάψω στον Μπρουνό ντε Σα Μορεϊρά και στην Τhomson Multimedia χιλιάδες κεράκια.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
