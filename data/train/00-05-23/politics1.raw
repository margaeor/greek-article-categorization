Το θέμα της αναγραφής του θρησκεύματος στις νέες ταυτότητες αναμένεται να ξεκαθαρίσει αύριο ο πρωθυπουργός, κατά την απάντησή του σε επίκαιρη ερώτηση της Μαρίας Δαμανάκη στη Βουλή.
 Το γεγονός ότι ο Κ. Σημίτης επέλεξε να απαντήσει στην ερώτηση, ενώ μπορούσε να 
την αποφύγει, ερμηνεύεται ως επιθυμία του να καταστήσει σαφή την κυβερνητική θέση μετά τις αλληλοσυγκρουόμενες δηλώσεις υπουργών και κομματικών στελεχών το 
 Συνεργάτες του έλεγαν ότι ο κ. Σημίτης είναι ενοχλημένος από το κλίμα που έχει 
διαμορφωθεί τις τελευταίες μέρες και, κυρίως, από το γεγονός ότι η κυβέρνηση εμφανίζεται να υποχωρεί στις αξιώσεις της Εκκλησίας ή να συναλλάσσεται μαζί της.
 Σύμφωνα με όσα έλεγαν οι συνεργάτες του, ο κ. Σημίτης αναμένεται αύριο να τονίσει ότι δεν υπάρχει σύγχυση αρμοδιοτήτων και ρόλων και το θέμα των ταυτοτήτων είναι αποκλειστικά θέμα ευθύνης της πολιτείας. Για το θέμα συνεργάστηκε χθες το βραδυ με το νομικό του σύμβουλο, καθηγητή του Συνταγματικού Δικαίου Γιώργο Παπαδημητρίου.
 Τον διακηρυχθέντα για πολλοστή φορα στόχο «της αναβάθμισης του ρόλου του βουλευτή» επανέλαβε πάντως χθες ο πρωθυπουργός, κατά τη συνάντησή του με το προεδρείο της Κοινοβουλευτικής Ομάδας και τους κοινοβουλευτικούς εκπροσώπους του ΠΑΣΟΚ.
 «Είναι ζήτημα μείζονος πολιτικής σημασίας, διότι συνδέεται με την ποιότητα του 
κοινοβουλευτικού πολιτεύματος και την αναβάθμιση της ιδιας της πολιτικής μας ζωής», είπε ο Κ. Σημίτης και τη συνέδεσε με την επικειμενη αναθεώρηση του Συντάγματος.
 Ο κ. Σημίτης κάλεσε τους βουλευτές «να αποτελέσουν τη γέφυρα επικοινωνίας της κυβέρνησης με τους πολίτες». Ο γραμματέας της Κοινοβουλευτικής Ομάδας Κοσμάς Σφυρίου χαρακτήρισε τη συνάντηση δημιουργική και τόνισε ότι οι βουλευτές καλούνται να διαδραματίσουν σημαντικό ρόλο στα θέματα της καθημερινότητας του πολίτη. Στη συνάντηση ήταν παρόντες ο υπουργός Επικρατείας Μιλτ. Παπαϊωάννου και ο γραμματέας του υπουργικού συμβουλίου Σ. Κοσμίδης.
