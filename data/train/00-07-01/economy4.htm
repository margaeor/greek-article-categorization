<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 01/07/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>




<p>
 <font size=4><b>Σ</b></font>τη Βρετανία σήμερα κυριαρχεί, τουλάχιστον ως προς την ευρωπαϊκή πολιτική της Γηραιάς Αλβιώνας, το θέατρο του παραλόγου, όπως μόνο ένας Αλμπέρ Καμί ή ένας Ευγένιος Ιονέσκο θα μπορούσε να στήσει. Η κεντροαριστερή κυβέρνηση του Τόνι Μπλερ αγωνίζεται να εντάξει τη χώρα στη ζώνη του ευρώ (ουσιαστικά, δηλαδή, να πείσει τους Βρετανούς ότι η συμμετοχή τους στην ευρωζώνη θα είναι θετική εξέλιξη γι' αυτούς) και από την άλλη, η συντηρητική αντιπολίτευση καταγγέλλει τον Μπλερ ότι... συναινεί στην Ευρώπη των δύο ταχυτήτων που προωθεί ο πανίσχυρος, πλέον, γαλλογερμανικός άξονας. Κι όλα αυτά συμβαίνουν σε μια χώρα που έχει επιλέξει -χωρίς, μάλιστα, να ρωτήσει κανέναν- την «Ευρώπη α λα καρτ». 
<p>
 Ο Μπλερ εισπράττει τώρα τα επίχειρα της επί πολύ μεγάλο χρονικό διάστημα αμφιταλάντευσής του σχετικά με την ταχύτητα πλήρους ένταξης της Βρετανίας στη νέα ευρωπαϊκή αρχιτεκτονική. Η άτολμη μέχρι τώρα στάση του στερεί από τη χώρα του τους στρατηγικούς συμμάχους που της είναι απαραίτητοι, προκειμένου να δημιουργήσει ένα αντίβαρο στον άξονα Βόνης-Παρισιού, ο οποίος επεξεργάζεται ένα συγκεκριμένο σχέδιο μετάλλαξης της σημερινής Ευρωπαϊκής Ενωσης προς την αληθινά Ενωμένη Ευρώπη.<p>
 Ο Βρετανός πρωθυπουργός αντιμετωπίζει την απροθυμία του λαού του να εγκαταλείψει τη στερλίνα υπέρ του κοινού ευρωπαϊκού νομίσματος και το σχετικό δημοψήφισμα που ετοιμάζει για το 2002, δεν είναι καθόλου βέβαιο ότι θα του λύσει τα χέρια για μια πιο ευρωπαϊκή πολιτική. Μέχρι τότε, όμως, Γάλλοι και Γερμανοί είναι πολύ πιθανό να έχουν προχωρήσει πολύ τα σχέδιά τους και γιατί όχι; - να έχουν καταλήξει στο νέο ευρωπαϊκό μοντέλο, ερήμην της Αγγλίας. Από την άλλη μεριά, οι διαπραγματεύσεις για το πρώτο κύμα διεύρυνσης θα έχουν προχωρήσει αρκετά και (όπως είναι εύλογο) όλο αυτό το τοπίο είναι πιθανό να επηρεάσει αρνητικά την έκβαση του δημοψηφίσματος για ένταξη της χώρας στη ζώνη 
του ευρώ. Κι ακόμη: Από σήμερα την προεδρία της Ευρωπαϊκής Ενωσης ασκεί η Γαλλία, ο ένας πόλος του άξονα, η οποία θα οδηγήσει τους 15 στη Διακυβερνητική 
Διάσκεψη της Νίκαιας το Δεκέμβριο του 2000. Και δεν είναι μόνον αυτά: μόλις πριν από τρεις ημέρες ο Γάλλος πρόεδρος Ζακ Σιράκ, επισκεπτόμενος το ανακαινισμένο Ράιχσταγκ, ξεκαθάρισε τη γαλλική προσήλωση σε ένα ευρωπαϊκό Διευθυντήριο, που θα προσδιορίσει τη φυσιογνωμία αυτού που θα αποκαλούμε Ενωμένη Ευρώπη και, παρεμπιπτόντως, να αποφασίσει τον τρόπο και το μέγεθος της 
συμμετοχής των υπό ένταξη κρατών στη λήψη των αποφάσεων εντός της Ενωσης. Είναι περίπου βέβαιο ότι σε ένα τέτοιο Διευθυντήριο η Βρετανία έχει τη δική της θέση εξασφαλισμένη, αλλά αυτό προϋποθέτει ότι πρώτα η χώρα θα άρει τις επιφυλάξεις της, θα εγκαταλείψει τη στρατηγική της «Ευρώπης α λα καρτ» και θα ενταχθεί ουσιαστικά στις διεργασίες που κυοφορούνται εντός της Ευρωπαϊκής Eνωσης. Κι εδώ κάπου κλείνει ο φαύλος κύκλος, όπως περίπου άνοιξε: Οτι ο Μπλερ 
δεν μπορεί να τρέξει περισσότερο το ευρωπαϊκό άρμα της Βρετανίας, ότι οι Συντηρητικοί τον κατηγορούν για αποδοχή της Ευρώπης των δύο ταχυτήτων και ότι, 
με βάση τα σχέδιά του, η Βρετανία δεν θα αποφασίσει να αλλάξει πορεία πριν από 
το δημοψήφισμα, δηλαδή πριν περάσουν τουλάχιστον δύο χρόνια, χρόνος εξαιρετικά 
μεγάλος για τους Γάλλους και τους Γερμανούς, που δεν είναι διατεθειμένοι να περιμένουν. Μαζί τους δεν είναι διατεθειμένοι να περιμένουν ούτε οι Ισπανοί, που εσχάτως έχουν συνάψει μια τακτική συμμαχία με το Λονδίνο, ούτε οι Σκανδιναβοί, που παραδοσιακά σκέφτονται περίπου όπως οι Βρετανοί για τα ευρωπαϊκά. Aρα; Η ομιλία Σιράκ στο Ράιχσταγκ δεν στερεί μόνο από τη Βρετανία τη δική της θέση στο ευρωπαϊκό διευθυντήριο, αλλά και τους περισσότερους από τους γνωστούς ή περιστασιακούς συμμάχους του Λονδίνου εντός της Ενωσης. <p>
 Nα απελπιστεί, λοιπόν, η Βρετανία; Οχι. Ελπίδες έχει, όσο κι αν αυτό ακούγεται 
μελαγχολικό, αφού οι ελπίδες της είναι να προκύψουν ουσιαστικά προβλήματα, όταν χρειαστεί οι γενικολογίες των ηγετών να γίνουν συγκεκριμένες προτάσεις για τον τρόπο δομής και λειτουργίας του διευθυντηρίου της Ενωσης. Αυτό, με τη σειρά του, θα έχει ως αποτέλεσμα να χρειαστεί, όχι απλώς μια δεύτερη, αλλά και 
μια τρίτη ή και τέταρτη Διακυβερνητική Διάσκεψη, ώστε ο Μπλερ να εκμεταλλευτεί 
αυτό το χρονικό διάστημα και να πείσει τους Βρετανούς ότι «η Ευρώπη παλινδρομεί, πέραν των άλλων, και διότι εμείς δεν είμαστε εκεί για να βρούμε όλοι μαζί τον προσανατολισμό μας». Μια τέτοια πλατφόρμα θα επέτρεπε στον κεντροαριστερό Μπλερ να επιτύχει ευνοϊκό αποτέλεσμα στο δημοψήφισμα και να ενεργοποιήσει τη χειμαζόμενη βρετανική συμμετοχή στην ευρωπαϊκή ενοποίηση. Αλλά αυτή η προοπτική σημαίνει ότι η όλη υπόθεση θα πάει πίσω χρονικά. Κι αναρρωτιέται κανείς ποια από τις δύο περιπτώσεις πρέπει να ευχόμαστε να συμβεί...<p>



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
