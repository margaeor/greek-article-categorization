<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 12/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<b>NEEΣ TAINIEΣ</b><p>
 ΚΡΙΤΙΚΗ: NINΟΣ ΦΕΝΕΚ ΜΙΚΕΛΙΔΗΣ<p>
 Μια ασυνήθιστη, εικαστικά συναρπαστική, ανεξάρτητη αμερικανική ταινία, με τον πρωτότυπο ελληνικό τίτλο «π» του Ντάρεν Αρονόφσκι, ξεχωρίζει από τις νέες ταινίες της βδομάδας. Ακολουθούν το θρίλερ «Ριψοκίνδυνα παιχνίδια» του Τζον Φρανκενχάιμερ και η αισθηματική κομεντί «Η ιστορία της ζωής μας» του Ρομπ Ράινερ. Ενώ σε επανέκδοση προβάλλεται η ταινία κινούμενων σχεδίων «Yellow Submarine» με τα πάντα υπέροχα τραγούδια των Μπιτλς. Π<p>
 π. ΗΠΑ, 1998. Σκηνοθεσία-σενάριο: Ντάρεν Αρονόφσκι. Ηθοποιοί: Σον Γκουλέτ, Μαρκ Μαργκόλις, Μπεν Σένκμαν, Πάμελα Χαρτ, Στίβεν Πέρλμαν. Διάρκεια: 85 λεπτά.<p>
 *** Μια ιδιοφυΐα των μαθηματικών ψάχνει μέσα από τους κομπιούτερ την απάντηση σε ουσιαστικά ερωτήματα, σ ένα πρωτοποριακό, εικαστικά συναρπαστικό θρίλερ.<p>
 Τα μαθηματικά και γενικά οι αριθμοί είναι κάτι που πολύ σπάνια βλέπει κανείς στον κινηματογράφο -η μόνη ταινία που έρχεται στο μυαλό είναι οι «Συνεχόμενοι πνιγμοί» (Drowned b yNumbers) του Πίτερ Γκρίναγουεϊ. Εκεί όμως οι αριθμοί ήταν 


αφορμή για μια ιστορία σχέσης και πολέμου αρσενικού-θηλυκού. Στην ταινία «π» (όπως είναι και ο πρωτότυπος τίτλος της) του Ντάρεν Αρονόφσκι οι αριθμοί είναι 


η ουσία και ο λόγος ύπαρξης της ταινίας.<p>
 Σ' αυτήν ο Μαξ Κοέν (Σον Γκουλέτ) είναι μια ιδιοφυΐα των μαθηματικών, πεισμένος ότι στους αριθμούς βρίσκεται το κλειδί (και η απάντηση) για την ίδια 


τη ζωή μας και τις αξίες της. Γι' αυτόν το χρηματιστήριο, ολόκληρη η φύση, ακόμη και το χάος έχουν τα δικά τους μαθηματικά μοτίβα - και κλειδαμπαρώνεται στο προστατευμένο του διαμέρισμα, χωρίς να εμπιστεύεται κανένα, δουλεύοντας στον υπολογιστή του, ψάχνοντας για το κλειδί που θα του ανοίξει τις πόρτες στην αναζήτησή του. Μόνη του επαφή με τον έξω κόσμο ο παλιός καθηγητής του, με 


τον οποίο παίζει ένα παιχνίδι (το Go) και συζητά την έρευνά του.<p>
 Με την πάροδο του χρόνου η αναζήτηση αυτή του Μαξ μετατρέπεται σε επικίνδυνη (όπως πιστεύει ο φίλος του καθηγητής), βασανιστική μανία, αν και ο ίδιος εξακολουθεί πεισματικά να επιμένει σ' αυτήν. Κάποτε τον πλησιάζει ένας Εβραίος 


του οποίου η ομάδα πιστεύει ότι ο Μαξ βρίσκεται κοντά σε μήνυμα από το Θεό, ενώ, αργότερα θα τον πλησιάσουν στελέχη της Γουόλ Στριτ πιστεύοντας ότι βρίσκεται στα πρόθυρα μιας σημαντικής για το χρηματιστήριο ανακάλυψης, προτείνοντάς του να εργαστεί γι' αυτούς...<p>
 Πρόκειται για ένα πρωτότυπο, ταυτόχρονα πρωτοποριακό θρίλερ (έστω κι αν δεν υπάρχουν κυνηγητά ή δολοφονίες), μελέτη πάνω στη μεγαλοφυΐα αλλά και την τρέλα, γραμμένο και σκηνοθετημένο από έναν νέο, ταλαντούχο σκηνοθέτη. Γυρισμένη σε μαυρόασπρο φιλμ, που χρησιμοποιεί ηθελημένα τους κόκκους, με παράξενες γωνίες λήψης και έντονες τις αντιθέσεις σκιάς-φωτός (η φωτογραφία είναι του Μάθιου Λιμπατίκ), η ταινία είναι ένα εικαστικά συναρπαστικό, δοσμένο 


με ξεχωριστή φαντασία, πείραμα, που αξίζει και με το παραπάνω να δείτε.<p>
 Ριψοκίνδυνα παιχνίδια<p>
 Reindeer Games. ΗΠΑ, 2000. Σκηνοθεσία: Τζον Φρανκενχάιμερ. Σενάριο: Εριν Κρούγκερ. Ηθοποιοί: Μπεν Αφλεκ, Σαρλίζ Θίρον, Γκάρι Σινίζ, Κλάρενς Γουίλιαμς 3ος, Ντένις Φαρίνα, Αϊζακ Χέις. Διάρκεια: 98 λεπτά.<p>
 ** Ενας πρώην κατάδικος παρασύρεται από μία όμορφη γυναίκα για να πάρει μέρος στη ληστεία ενός καζίνου, σ' ένα καλογυρισμένο, αν και με αδύνατο σενάριο, θρίλερ.<p>
 Ο<p>
 Τζον Φρανκενχάιμερ είναι ένας βετεράνος του θρίλερ (και όχι μόνο) -και συχνά πολύ καλός αν θυμηθούμε ταινίες του όπως «Ο βαρυποινίτης του Αλκατράζ», «Κάτω από έναν άλλο ήλιο», «Επτά ημέρες του Μαΐου«, «Οι δαίμονες των ουρανών«, «Ο εξόριστος», κ.ά. Τα τελευταία δυστυχώς χρόνια έχει στραφεί περισσότερο στη μικρή οθόνη, δίνοντας μερικές εξαιρετικές τηλεταινίες, αντίθετα με τη μεγάλη οθόνη, όπου κάθε τόσο απλά δέχεται να σκηνοθετήσει κάποια ανάθεση (πρόσφατο παράδειγμα το «Ronin»).<p>
 Τα σημερινά «Ριψοκίνδυνα παιχνίδια» ανήκουν σ' αυτές ακριβώς τις αναθέσεις. Πρόκειται για ένα θρίλερ με επίκεντρο τη ληστεία ενός καζίνου. Από τα πρώτα πλάνα (με τους νεκρούς «Αϊ-Βασίληδες«) ξέρουμε ότι όλα πάνε στραβά, αν και δεν 


ξέρουμε ώς το φινάλε τι ακριβώς θα συμβεί. Την ιστορία παρακολουθούμε σ' ένα μεγάλο φλας μπακ, που ξεκινά σε μια φυλακή, όπου ο Ρούντι (Μπεν Αφλεκ) και ο φίλος του Νικ περιμένουν τις λίγες μέρες που τους χωρίζουν από την ελευθερία τους. Την τελευταία όμως στιγμή ο Νικ δολοφονείται από ένα συγκρατούμενο κι ο Ρούντι, μόλις ελευθερώνεται, αποφασίζει, ύστερα από μερικούς δισταγμούς, να παρουσιαστεί ως Νικ για να συναντήσει την ωραία Ασλι (Σαρλίζ Θίρον), το κορίτσι με το οποίο ο Νικ είχε μια παθιασμένη ερωτική αλληλογραφία και με την οποία ο ίδιος ήταν κρυφά ερωτευμένος. <p>
 Πολύ γρήγορα όμως η Ασλι θα μπλέξει τον Ρούντι-Νικ σε μια περιπέτεια, με το μανιακό αδελφό της και τη συμμορία του να τον αναγκάζουν να συνεργαστεί μαζί τους για να ληστέψουν το καζίνο στο οποίο δούλευε παλιότερα ο Νικ. Δυστυχώς, όπως αποδεικνύεται, τα πράγματα δεν είναι όπως φαίνονται κι ο Ρούντι θα βρεθεί 


μπροστά σε απρόσμενες εκπλήξεις και συνεχείς ανατροπές...<p>
 Ο σεναριογράφος της ταινίας θέλησε να φτιάξει ένα θρίλερ στα χνάρια του κλασικού φιλμ νουάρ, με ληστείες, εκβιασμούς, δολοφονίες και πολύ μοιραίες γυναίκες, το σενάριο όμως μπερδεύει πολλά στοιχεία, ενώ οι συνεχείς ανατροπές τελικά κουράζουν και δεν βοηθούν καθόλου στην εξέλιξη της πλοκής. Ο Φρανκενχάιμερ πάντως κάνει ό,τι μπορεί για να δώσει ρυθμό και υπόσταση στην ιστορία, καταφέρνοντας μέχρι σ' ένα βαθμό να κρατήσει το ενδιαφέρον του θεατή, 


ενώ οι ηθοποιοί του προσφέρουν ικανοποιητικές ερμηνείες. Ελπίζουμε όμως κάποτε 


να μπορέσει να στραφεί σε πιο πρωτότυπα και δυνατά σενάρια, για να μας προσφέρει ταινίες στο επίπεδο του θαυμάσιου και αξέχαστου θρίλερ επιστημονικής 


φαντασίας «Σατανική επιχείρησις».<p>
 Η ιστορία της ζωής μας<p>
 The Stor yof Us. ΗΠΑ, 2000. Σκηνοθεσία: Ρομπ Ράινερ. Σενάριο: Αλαν Σβάιμπελ, Τζέσι Νέλσον. Ηθοποιοί: Μπρους Γουίλις, Μισέλ Φάιφερ, Ρίτα Γουίλσον, Τζούλι Χάγκερτι, Πολ Ράιζερ, Ρομπ Ράινερ. Διάρκεια: 92 λεπτά.<p>
 Ο (μηδέν). Αδιάφορη αισθηματική κομεντί, με τους Γουίλις και Φάιφερ να αποφασίζουν να χωρίσουν ύστερα από 15 χρόνια γάμου...<p>
 Τ<p>
 ο σημερινό συντηρητικό Χόλιγουντ επιμένει στην αξία και τη με κάθε τρόπο διάσωση του γάμου. Ετσι, ύστερα από την πρόσφατη κομεντί «Βροχή, χαλάζι και έρωτας», μας έρχεται η νέα αυτή αισθηματική κομεντί «Η ιστορία της ζωής μας» που σκηνοθέτησε ο Ρομπ Ράινερ («Στάσου πλάι μου», «Miser y»). Ο Μπεν και η Κέιτι Τζόρνταν (Γουίλις και Φάιφερ), παντρεμένοι εδώ και 15 χρόνια, ανακαλύπτουν ότι τα πράγματα που αρχικά τους έδεναν, τώρα τους οδηγούν σε παρεξηγήσεις και ατέλειωτους καβγάδες κι έτσι, ενώ τα δυο παιδιά τους βρίσκονται σε καλοκαιρινή κατασκήνωση, αποφασίζουν να χωρίσουν δοκιμαστικά. Ευκαιρία για να θυμηθούν το παρελθόν τους και... Μήπως χρειάζεται να σας πω τη 


συνέχεια; <p>
 Δυστυχώς το αποτέλεσμα είναι αδιάφορα. Αρχικά φταίει το κακό σενάριο: με απίθανες, γελοίες συχνά, καταστάσεις που θέλουν να μας πείσουν για τους λόγους 


που χωρίζουν οι Τζόρνταν, με αντιδράσεις των χαρακτήρων προβλεπόμενες κι ένα διάλογο που έχει βγει από όλα τα γνωστά κλισέ. Υστερα η σκηνοθεσία του Ράινερ δεν έχει τη ζωντάνια και το ρυθμό των παλιότερων ταινιών του. Τέλος, ο Γουίλις 


και η Φάιφερ ερμηνεύουν τους ρόλους τους εντελώς επιδερμικά, χωρίς να πιστεύουν αληθινά όσα λένε ή όσα τους συμβαίνουν. Συνολικά μια ταινία sitcom, περισσότερο για το μικρό κουτί παρά για τη μεγάλη οθόνη.<p>
 Yellow Submarine<p>
 Μεγ. Βρετανία, 1968. Σκηνοθεσία: Τζορτζ Ντάνινγκ (ΙΙ). Σενάριο: Αλ Μπρότναξ, Τζακ Μέντελσον. Με τις φωνές των Μπιτλς ( (Τζορτζ Χάρισον, Τζον Λένον, Πολ ΜακΚάρντεϊ, Ρίνγκο Σταρ) να υποδύονται τους εαυτούς τους. Διάρκεια: 90 λεπτά.<p>
 **** Επανέκδοση της κλασικής ταινίας κινούμενων σχεδίων, βασισμένη στο δίσκο των Μπιτλς, με τα περιβόητα «Σκαθάρια« να συνοδεύουν το Λοχαγό Φρεντ στο Κίτρινο Υποβρύχιό του για να επαναφέρουν τη μουσική στην Πέπερλαντ.<p>
 Μ<p>
 ια θαυμάσια ταινία κινούμενων σχεδίων που κυκλοφόρησε την εποχή της δόξας των χίπηδων και των παιδιών των λουλουδιών, λίγο πριν από τη μουσική έκρηξη του Γούντστοκ, όταν οι Μπιτλς βρίσκονταν στο απόγειο της φήμης και των τραγουδιών τους.<p>
 Η ιστορία ξεκινά με τα προβλήματα που αντιμετωπίζουν οι κάτοικοι του Πέπερλαντ, όταν στη χώρα τους εισβάλλουν τα Μπλε Μίνις, που μισούν τη μουσική. 


Οταν τα Μίνις παγώνουν το κάθε τι με μπλε βόμβες, ο λοχαγός Φρεντ της μπάντας του Sgt. Pepper's Lonel yHearts Club, καταφέρνει να δραπετεύσει στο Κίτρινο Υποβρύχιό του και ζητά από τους Μπιτλς να τον βοηθήσουν να ξαναζωντανέψει τη μουσική της Πέπερλαντ.<p>
 Ακόμη και σήμερα η ταινία γοητεύει χάρη στο στιλ της, τα έξυπνα, δοσμένα με (σουρεαλιστική συχνά) φαντασία σκίτσα της (εμπνευσμένα τόσο από πίνακες του Ρενέ Μαγκρίτ και του Χάινζ Εντελμαν όσο και τα κόμικς, ακόμη και τις ταινίες τρόμου της δεκαετίας του '30), τα ζωντανά, πλούσια χρώματά της και βέβαια τους 


διασκεδαστικούς, χιουμοριστικούς διάλογούς της -που λέγεται ότι γράφτηκαν από τέσσερις συνολικά συγγραφείς. Πλάι σ' αυτά υπάρχουν τα υπέροχα τραγούδια των Σκαθαριών: «Yellow Submarine», «Eleanor Rigb y», «Nowhere Man», «Luc yin the Sk yWith Diamonds», «All You Need Is Love» και πολλά άλλα, ενώ οι ίδιοι οι Μπιτλς παρουσιάζονται αυτοπροσώπως για να τραγουδήσουν το «All Together Now». Μια απολαυστική για μικρούς και μεγάλους επανέκδοση που δεν πρέπει να χάσετε! <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
