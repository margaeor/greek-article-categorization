<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 12/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Ως σκάνδαλο αντιμετωπίστηκε από το σύνολο του Τύπου στην Αυστραλία η απόφαση της Ελληνικής Ολυμπιακής Επιτροπής, να ορίσει δεύτερη λαμπαδηδρόμο (μετά τον Λάμπρο Παπακώστα) τη Σοφία Γκόσπερ, κόρη του αντιπροέδρου της ΔΟΕ, Κέβιν.<p>
 «Η δάδα έκαψε τον Γκόσπερ, λόγω της επιλογής της Σόφης», έγραψε σε πρωτοσέλιδο τίτλο της, η εφημερίδα «The Australian». «Η δάδα που κράτησε η Σόφη άναψε νέες φωτιές στο Ολυμπιακό Κίνημα», συμπλήρωσε η εφημερίδα «The Age», ενώ η «Ηerald Sun» υπογράμμισε: «Σάλος για τη φλόγα, αγνοήθηκε ο Γενικός Κυβερνήτης! ».<p>
 Ο Κέβιν Γκόσπερ με δηλώσεις του ισχυρίζεται ότι όχι μόνο δεν ζήτησε από την Ελληνική Ολυμπιακή Επιτροπή να αντικατασταθεί η Ελληνο-Aυστραλέζα Γιάννα Σουλελέ με την κόρη του, αλλά μόλις πληροφορήθηκε το γεγονός ζήτησε να διευθετηθεί, όμως οι Ελληνες ήταν ανένδοτοι! <p>
 Στις ανταποκρίσεις τους οι Αυστραλοί απεσταλμένοι στην Αρχαία Ολυμπία για την αφή της Ολυμπιακής Φλόγας, κάνουν σφοδρή κριτική τόσο στον Λάμπη Νικολάου όσο και στον Κέβιν Γκόσπερ.<p>
 - Χθες, ο υπουργός των Ολυμπιακών Αγώνων του Σίδνεϊ Μάικλ Νάιτ συναντήθηκε με τον υφυπουργό Αθλητισμού Γιώργο Φλωρίδη. Αναφερόμενος στις τελευταίες αποφάσεις του πρωθυπουργού, ο υφυπουργός σχολίασε: «Η κατάσταση θα αντιμετωπιστεί όπως αποτελεσματικά αντιμετωπίστηκε ο σεισμός της Πάρνηθας. Εχουν...ομοιότητα οι δύο περιπτώσεις. Γιατί και οι Ολυμπιακοί Αγώνες μοιάζουν με σεισμό, με πολλές μετασεισμικές δονήσεις. Το κράτος θα αναλάβει το μεγαλύτερο βάρος της διοργάνωσης».<p>
 - Προχθές βράδυ, ο Θεόδωρος Πάγκαλος συναντήθηκε με τον Χουάν Αντόνιο Σάμαρανκ στη Λωζάννη. Ο πρόεδρος της ΔΟΕ ζήτησε από τον υπουργό Πολιτισμού να μεταφέρει στον Κώστα Σημίτη τα συγχαρητήριά του για την ταχύτατη λήψη των αποφάσεων και τα συγκεκριμένα μέτρα, ως προς το ζήτημα των Ολυμπιακών Αγώνων του 2004.<p>
 - Τέσσερις περιβαλλοντικές οργανώσεις απέστειλαν χθες επιστολή στον Ζακ Ρογκ, με την οποία του επισημαίνουν την έλλειψη μέριμνας για προστασία του περιβάλλοντος και αναβάθμισης της ποιότητας ζωής στην Αττική, από τον σχεδιασμό των έργων για τους Ολυμπιακούς Αγώνες. Πρόκειται για την WWF Ελλάς, την Ελληνική Ορνιθολογική Εταιρεία, την Ελληνική Εταιρία Προστασίας της Φύσης και την Ελληνική Εταιρεία Προστασίας του Περιβάλλοντος και της Πολιτιστικής Κληρονομιάς. Οι οργανώσεις, κάλεσαν μέσω της επιστολής τους, τον αντιπρόεδρο της ΔΟΕ να διαπιστώσει προσωπικά την οικολογική αξία της περιοχής του Σχοινιά! <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
