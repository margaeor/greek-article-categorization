<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 12/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Α</b></font>ν αυτές τις μέρες περάσετε από το κυλικείο κάποιας Σχολής, έχετε αρκετές πιθανότητες να μάθετε το αποτέλεσμα των φοιτητικών εκλογών της ερχόμενης Τετάρτης. Αρκεί να στήσετε αυτί, για να μάθετε ποια αφίσα έκανε τη μεγαλύτερη εντύπωση! Ο ισχυρισμός αυτός κυκλοφορεί, μεταξύ αστείου και σοβαρού, στα γραφεία των παρατάξεων και, αν μη τι άλλο, δείχνει ότι καμιά τους δεν αφήνει στην τύχη ένα τόσο ισχυρό όπλο «επικοινωνιακής πολιτικής», που θα 'λεγαν και οι (αντίστοιχοι) Τσουκάτοι των σχημάτων που διεκδικούν την ψήφο των φοιτητών. <p>
 Η μάχη της αφίσας δίνεται τοίχο με τοίχο. «Οι ιδέες μας προκαλούν» βροντοφωνάζει φέτος η ΔΑΠ-ΝΔΦΚ (της Νέας Δημοκρατίας, για τους αμύητους στον πανεπιστημιακό συνδικαλισμό) και διαλέγει μια έγκυο γυναίκα για κεντρικό θέμα στην αφίσα της. Τι κυοφορεί η «σε ενδιαφέρουσα» γυνή; Μα, το μέλλον. Απ' την άλλη μεριά, η ΠΑΣΠ (ΠΑΣΟΚ) μάλλον αγωνιά: «Αν ξέραμε τι θα γίνουμε, δεν θα αγωνιούσαμε για το μέλλον». Το Δίκτυο Αυτόνομων Ριζοσπαστικών Αριστερών Σχημάτων (πληροφορίες κομματικής ταυτότητας, παρακάτω) προτρέπει τον περαστικό 

φοιτητή: «Διαβάτη, δρόμος δεν υπάρχει, το δρόμο τον βρίσκεις προχωρώντας», ενώ 

για την "Πανσπουδαστική" (ΚΚΕ) ο δρόμος είναι ένας: «Aντεπίθεση».<p>
 Αυτά όσον αφορά τις «μεγάλες» παρατάξεις, γιατί από 'κει και πέρα ο πανεπιστημιακός χώρος έχει το προνόμιο να επιτρέπει την προβολή σε ένα σωρό σχήματα, που ενίοτε πλειοδοτούν σε πρωτοτυπία. <p>
 Ο κύριος όγκος, βέβαια, έρχεται από τις δύο μεγάλες κομματικές παρατάξεις. 30.000 αντίτυπα της (διπλής) αφίσας της τύπωσε η ΔΑΠ, περίπου 75.000 αντίτυπα και των τεσσάρων δικών της η ΠΑΣΠ, άλλες τόσες περίπου η «Πανσπουδαστική», χωρίς να υπολογίσουμε τις χιλιάδες φυλλαδίων, αφισέτων και άλλου έντυπου υλικού. Πριν από το τελικό «τυπωθείτω», είχαν προηγηθεί ώρες δουλειάς, συσκέψεων, ψαξίματος για την κατάλληλη φωτογραφία.<p>
 «Η διαδικασία διαμόρφωσης της αφίσας ξεκίνησε το Μάρτη, κάναμε ένα μικρό αναγκαστικό διάλειμμα λόγω εθνικών εκλογών και από τις 10 του Απρίλη ξαναπιάσαμε δουλειά. Η φωτογραφία με την έγκυο επιλέχθηκε ανάμεσα από 4-5 άλλες, ώστε να μην ενοχλήσει ένα πιο συντηρητικό κοινό, αλλά η ιδέα παραμένει πρωτοποριακή για την παράταξή μας και τον πανεπιστημιακό χώρο», μας εξηγεί ο Βασίλης Τοκάκης, γραμματέας της ΔΑΠ-ΝΔΦΚ στα ΑΕΙ. Και η κουβέντα πάει σ' αυτό το ιδιόρρυθμο κοινό, που λέγεται φοιτητές: <p>
 «Οι φοιτητές αμφισβητούν και σκέφτονται και μας αρέσει αυτός ο αυθορμητισμός. Προσπαθούμε να προσεγγίσουμε τον μέσο φοιτητή και γι' αυτό δεν πάμε σε διαφημιστικές εταιρείες. Ούτε το κόμμα μάς επιβάλλει κάτι, δεν έχει σχέση, χρησιμοποιούμε μόνο τον ίδιο γραφίστα. Μη σου πω ότι κάποιες φορές είμαστε πιο 

μπροστά. Το "αξίζουμε περισσότερα", που θυμίζει το σύνθημα των εθνικών εκλογών, το είχαμε πρωτοβγάλει πέρσι εμείς».<p>
 Η ΠΑΣΠ απ' την άλλη, δεν έχει κανένα πρόβλημα να παραδεχτεί ότι χρησιμοποίησε «σαν εργαλείο» τη βοήθεια διαφημιστικής εταιρείας, για να καταλήξει στη φετινή 

προεκλογική της καμπάνια. Ο Γιάννης Κράλης, γραμματέας της Σπουδάζουσας ΑΕΙ της ΠΑΣΠ, περιγράφει τη διαδικασία: «Αποφασίσαμε στα αρμόδια όργανα το κόνσεπτ, το μήνυμα που θέλουμε να περάσουμε, και μετά συζητήσαμε με τους διαφημιστές για το πώς θα γίνει πιο εύληπτο. Στην αφίσα για τον ελεύθερο χρόνο, μάλιστα, πέρασαν αυτούσιες οι προτάσεις μας, δεν υπήρξε αλλαγή σε τίποτα».<p>
 Χωρίς καμία επαγγελματική βοήθεια φτιάχνει τις αφίσες της και η «Πανσπουδαστική» (Π.Κ.Σ. για συντομία) «κι αυτό μπορεί να έχει πολλά μειονεκτήματα, αλλά και για οικονομικούς λόγους και λόγω της φιλοσοφίας της παράταξης, τις αφίσες και τα συνθήματά μας τα φτιάχνουμε μόνοι μας». Ο Παναγιώτης Παλαβός, μέλος του Κεντρικού Συμβουλίου της ΚΝΕ, παραδέχεται επιπλέον ότι αυτό μπορεί να έχει κάποιο αισθητικό κόστος, αλλά θεωρεί σημαντικότερο το να περάσει τελικά το μήνυμα της αγωνιστικότητας που θέλει η παράταξή του. <p>
 Το Δίκτυο Αυτόνομων Ριζοσπαστικών Αριστερών Σχημάτων («συνεργασία της Νεολαίας 

του Συνασπισμού και αριστερών ανένταχτων φοιτητών», όπως τονίστηκε ρητά πριν ξεκινήσει η κουβέντα μας με τον Παναγιώτη Μπότση, οργανωτικό υπεύθυνο του Δικτύου) βασίστηκε «σε πρωτοβουλιακές κινήσεις από τους φοιτητές που μετέχουν στα 30-35 σχήματα που συνεργάζονται στο Δίκτυο. Επεσαν ιδέες, λίγο πριν από το 

Πάσχα, μια ομάδα διάλεξε την καλύτερη και «χτίστηκε» η κεντρική αφίσα. Αυτή μοιράστηκε σε κάθε σχήμα, που βέβαια μπορεί να έχει και κάποια δικιά του. Χρησιμοποιήσαμε στίχους ενός Ισπανού ποιητή, σε μια προσπάθεια να ξεφύγουμε από τα κλισέ των άλλων παρατάξεων, κυρίως αριστερών. Πάντως, δεν θέλαμε με τίποτε να πέσουμε στη λούμπα του μαρκετινίστικου, των επαγγελματιών, των ποσοστών, των ξανθών χαμογελουσών, που πιάνουν. Γιατί κάνουμε πολιτική, όχι μάρκετινγκ». <p>
 <b>Τα πανεπιστήμια
 δεν έχουν καναπέδες</b><p>
 Οι φετινές φοιτητικές εκλογές έχουν την ιδιορρυθμία να είναι οι πρώτες που διεξάγονται μετά από βουλευτικές και μάλιστα σε απόσταση αναπνοής. Η σύγκριση, 

σε επίπεδο εικόνας και κλίματος, αναπόφευκτη. Εκλογές των σταδίων, της τηλεόρασης, του καναπέ από τη μία, χαρτομάνι, τραπεζάκια, τραγούδια, άμεση διαπροσωπική επαφή από την άλλη. Τι προτιμούν οι παρατάξεις; Ο λόγος στον εκπρόσωπο του Δικτύου: «Αν χαθεί και το κλίμα, έρθει η απολύμανση, ε, τι να πεις; Είμαστε ανήσυχοι, πρέπει να υπάρχει τρέλα, φαντασία, αυθορμητισμός. Το κλίμα στις βουλευτικές εκλογές δεν ήταν "σοβαρό", σοβαροφανές ήταν, κι αυτό αποδεικνυόταν κάθε βράδυ στις τηλεοπτικές συζητήσεις».<p>
 Και για τα παιδιά της ΔΑΠ, όμως, «οι βουλευτικές εκλογές είναι "στημένες", με την έννοια ότι υπάρχει ένα τεράστιο ετερόκλητο κοινό, που δεν έχει σχέση με τους φοιτητές που αμφισβητούν και σκέφτονται». Ο Γιάννης Κράλης, από την ΠΑΣΠ, 

εντοπίζει διαφορές και στην ίδια την εκλογική μάχη («το ΠΑΣΟΚ δεν έχει να αντιμετωπίσει την εξωκοινοβουλευτική Aριστερά»), εξηγεί το χαρτομάνι («είναι κάτι σαν παράδοση για τα πανεπιστήμια») και, όταν ρωτάμε ποιο κλίμα προτιμά, εκφράζει σαφή προτίμηση: «Αυτό που επικρατούσε σε βουλευτικές παλιότερων χρόνων, κι αυτό που δείχνει να διαμορφώνεται στις φοιτητικές των επόμενων χρόνων». <p>
 Κι ο μπαμπούλας της αποχής; Εδώ οι γνώμες διχάζονται, αλλά δεν προβλέπονται θεαματικές αλλαγές. Κοντός ψαλμός αλληλούια...<p>
 ΑΛΕΞΑΝΔΡΟΣ ΠΑΝΑΓΙΩΤΑΚΗΣ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
