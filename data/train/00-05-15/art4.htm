<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 15/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Του απεσταλμένου μας ΝΙΝΟΥ ΦΕΝΕΚ ΜΙΚΕΛΙΔΗ<p>
 <font size=4><b>Ζ</b></font>ανγκ Γιμού και Τσεν Κάιγκε ήταν μέχρι πρόσφατα οι σκηνοθέτες που έκαναν γνωστό 

 (και αγαπητό) στο κοινό της Δύσης τον κινηματογράφο της σύγχρονης Λαϊκής Κίνας. Σ' αυτούς πρέπει τώρα να προσθέσουμε και το όνομα του ηθοποιού και σκηνοθέτη Ζιανγκ Γουέν, που η ταινία του «Διάβολοι στο κατώφλι» ήταν η μεγάλη, 

μέχρι στιγμής, έκπληξη του διαγωνιστικού τμήματος του φετινού 53ου κινηματογραφικού Φεστιβάλ των Κανών, που σίγουρα θα είναι ανάμεσα στα φαβορί για ένα από τα βραβεία του φεστιβάλ. Ταινία γύρω από ένα χωριό, στην υπό ιαπωνική κατοχή Κίνα του 1945, που προσπαθεί να επιβιώσει με κάθε τρόπο.<p>
 Ανάμεσα στα υπόλοιπα θέματα των ταινιών που προβλήθηκαν στη διάρκεια του Σαββατοκύριακου αναφέρω εκείνο της ελεύθερης διασκευής της Οδύσσειας του Ομήρου, τοποθετημένης στην Αμερική της δεκαετίας του '30, που καταπιάνεται με τρόπο πρωτότυπο με το θέμα της περιπλάνησης σε μια χώρα στην περίοδο της μεγάλης οικονομικής κρίσης, στην κωμωδία «Ω! αδελφέ, πού είσαι; » του Τζόελ Κοέν, τον παθιασμένο έρωτα μιας Αμερικανίδας για ένα παντρεμένο Ιταλό στην ταινία «Η χρυσή κούπα» του Τζέιμς Αϊβορι, διασκευή ενός βιβλίου του Χένρι Τζέιμς και εκείνο των πικρών αναμνήσεων ενός ηλικιωμένου άντρα γύρω από έναν παλιό του έρωτα που κατέληξε σε διάλυση στην ταινία «Aπιστη» της Λιβ Ούλμαν, βασισμένη σ' ένα σενάριο του Ινγκμαρ Μπέργκμαν.<p>
 Ενα εξαιρετικά ενδιαφέρον Σαββατοκύριακο, στο οποίο έλαμψε τελικά στην Κρουαζέτ ο ήλιος μετά από τις πρώτες συννεφιασμένες (σποραδικά βροχερές) μέρες. Διήμερο στη διάρκεια του οποίου έφτασαν στις Κάνες προσωπικότητες όπως ο Τζορτζ Κλούνεϊ, ο Νικ Νόλτε, η Χόλι Χάντερ, η Μπρίτζετ Φόντα, ο Πέδρο Αλμοδοβάρ, η Λιβ Ούλμαν, ο Τζον Μάλκοβιτς και ο Γουίλεμ Νταφόε. Χθες το βράδυ έγινε και ένα ειδικό αφιέρωμα στο Λουίς Μπουνιουέλ, που φέτος γιορτάζονται τα 100 χρόνια από τη γέννησή του, με την προβολή της βραβευμένης το 1961 με το Χρυσό Φοίνικα των Κανών ταινίας του, «Βιριδιάνα». Στο πλαίσιο του εορτασμού αυτού, στο φουαγέ του μεγάρου του φεστιβάλ παρουσιάζεται μεγάλη έκθεση με φωτογραφίες από τα γυρίσματα και σκηνές των ταινιών του μεγάλου αυτού Ισπανού δημιουργού.<p>
 Σημαντική παρουσία της Κίνας<p>
 Σ' ένα αποδεκατισμένο από τον εμφύλιο πόλεμο και την Αντίσταση ενάντια στην ιαπωνική εισβολή χωριό της Κίνας, στα 1945, εκτυλίσσεται η ταινία «Διάβολοι στο κατώφλι» του Κινέζου Ζιανγκ Γουέν, του γνωστού μέχρι σήμερα ηθοποιού, πρωταγωνιστή σε μερικές από τις πιο πετυχημένες ταινίες που βγήκαν από την κομμουνιστική Κίνα (ανάμεσά τους και τους «Κόκκινους αγρούς» του Ζανγκ Γιμού). 

Εκεί, ένας χωρικός, ο Μα Ντασάν (που τον ερμηνεύει ο ίδιος ο Ζιανγκ Γουέν), βρίσκεται ξαφνικά με δυο σάκους όπου μέσα τους βρίσκονται δεμένοι δυο άνθρωποι 

 (ένας Γιαπωνέζος στρατιώτης και ο Kινέζος διερμηνέας) που του αφήνει, μια νύχτα στο κατώφλι του, ένας στρατιώτης του κινέζικου στρατού. Ο Ντασάν και οι συγχωριανοί του είναι υποχρεωμένοι να ανακρίνουν τους δυο αιχμαλώτους και να τους κρατήσουν κρυμμένους (μια και το χωριό βρίσκεται υπό ιαπωνική κατοχή) μέχρι που να τους αναζητήσει ο στρατιώτης που τους έφερε.<p>
 Η παρουσία των δυο αιχμαλώτων θα δημιουργήσει διάφορα προβλήματα στον Ντασάν και τους άλλους χωρικούς, που προσπαθούν να επιβιώσουν όσο καλύτερα μπορούν, αναγκασμένοι να υποκύψουν στην οποιαδήποτε εξουσία, στο μεταξύ, κρύβοντας με κίνδυνο της ζωής τους, τους δυο αιχμαλώτους, οι οποίοι με κάθε τρόπο και τέχνασμα προσπαθούν να δραπετεύσουν. Εκείνο που βασικά ενδιαφέρει τον σκηνοθέτη είναι να δώσει μια εικόνα της ανθρώπινης κατάστασης σε περίοδο πολέμου. Αποκαλύπτοντάς μας σταδιακά τις ομοιότητες και τα κοινά συμφέροντα που έχουν οι απλοί άνθρωποι και από τις δυο πλευρές (θ' ανακαλύψουμε ότι ο Ιάπωνας τελικά είναι κι αυτός χωρικός κι όχι κανένας τρομερός σαμουράι, έτοιμος να πεθάνει για τον αυτοκράτορά του) και που ο πόλεμος αναγκάζει να φέρονται με σκληρότητα και απανθρωπιά.<p>
 Παρά τη σχεδόν τρίωρη διάρκειά της, η ταινία του παρακολουθείται με εξαιρετικό 

ενδιαφέρον και της αξίζει ένα από τα βραβεία (ίσως εκείνο της σκηνοθεσίας) του 

φεστιβάλ.<p>
 Κωμωδία από τους Κοέν<p>
 Η κωμωδία δυστυχώς δεν αντιμετωπίζεται με καλό μάτι στις Κάνες. Κι όμως οι αδελφοί Κοέν, ύστερα από τις πρόσφατες, βίαιες ταινίες τους, προτίμησαν να στραφούν σ' αυτή για να φτιάξουν μιαν απολαυστική ταινία στο στιλ των κλασικών 

κωμωδιών του παλιού Χόλιγουντ. Εμπνευση, από τη μια η Οδύσσεια του Ομήρου (ακόμη κι ο ήρωάς τους ονομάζεται Οδυσσέας), κι από την άλλη η ταινία «Τα ταξίδια του Σάλιβαν», μια παλιά κωμωδία του Πρέστον Στέρτζες, όπου ο πρωταγωνιστής του, Τζόελ Μακρέι, στο ρόλο ενός σκηνοθέτη κινηματογραφικών κωμωδιών, που, θέλοντας να στραφεί στο γύρισμα κοινωνικών ταινιών, κλείνεται ινκόγκνιτο στη φυλακή, κι όταν τελικά βγαίνει αποφασίζει να ξαναστραφεί στην κωμωδία πεισμένος ότι οι απλοί άνθρωποι αναζητούν το γέλιο και τη φυγή από τα καθημερινά τους βάσανα.<p>
 Την κωμωδία που θα γύριζε ο Μακρέι γυρίζουν οι Κοέν, ο σεναριογράφος Ιθαν και ο αδελφός του, σκηνοθέτης Τζόελ, με τους τρεις δραπέτες των φυλακών ήρωές τους 

 (εξαιρετικές ερμηνείες από τους Τζορτζ Κλούνεϊ, Τζον Τορτούρο και Τιμ Μπλέικ Νέλσον), να ξεκινούν σε μια περιπλάνηση στην περιοχή του Μισισιπή σε αναζήτηση 

ενός κρυμμένου θησαυρού στη δική τους Ιθάκη -περιπλάνηση που φέρνει στο νου τα 

έργα του Μαρκ Τουέιν. Η ταινία εκτυλίσσεται στον αμερικανικό Νότο στην περίοδο 

του ντριπρέσιον, δίνοντας την ευκαιρία στους Κοέν να αναπτύξουν απολαυστικές σκηνές συνάντησης των τριών ηρώων τους με διάφορα εκκεντρικά, πάντα ενδιαφέροντα πρόσωπα αλλά και στημένες με πρωτοτυπία και έμπνευση σκηνές.<p>
 Στον Χένρι Τζέιμς στρέφεται για μια ακόμη φορά ο Τζέιμς Αϊβορι («Οι Ευρωπαίοι», «Οι Βοστονέζοι») για έμπνευση στην ταινία του «Η χρυσή κούπα». Ταινία που εκτυλίσσεται στις αρχές του αιώνα στην Ιταλία και την Αγγλία με την 

Ούμα Θέρμαν στο ρόλο μιας όλο πάθος Αμερικανίδας που για να βρίσκεται κοντά στον αγαπημένο της Ιταλό πρίγκιπα (Τζέρεμι Νόρθαμ), όταν εκείνος παντρεύεται μια φίλη της (Κέιτ Μπέκινσεϊλ) αποφασίζει να παντρευτεί τον εκατομμυριούχο πατέρα (Νικ Νόλτε) της αντίζηλής της. Ο Αϊβορι είναι σίγουρα μάστορας στο να αναπλάθει με πειστικότητα και κάθε λεπτομέρεια την εποχή, πράγμα που το καταφέρνει κι εδώ. Οπως είναι και δεξιοτέχνης στην καθοδήγηση των ηθοποιών του. Η ταινία του έχει όλα αυτά τα προτερήματα, αν και η όλη αντιμετώπιση περιορίζεται σε μια περιγραφική (έξοχη από εικαστικής πλευράς) αφήγηση, εκεί που περιμέναμε περισσότερη έμπνευση.<p>
 Το σενάριο (του Μπέργκμαν) και οι ερμηνείες (με τη Λένα Εντρε συγκλονιστική σ' 

ένα ρόλο που σίγουρα θα είναι στα φαβορί για το βραβείο ερμηνείας) είναι τα κύρια ατού της ταινία «Απιστη» που σκηνοθέτησε η ηθοποιός Λιβ Ούλμαν. Πρόκειται για την ιστορία μιας παντρεμένης μ' ένα διάσημο μαέστρο και με μια εννιάχρονη κόρη, γυναίκας, της Μαριάν, που ερωτεύεται τον καλύτερο φίλο του συζύγου. Ερωτας που θα οδηγήσει το ζευγάρι σε χωρισμό και θα προκαλέσει προβλήματα στη μικρή κόρη της ηρωίδας. Η Ούλμαν σκηνοθετεί, θα έλεγα, με ένα σχεδόν μπεργκμανικό τρόπο (η χρήση των κοντινών πλάνων, της επιμονής της κάμερας να ερευνά τα πρόσωπα, ακόμη και η χρήση της μουσικής), εκείνο όμως που 

λείπει από την κατά τα άλλα εξαιρετικά ενδιαφέρουσα ταινία της, είναι ο σωστός 

ρυθμός, που εδώ προκαλεί χάσματα.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
