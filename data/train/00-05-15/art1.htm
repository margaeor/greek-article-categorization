<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 15/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Σ</b></font>τη γειτονιά των αρχαίων κεραμέων, πλάι στον αρχαιολογικό χώρο του Κεραμεικού, σε ένα ανακαινισμένο νεοκλασικό του 1875 μπορεί κανείς να μάθει την ιστορία της κεραμικής από τα προϊστορικά χρόνια μέχρι σήμερα, να ταξιδέψει από τα παλάτια της Κνωσού με τα θηριώδη πιθάρια που υπήρχαν στις πλούσιες αποθήκες ώς 

την παλιά Αθήνα που όμορφες κοπέλες με στάμνες έπαιρναν νερό από τις υπαίθριες 

κρήνες. <p>
 Στο διώροφο σπίτι με τα κυπαρισσί παράθυρα της οδού Μελιδώνη 4-6, που βρίσκεται ακριβώς πλάι στην Εβραϊκή Συναγωγή, μπαίνεις από την αυλόπορτα για να περάσεις έπειτα στις ισόγειες αίθουσες ενός διπλού κτιρίου σε σχήμα Π όπου αναπτύσσεται και ο κυρίως εκθεσιακός χώρος του Μουσείου Νεότερης Κεραμικής που 

θα εγκαινιαστεί την Πέμπτη 18 Μαΐου (Διεθνής Ημέρα Μουσείων) από τον υπουργό Πολιτισμού Θεόδωρο Πάγκαλο. <p>
 Το νέο αυτό μουσείο ανήκει στο Κέντρο Μελέτης Νεότερης Κεραμικής, (ίδρυμα της οικογένειας Γεωργίου Ψαροπούλου) και έχει στόχο να παρουσιάζει την ερευνητική δουλειά μιας δραστήριας ομάδας αρχαιολόγων (νέες κοπέλες όλες) που μελετούν συστηματικά τη νεότερη κεραμική σε σχέση με την αρχαία, όπως επίσης την εξέλιξη της τεχνικής, τη χρήση και τα έθιμα που συνοδεύουν κάθε χρηστικό κεραμικό αντικείμενο.<p>
 Γιατί το μουσείο αυτό είναι «το μοναδικό χρηστικής κεραμικής στην Ευρώπη», όπως μας εξήγησε η πρόεδρος του Κέντρου Μπέτυ Ψαροπούλου, που είναι δημιουργός 

και ψυχή της λειτουργίας του. Με βάση τη δική της συλλογή (5.000 κεραμικά) και 

την 40χρονη έρευνά της συγκροτήθηκε το ερευνητικό κέντρο και το μουσείο. Η σπουδαία αυτή γυναίκα, πληθωρική προσωπικότητα, με χαρακτηριστική αρχοντιά, όργωσε την ελληνική ύπαιθρο από τα βουλγαρικά σύνορα, τους Μεταξάτες, μέχρι το 

Λυβικό Πέλαγος κάτω στην Κρήτη κι από το Ιόνιο μέχρι το Αιγαίο. Γι' αυτό και η 

μόνιμη έκθεση του μουσείου ανοίγει με εντοπισμένες πάνω στον χάρτη της Ελλάδας 

τις θέσεις απ' όπου αντλείται ο άργιλος από τα προϊστορικά χρόνια.<p>
 Στις αίθουσες που ακολουθούν, όπου είχε την καλοσύνη να μας ξεναγήσει παρουσία 

της κ. Ψαροπούλου η αρχαιολόγος Μιμίκα Γιαννοπούλου, παρουσιάζονται οι τρεις τύποι εργαστηρίων που ήταν διαδεδομένοι στην Ελλάδα. Βλέπεις τον ποδοκίνητο τροχό κατασκευής μικρών αντικειμένων και ακούς από το βίντεο τον ήχο του, το εργαστήρι μεγάλων αγγείων, όπου αντί να γυρνά το αντικείμενο γυρνούσε γύρω του 

ο τεχνίτης και το έπλαθε (τα αγγεία αυτά γίνονταν στο Μεσσηνιακό Κόλπο και ήταν διάσημα σε όλη τη Μεσόγειο) και το εργαστήρι με το χειροκίνητο τροχό, όπου κάποιος γυρνούσε από κάτω τον τροχό και επάνω ο τεχνίτης έδινε σχήμα στον 

πηλό. <p>
 Ολα αυτά σε πλήρη αναπαράσταση, όπως και ένα καμίνι με αγγεία έτοιμα να ψηθούν 

στην αυλή. Κι επειδή «ο σκοπός είναι όχι μόνο να ευχαριστιούνται αλλά και να μαθαίνουν κάτι οι επισκέπτες» σύμφωνα με την κ. Ψαροπούλου, είτε αυτοί είναι μαθητές (λειτουργεί εκπαιδευτικό πρόγραμμα), είτε είναι φοιτητές (οργανώνονται 

σεμινάρια σε ειδικά εργαστήρια με κεραμίστες, διαλέξεις, εκπαιδευτικές εκδρομές), ή άλλοι ενδιαφερόμενοι, έχουν ετοιμαστεί τρία ντοκιμαντέρ που δείχνουν τη λειτουργία κάθε εργαστηρίου χωριστά.<p>
 Ιδιαίτερο ενδιαφέρον όμως έχει η περιοδική έκθεση που αυτή τη φορά αφιερώνεται 

στην ιστορία της στάμνας. Στο ταπεινό αυτό χωμάτινο αγγείο που βρίσκεται μέσα στα ελληνικά νοικοκυριά από τα μινωικά χρόνια μέχρι σήμερα. Στην έκθεση με τίτλο «Με αφορμή μια στάμνα», και κυρίως στην έκδοση που τη συνοδεύει (με κείμενα των αρχαιολόγων: Μιμίκας Γιαννοπούλου, Ειρήνης Γρατσία, Ελένης Παπαθωμά, Χριστίνας Δημητροπούλου και Αννας Κακαδιάρη), βλέπεις όλους του τύπους σταμνιών από τα απλούστερα υδροφόρα (νερού, κρασιού), τα φαρδιάς βάσης για να μη γέρνουν στα κάρα και στις βάρκες, έως τα γαμήλια πλουμιστά και άλλα που συνοδεύουν έθιμα του λαού μας. Σε μια βιτρίνα παρουσιάζονται και τα σύνεργα της διακόσμησής τους, το πλουμιστήρι (μικρό δοχείο), το καρόλι (για την εμπίεστη διακόσμηση), τα πινέλα (από τρίχες γαϊδάρου) και ο φλόκος (με μαλλί προβάτου), ξύλινες και γύψινες μήτρες με άνθη. <p>

Αξίζει μια βόλτα από εκεί, ένα πέρασμα από το πωλητήριο με τα υπέροχα κεραμικά, από το καφενείο, μια στάση στις αυλές με τα λουλούδια και τις ξύλινες εσωτερικές σκάλες, την αίθουσα πολλαπλών εκδηλώσεων, το αρχείο, τη βιβλιοθήκη κι επάνω στα γραφεία τον καταπληκτικό ζωγραφικό διάκοσμο στις οροφές. Για την υποδειγματική αναστήλωση του κτιρίου δικαιούνται τον έπαινο οι 

άνθρωποι της Διεύθυνσης Πολιτιστικών Κτιρίων και Αναστήλωσης Νεωτέρων Μνημείων 

του ΥΠΠΟ. Μπράβο τους.<p>
 Ν. ΚΟΝΤΡΑΡΟΥ-ΡΑΣΣΙΑ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
