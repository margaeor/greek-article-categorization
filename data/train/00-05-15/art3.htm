<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 15/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Της ΜΑΡΙΑΣ ΒΛΑΧΟΠΟΥΛΟΥ<p>
«Ημελωδία είναι παλιά/ της δοκιμάζω αλλιώτικα φτερά», τραγουδά ο Νίκος Ζιώγαλας επιστρέφοντας στη δισκογραφία με τα «Αλλιώτικα Φτερά», παραγωγό κι ενορχηστρωτή τον Μανώλη Φάμελλο, δώδεκα ολοκαίνουργια τραγούδια διαφορετικού ήχου από αυτόν που μέχρι σήμερα μας είχε συνηθίσει και συμπαραστάτες πολλούς καλούς του φίλους. Ο Μάριος Στρατηγόπουλος έγραψε το «Να η οθόνη». Ο Μανώλης Φάμελλος υπογράφει τη μουσική στα «Πόσα μου φύλαγες» και «Η αγάπη αν είναι αυτό». Τους στίχους, εκτός του Νίκου Ζιώγαλα, υπογράφουν ο Σούλης Λιάκος και η Ρία Λαζαράκη. Φωνητικά κάνουν οι: Νίκος Πορτοκάλογλου, Δημήτρης Κοργιαλάς, Κρίστη Στασινοπούλου, Ροζαλία Θαλασσινού και Μανώλης Φάμελλος, ο τελευταίος δυο φορές και στο ρόλο του υποβολέα.<p>
Ο έβδομος προσωπικός δίσκος του Νίκου Ζιώγαλα παρουσιάζεται κι απόψε στο «Σταυρό του Νότου» με τη συμμετοχή του Μανώλη Φάμελλου. Είναι μια δουλειά που επαναπροσδιορίζει, όπως λέει, τη σχέση του με το τραγούδι. «Ο τίτλος δεν είναι διόλου τυχαίος κι έχει να κάνει περισσότερο με τον ήχο και γενικότερα με την παραγωγή, δηλαδή με το πώς ντύθηκανΣ τελικά τα τραγούδια», εξηγεί. «Σεβόμενος το παρελθόν μου μπαίνω πλέον σε μια καινούργια εποχή, γιατί δεν μου αρέσει να ζω μόνο με το τι έκανα χθες. Ετσι, φώναξα τον Μανώλη Φάμελλο και τον εμπιστεύτηκα απόλυτα».<p>
* Δεν συνεργάζεστε για πρώτη φορά.<p>
«Ο Φάμελλος με τους Ποδηλάτες είχε παίξει στη ΒασιλικήΣ και μου είχε δώσει ένα τραγούδι στον προηγούμενο δίσκο μου Περνάει ο καιρόςΣ. Η σχέση μας κρατά, λοιπόν, από τότε και τώρα, επτά χρόνια μετά, απλώς, μπήκε σε καινούργια βάση».<p>
* Προέκυψε η συνεργασία από μια δική σας αναζήτηση στους δρόμους του νέου ήχου;<p>
«Συνειδητά διάλεξα τον Μανώλη, γιατί έχει πολύ καλή επαφή με τα σημερινά ακούσματα κι έχει διακριθεί στην παραγωγή. Η συνεργασία μας, πάντως, ξεκίνησε από μηδενική βάση. Τρεις μήνες κάτσαμε μαζί για να καταλήξουμε στο υλικό του δίσκου. Μου ζήτησε μάλιστα να μη βάλω κάποια τραγούδια που θεωρούσα δεδομένα. Ηθελε να μην υπάρχουν επαναλήψεις».<p>
* Πλάι στο «Χόρεψε μαζί μου», ένα τραγούδι που παραπέμπει στη συμμετοχή σας στο συγκρότημα Ανάκαρα με το δημοτικό ρυθμό του, υπάρχει το ραπ ύφους «Για έναν πλούσιο φίλο». Πόσο συμβάλλουν σε μια ενιαία φυσιογνωμία αυτές οι αντιθέσεις;<p>
«Πλευρές φωτίζονται. Δεν είμαι ούτε το ένα ούτε το άλλο. Τελικά ανακαλύπτω ότι είμαι πολλά πράγματα μαζί. Με κάθε μου, πάντως, τραγούδι με δένει ένα βίωμα. Δεν μπορώ να γράψω εγκεφαλικά. Το Για έναν πλούσιο φίλοΣ είναι ένα αντιρατσιστικό τραγούδι γραμμένο υπέρ ενός πλούσιου φίλου που φαίνεται τσιγκούνης και μίζερος, αλλά όταν τον ζήσεις από κοντά κάνει κινήσεις ανθρώπινες που ούτε καν διανοείσαι παρακολουθώντας τον εξ αποστάσεως».<p>
* Είναι ρίσκο η συνεργασία σε παραγωγή κι ενορχήστρωση μ' έναν άλλο καλλιτέχνη;<p>
«Νομίζω ότι περνάμε σε μια νέα εποχή κι η πεποίθηση ότι οι παραγωγοί έρχονται στο στούντιο για να διεκπεραιώσουν τυπικά ζητήματα ξεπερνιέται. Η παραγωγή είναι ταλέντο κι οι παραγωγοί πρέπει να 'ναι μουσικοί, ν' αγαπούν και να γνωρίζουν το είδος της μουσικής που θα δουλέψουν. Στα Αλλιώτικα ΦτεράΣ, πάντως, ενορχηστρώνουν εκτός από τον Μανώλη όλοι οι μουσικοί. Και το γράφουμε. Πολλές φορές ακόμα και σήμερα οι μουσικοί παίζουν την ιδέα τους στην ηχογράφηση, αλλά δεν αναφέρεται πουθενά...».<p>
* Τι σας έσπρωξε σ' αυτό το φλερτ με το μουσικό σας στίγμα;<p>
«Ολοι δίνουμε ένα στίγμα μέσα στο χρόνο για το τι άνθρωποι είμαστε και τι δουλειά κάνουμε. Αυτό το στίγμα δεν αλλάζει, κανένας άνθρωπος δεν μπορεί να αλλάξει εξ ολοκλήρου. Φρόντισα να είμαι πιο ανοιχτόςΣ. Θέλησα κάθε τραγούδι να είναι πραγματικά διαφορετικό από το προηγούμενο, να κάνω ένα δίσκο που να τον φχαριστιέμαι».<p>
* Πόσο «δικό» σας τον αισθάνεστε;<p>
«Εκατό τοις εκατό. στα 10, άλλωστε, από τα τραγούδια είναι δικά μου μουσική και στίχοι. Επιπλέον, έγινε μια δουλειά που πραγματικά άνοιξε τους ορίζοντές μου. Είχα τη διάθεση να κάνω κάτι διαφορετικό, ένιωθα ότι δεν με ενδιέφερε να κάνω απλώς ακόμα ένα δίσκο».<p>
* Είχατε ανάγκη να επαναπροσδιορίσετε τη σχέση σας με το κοινό;<p>
«Τα τραγούδια που τραγουδώ ή γράφω και τραγουδώ εγώ, πρωτίστως, τα χρειάζομαι. Ψυχαναλύομαι μέσα από τα τραγούδια, μεγαλώνω μαζί τους. Σαν χαρακτήρας φαίνομαι αισιόδοξος. Εξωτερικά μάλιστα δείχνω τύπος πολύ ήρεμος. Μέσα μου, όμως, με ταλανίζουν πολλά κι είμαι ανήσυχος. Γράφω τραγούδια για να ισορροπήσω την εσωτερική μου φάση. Ισως γι' αυτό κι υπάρχει ένα άνοιγμαΣ, μια πινελιά αισιοδοξίας στα τραγούδια μου, γιατί τη χρειάζομαι, γιατί έτσι γίνεται πιο απαλή κι όμορφη η ίδια η ζωή. Αυτός είναι ο στόχος μου γράφοντας. Ούτε η δόξα, ούτε τα χρήματα».<p>
* Είστε, πάντως, φύσει χαμηλών τόνων. Ας πούμε, η συνεργασία σας με τον Μητροπάνο δεν συζητήθηκε όσο η φετινή του με τους Τσακνή-Μαχαιρίτσα.<p>
«Ισως, τελικά, για τη δουλειά που κάνω να παραείμαι κλεισμένοςΣ και χαμηλών τόνων. Μπορεί να είναι αδυναμία αυτό, αλλά εγώ παλεύω να βάλω την ενέργεια και τη δύναμή μου στα τραγούδια και στα λάιβ -αν μιλάμε για τον Μητροπάνο για μένα το πιο ωραίο κομμάτι ήταν όταν τραγουδούσαμε μαζί και νομίζω πέρναγε στον κόσμο αυτό- για να φέρω ένα ουσιαστικό αποτέλεσμα».<p>
* Πόσο πολιτικά νιώθετε αυτά τα τραγούδια;<p>
«Ακόμα και το πιο ανώδυνο τραγούδι μπορεί να είναι βαθιά πολιτικό, άλλωστε η πολιτική εκφράζει τη στάση σου απέναντι στη ζωή. Το κάθε τραγούδι είναι ένα αυτοτελές τρίλεπτο έργο που περνά μηνύματα -στην Ελλάδα, μάλιστα, πιστεύω ότι είναι η πιο επικοινωνιακή, άμεση μορφή τέχνης- γι' αυτό όποιος γράφει τραγούδια πρέπει να είναι πολύ υπεύθυνος για το τι γράφει. Αυτός είναι ο λόγος που ακούω τραγούδια και λέω: Εντάξει, καταλαβαίνω πώς το 'γραψεΣ. Αντιλαμβάνομαι ένα στημένο τραγούδι, γραμμένο για να παγιδεύσει τον κόσμο να το αγοράσει. Διακρίνω μια εξυπνοπόνηρη κίνηση απλά και μόνο για να κερδίσει ο δημιουργός άμεσα δύναμη και χρήμα. Εμένα τα τελευταία δεν με εκφράζουν. Χωρίς, βέβαια, αυτό να σημαίνει πως στα τραγούδια μου διατυπώνω την καλύτερη δυνατή θέση. Κι εγώ ψάχνομαι. Σίγουρα θέλω τα τραγούδια μου να ακούγονται, να τα τραγουδάει ο κόσμος. Επιδίωξή μου, όμως, είναι να είναι βαθιά και χαρούμενα».






</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
