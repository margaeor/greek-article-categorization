<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 15/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΑΝΔΡΕΑ ΜΠΕΤΣΗ<p>
 Οταν η ανία απλώσει τα πλοκάμια της παντού ή όταν απλά δεν υπάρχει κανένα ενδιαφέρον βαθμολογικό και άλλο, το ποδόσφαιρο μοιραία γίνεται αγγαρεία και παρωδία, σαν κι αυτή του χθεσινοβραδινού αγώνα στη Νέα Σμύρνη.<p>
 Ευτυχώς που από το...καλοκαίρι, που μπήκε ορμητικά το Σαββατοκύριακο, δεν επηρεάστηκε ο Νίκος Λυμπερόπουλος, ο μόνος που είχε πάρει σοβαρά το ρόλο του, ξεχωρίζοντας σαν τη μύγα μέσα στο γάλα. Ευτυχώς επίσης για τον Παναθηναϊκό που ο Πανιώνιος δεν ήταν ο γνωστός Πανιώνιος, αλλά ένα κακέκτυπό του, το οποίο μάλιστα τρόμαξε τον Αυστριακό Ζόζεφ Χικερσμπέργκερ (αναπόσπαστο μέλος της αξέχαστης παρέας των Προχάσκα, Κρανκλ, Κονσίλια) κι αντί να αναλάβει το τιμόνι του εν όψει της νέας περιόδου, όπως αναμενόταν, ανέκρουσε πρύμναν.<p>
 «BPΟXH»<p>
 Τα γκολ άρχισαν να πέφτουν από νωρίς. Στο 37' κιόλας είχαν τελειώσει όλα, καθώς ήδη το σκορ ήταν 3-0 υπέρ των «πρασίνων», με δύο του Λυμπερόπουλου (12' και 37') κι ένα του Νασιόπουλου (24'). Στο τρίτο μάλιστα ο Λυμπερόπουλος ντρίμπλαρε όποιον βρήκε μπροστά, μαζί και το...χορτάρι, πριν πετάξει την μπάλα στα δίχτυα τού μονίμως εκτεθειμένου σε κίνδυνο Βαγγέλη Πουρλιοτόπουλου. Τότε, κάποιοι τακτικοί θαμώνες της «κυανέρυθρης» εξέδρας άρχισαν να πλακώνονται μεταξύ τους για εκτόνωση, ενώ κάποιοι άλλοι πιο πνευματώδεις άρχιζαν να δίνουν συγχαρητήρια στον Αχιλλέα Μπέο: «Μπράβο, πρόεδρε».<p>
 Μέχρι το 67', που ο Ολιβάρες μπήκε με την μπάλα στα δίχτυα ύστερα από κοφτή μπαλιά του Λυμπερόπουλου στον κενό χώρο, η προσοχή ήταν στραμμένη σε όσα, ευτράπελα και άλλα, γίνονταν εκτός αγωνιστικού χώρου. Το 4-0 ήταν από τις λίγες καλές στιγμές του παιχνιδιού, που ανάγκασαν τον (έτσι κι αλλιώς λιγοστό) κόσμο να ανασκουμπωθεί, κοιτώντας πάλι προς το τερέν και όχι στο ξύλο που έπεφτε δεξιά κι αριστερά της εξέδρας των επισήμων «διά ασήμαντον αφορμήν».<p>
 Το βαρύ σκορ βέβαια κάθησε στο...στομάχι των Νεοσμυρνιωτών, που στο ημίχρονο τα έβαλαν με τον Γιάννη Κυράστα, όταν εκείνος σηκώθηκε από τον πάγκο για να πάει στα αποδυτήρια. Θυμήθηκαν πώς τους παράτησε στο τέλος του '97, άνευ λόγου και αιτίας, για να πάει στον Πανηλειακό (που του έδωσε φυσικά περισσότερα). Ηταν η εποχή Λουκά Σιότροπου και η χρονιά που ο Πανιώνιος κατέκτησε το δεύτερο Kύπελλο Ελλάδας στην ιστορία του, με Χρήστο Εμβολιάδη προπονητή, πριν έρθει ο Ρόνι Γουίλαν. «Δεν μπορώ, δεν αντέχω τις...απεργίες των ποδοσφαιριστών, φεύγω» είχε επικαλεστεί τότε ως πρόσχημα. Κι έφυγε...<p>
 Στη συνέντευξη των προπονητών μετά τη λήξη, ο Κυράστας απέφυγε πάλι να αναφέρει τους λόγους για τους οποίους εγκαταλείπει τον Παναθηναϊκό.<p>
 «Τι θέλετε να σας πω; Εχει μιλήσει για το θέμα ο πρόεδρος και θα πάρει πιο σαφή θέση όταν επιστρέψει από την Αμερική», ανέφερε. Για το ματς και τα τελευταία μέτρα της (χαμένης ούτως ή άλλως για τον ΠΑΟ) κούρσας του πρωταθλήματος υπογράμμισε ακόμη: <p>
 «Κερδίσαμε το πιο δύσκολο ματς του προγράμματός μας και θέλουμε μόνο νίκες μέχρι το τέλος για να κάνουμε ρεκόρ συγκομιδής βαθμών. Συγκεντρώσαμε πολλούς βαθμούς, αλλά ο Ολυμπιακός μάζεψε περισσότερους και γι' αυτό παίρνει τον τίτλο».<p>
 «AΠAPAΔEKTH»<p>
 Mε την ομάδα του τα έβαλε ο Χρήστος Εμβολιάδης, χαρακτηρίζοντάς την «απαράδεκτη». Και συμπλήρωσε: <p>
 «Κάναμε τη χειρότερη φετινή μας εμφάνιση. Περνάμε κρίση. Απομένουν δύο παιχνίδια, με Εθνικό Αστέρα στην Καισαριανή και Ηρακλή εντός, τα οποία πρέπει να τα πάρουμε οπσωσδήποτε. Δεν δείξαμε τίποτα, παρακολουθούσαμε απλά με θαυμασμό τον Παναθηναϊκό να τα δίνει όλα μέχρι το...95'».<p>
 Στη λίστα όσων έχουν υποστηρίξει ότι «ο Παναθηναϊκός παίζει φέτος το καλύτερο ποδόσφαιρο στην Ελλάδα» προστέθηκε ο Νίκος Σακελλαρίδης, που έκλεισε και τη συνέντευξη: <p>
 «Ο ΠΑΟ αδικείται από τη δεύτερη θέση» τόνισε. «Δεν κερδίζει και δεν παίρνει το πρωτάθλημα ο καλύτερος».<p>
 Ο...περίπατος κάθε άλλο παρά υγιεινός ήταν για τον Παναθηναϊκό, αφού δεν έλειψαν οι απώλειες. Ο Γκαλέτο έπαθε θλάση στον οπίσθιο μηριαίο, μπορεί επομένως να φύγει από τώρα για διακοπές στην Αργεντινή, ενώ στον Βόκολο τοποθετήθηκαν εφτά ράμματα στο φρύδι. Στο ματς με τον Απόλλωνα στο Ολυμπιακό Στάδιο την προτελευταία αγωνιστική επανέρχονται οι Μίκλαντ, Φύσσας, Μπασινάς, Καραγκούνης, Κιάσος, που εξέτισαν τις ποινές τους...<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
