<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 15/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ενας πραγματικός βιρτουόζος της φυσαρμόνικας, αλλά και των φλάουτων με ράμφος, δηλαδή της φλογέρας μπαρόκ, ο Μάνος Αβαράκης, με πορεία δεκαετιών στο χώρο της έντεχνης ελληνικής και της μπαρόκ μουσικής, μιλά με πάθος για τη φυσαρμόνικα. Η σχέση τους εξάλλου είναι σχεδόν ...ερωτική, έχοντας συνεπάρει κατά καιρούς τον Κουν, τον Χατζιδάκι, τον Μιτεράν και τον Αγγελόπουλο. Ο τελευταίος μάλιστα πρότεινε στον Αβαράκη να παίξει σόλο φυσαρμόνικα στις ταινίες του «Κυνηγοί» και «Μεγαλέξανδρος». <p>
Ο μόνος που έχει συμμετάσχει με φυσαρμόνικα σε συμφωνική ορχήστρα (βλ. πέρυσι στο Ηρώδειο με την Ορχήστρα των Χρωμάτων, όπου έκλεψε την παράσταση σε συναυλία κινηματογραφικής μουσικής), ο Αβαράκης, που συμμετείχε και σε δύο σόλο κομμάτια (φυσαρμόνικα, φλογέρα) στο CD του Χατζιδάκι «Η άλλη αγορά» (σε ενορχήστρωση του Ν. Κυπουργού), είναι και ο πρώτος που εισήγαγε τη φυσαρμόνικα ως αυτόνομο όργανο σε συναυλία. Ο πρώτος δηλαδή που πληρώθηκε «ως φυσαρμονικίστας και όχι ως ...κιθαρίστας που παίζει και κάνα κομματάκι με τη φυσαρμόνικα!». <p>
Ανέκαθεν πάλευε για την επίσημη αναγνώριση της φλογέρας, για διπλώματα αναγνωρισμένα από το κράτος... Ο ίδιος είναι ένας από τους ελάχιστους Eλληνες επαγγελματίες καθηγητές φλάουτου με ράμφος (Δημοτικό Ωδείο Καλαμάτας).<p>
Την Δευτέρα στις 8.30 μ.μ., στο Πολιτιστικό Κέντρο «Μπενετάτος» του Παλαιού Ψυχικού, ο Μάνος Αβαράκης, σε συνεργασία με το μαέστρο, ενορχηστρωτή και πιανίστα Μανώλη Παπαγιάννη, θα δώσει στους μουσικόφιλους μια σπάνια ευκαιρία να απολαύσουν δημοφιλή κλασικά κομμάτια όπως το Habanera, το πασίγνωστο κομμάτι από την όπερα «Κάρμεν» του Μπιζέ σε βερσιόν για φυσαρμόνικα και πιάνο και άλλα έργα των Βιβάλντι, Χέντελ κ.ά. για φλάουτα με ράμφος, πιάνο και τσέλο (με τους Ο. Μπακμανίδη, Χρ. Δημητρίου, Μ. Κοτσιφού και τις σοπράνο Ι. Παυλή και Μ. Κυριακοπούλου). Στον επίλογο θα παρουσιάσει σε πρώτη εκτέλεση τέσσερα τραγούδια του ίδιου σε ποίηση Ελύτη από τα «Ρω του έρωτα», καθώς και δύο ορχηστρικά κομμάτια του για φυσαρμόνικα, πιάνο και ορχηστρικό σύνολο.<p>
«Ξέρετε πόσα είδη φυσαρμόνικας υπάρχουν; Γύρω στα 120!», εξηγεί με πάθος. Ανακαλύφθηκε στα μέσα του 19ου αιώνα από έναν Γερμανό, του οποίου η έμπνευση ήταν το δικό μας φλάουτο του Πάνα και ένα κινέζικο πολυκάλαμο όργανο. Οι απαρχές δηλαδή της φυσαρμόνικας είναι ελληνικές. Είναι κρίμα που σήμερα έχουμε ξεχάσει το φλάουτο του Πάνα. Τελικά το ανακάλυψαν και το καλλιέργησαν οι Ρουμάνοι και άλλοι λατινοαμερικανικοί λαοί...».<p>
Αυτοδίδακτος στη φυσαρμόνικα («δύσκολα διδάσκεται...») και κατ' εξοχήν αυτοσχεδιαστής, ο Αβαράκης μυήθηκε στα φλάουτα μπαρόκ ύστερα από παρότρυνση του Χρήστου Λεοντή που πρώτος τον ανέδειξε, θαυμάζοντας την ευχέρειά του στη φυσαρμόνικα. Ηδη, πριν καν σπουδάσει στο Παρίσι, καλλιέργησε μόνος την τεχνική του δίαυλου, παίζοντας αριστοτεχνικά με δύο φλογέρες μαζί.<p>
Εδώ και χρόνια παίζει με τη Νένα Βενετσάνου που θαυμάζει πολύ (στις 20 Μαΐου θα εμφανιστούν στη Λιέγη, στο Βέλγιο), ενώ υπήρξε ιδρυτικό μέλος του συνόλου μπαρόκ «Κέλσος» (αναγεννησιακή και μπαρόκ μουσική).<p>
«Συχνά με ρωτούν γιατί δεν παίζω μπλουζ. Ομως αντιδρώ σε ξένες κουλτούρες που δεν είναι στη δική μου παιδεία. Τα μπαρόκ είναι ευρωπαϊκά, μα είναι προσωπική μου επιλογή. Οχι όμως και η αμερικανική μουσική. Με ενοχλεί να μου πουλούν την κουλτούρα τους ως μονοπώλιο. Με ενοχλεί αυτή η πλύση εγκεφάλου, πως αν δεν παίζεις τζαζ, μπλουζ είσαι αναχρονιστικός. Στη μουσική δεν υπάρχουν παλιά, καινούργια, μεταμοντέρνα κ.λπ. Η μουσική είτε είναι μουσική είτε όχι».<p>
*Είναι πιο εύκολο ένας μουσικός να περάσει στη σύνθεση;<p>
«Ας μην ξεχνάμε πως παλιά όλοι οι μεγάλοι συνθέτες ήταν κατ' αρχάς εκτελεστές. Αυτό δεν ισχύει σήμερα. Πάρτε τον Ξενάκη. Δεν παίζει τίποτε. Και να παίζουν, γρατσουνάνε. Και για να ξεκαθαρίζουμε τα πράγματα, εγώ δεν είμαι συνθέτης επειδή μελοποίησα κάποια τραγούδια. Δέχομαι τον έξυπνο όρο τραγουδοποιόςΣ του Χατζιδάκι. Οχι, είμαι συνθέτης, γράφω τραγούδια...Σ». <p>
*Νιώθετε πως οι μουσικοί, οι εκτελεστές, είναι αδικημένοι σε σχέση με τους ερμηνευτές;<p>
«Eίναι λογικό πως σε μια συναυλία ο λόγος κυριαρχεί, οι συνθέτες τους στίχους μελοποιούν και ο τραγουδιστής χρεώνεται το λόγο που θα περάσει στον κόσμο. Αυτό που εγώ θεωρώ απαράδεκτο είναι η λογική: Ποιος φέρνει τον κόσμο; Ο τραγουδιστής. Διπλάσια, πενταπλάσια, δεκαπλάσια λεφτά στον τραγουδιστή! Ακόμα και σε πρωτοεμφανιζόμενο. Και ο μουσικός το μεροκαματάκι του... Και να σκεφτεί κανείς πως εμείς τραβάμε το μεγάλο λούκι στις πρόβες. Είμαστε οι αφανείς ήρωες. Αν δεν παίξουμε όμως, βγαίνει ο τραγουδιστής; Εξω υπάρχουν τουλάχιστον τα σωματεία...».<p>
*Κι ο Μουσικός Σύλλογος;<p>
«Σε αφήνει να καθαρίσεις μόνος σου. Πιο πολύ ασχολείται με τους μουσικούς των νυχτερινών κέντρων παρά με το σύνολο των Eλλήνων μουσικών...».<p>
*Υπάρχει αλληλεγγύη μεταξύ σας;<p>
«Οχι, δυστυχώς. Δεν παίζεις; Θα έρθει ο άλλος να παίξει με τα μισά λεφτά. Ξέρετε πόσοι Αλβανοί παίζουν στην Ελλάδα; Προτιμούνται, από τις οικοδομές μέχρι τις ορχήστρες, γιατί είναι φτηνά χέρια. Πάρτε την Καμεράτα. Στους 29 μουσικούς οι 23 είναι ξένοι! Πανσπερμία φυλών. Και δεν κάνουν καν τον κόπο να μάθουν ελληνικά».<p>
*Σας ενοχλεί αυτό;<p>
«Είναι τεράστια πολυτέλεια σε μια χώρα που δεν έχει τόσο μεγάλη ανάπτυξη ορχηστρών να μας τρώνε τις δουλειές οι ξένοι. Είναι πρόβλημα».<p>
Μιλά για τις κλίκες που λύνουν και δένουν στην Ελλάδα. «Είσαι στην τάδε παρεούλα; Δουλεύεις. Οχι; Mένεις έξω. Ξέρετε πόσοι άνθρωποι έχουν παραγκωνιστεί; Ο Ξένος δεν αδικήθηκε; Ενας Σκαλκώτας και δεν παίζεται... Για να κάνεις δίσκο πρέπει να παρακαλάς τους παραγωγούς... Ενώ τον πιο άχρηστο τραγουδιστή τον κάνουν φίρμα... Τι κάνει η πολιτεία για τα νέα ταλέντα; Ενα φοβερό ταλέντο, ένας μαθητής μου από την Καλαμάτα, ο Γιώργος Σταθόπουλος, έπαιξε μια φορά ως σολίστ με την Καμεράτα (στο πλαίσιο ειδικού προγράμματος σε διάφορες πόλεις με νέα παιδιά που διακρίθηκαν στις σπουδές τους) και ύστερα τέρμα. Σήμερα σπουδάζει πολιτικός μηχανικός στην Πάτρα. Εγώ γι' αυτό λυπάμαι ως Ελληνας...».<p>
Θυμάται τον Χατζιδάκι με αγάπη... Το '81 στο Φεστιβάλ Κέρκυρας δούλεψε υπό τη διεύθυνσή του σε μια συναυλία νέων συνθετών. Το δικό του μάλιστα μέρος το είχε γράψει για εκείνον προσωπικά ο Χατζιδάκις. «Ομως, λίγο πριν αρχίσει η συναυλία, η φυσαρμόνικα ήταν λίγο χαμηλότερη σε τόνο από τα υπόλοιπα όργανα που έπρεπε να συντονιστούν μαζί μου. Επειδή όμως κάποιοι, ίσως σνόμπαραν τη φυσαρμόνικα, είπαν στον Χατζιδάκι ότι είμαι εκτός τόνου. Η απάντησή του; Κύριοι, κουρδίστε! Αφήστε αυτά που ξέρετε! Αν δεν συντονιστείτε μαζί του, θα παίξει μόνος του. Η φυσαρμόνικα δεν είναι διακοσμητικό όργανο!Σ».<p>
ΕΥΑΝΝΑ ΒΕΝΑΡΔΟΥ

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
