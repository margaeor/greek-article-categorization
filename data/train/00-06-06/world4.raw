 Η διαφορά στην αντιμετώπιση δεδομένων που αφορούν στην ιδιωτική ζωή των πολιτών είναι τις περισσότερες φορές σαφής ανάμεσα σε Ευρωπαίους και Αμερικανούς, με την Ευρώπη να είναι πολύ πιο αποτελεσματική στην καλύτερη προστασία τους, αλλά τώρα οι Αμερικανοί φαίνεται να επιδιώκουν την ευθυγράμμιση με τα ευρωπαϊκά πρότυπα.
 Παρά τις αντιδράσεις δικηγόρων που υποστηρίζουν τα δικαιώματα των καταναλωτών, 
η Ευρωπαϊκή Ενωση επικύρωσε μια σύμβαση προστασίας των ιδιωτικών δεδομένων με τις Ηνωμένες Πολιτείες, για την οποία οι επικριτές της εκφράζουν φόβους ότι θα 
πλήξει τη νομική προστασία που απολαμβάνουν σήμερα πολλοί Ευρωπαίοι. Με βάση τη σύμβαση αυτή, που είναι πιθανόν να τεθεί σε εφαρμογή το καλοκαίρι, οι διάφορες αμερικανικές επιχειρήσεις θα αναλαμβάνουν την ευθύνη να προστατεύσουν 
 «Θέλουμε ο καθένας που έχει συναλλαγές με την Ευρωπαϊκή Ενωση να σέβεται τα δικαιώματα που έχουμε οικοδομήσει εδώ», δήλωσε ο Τζιμ Μάρεϊ, διευθυντής της Οργάνωσης Ευρωπαίων Καταναλωτών που έχει την έδρα της στις Βρυξέλλες. «Το να ξέρει κανείς τις προσωπικές σου συνήθειες είναι κάτι που θα αποτελεί εξαίρεση».
 Οι όποιες αντιδράσεις στη σύμβαση αυτή φωτογραφίζουν τις πολιτιστικές διαφορές 
όσον αφορά στην περιφρούρηση των ιδιωτικών δεδομένων που χωρίζουν Ευρωπαίους και Αμερικανούς.
 Είναι κοινός τόπος το γεγονός ότι οι Ευρωπαίοι είναι μέχρι σήμερα πιο προσεκτικοί από τους Αμερικανούς στην οργάνωση του τρόπου με τον οποίον οι εταιρείες συλλέγουν και επεξεργάζονται προσωπικά δεδομένα.
 Με βάση νόμο που η Ευρωπαϊκή Ενωση υιοθέτησε τον Οκτώβριο του 1998 απαγορεύεται η μεταβίβαση δεδομένων στις Ηνωμένες Πολιτείες και άλλες χώρες εκτός Ε.Ε. που δεν πληρούν τις προϋποθέσεις της Ευρωπαϊκής Ενωσης για την προστασία προσωπικών πληροφοριών. Μέχρι σήμερα, οκτώ από τα δεκαπέντε μέλη της 
Ευρωπαϊκής Ενωσης έχουν θέσει το νόμο σε πλήρη εφαρμογή. Αντίθετα, οι Ηνωμένες 
Πολιτείες δεν έχουν αντίστοιχους νόμους κι επιτρέπουν στις διάφορες εταιρείες να έχουν από μόνες τους την ευθύνη της αυτοπροστασίας τους.
 Αν και οι αμερικανικές εταιρείες που θα επιλέξουν να μην λάβουν υπόψη τους τα νέα δεδομένα θα χάσουν οπωσδήποτε κάποιες συνεργασίες με ευρωπαϊκές εταιρείες, 
νομικοί ειδικευμένοι στην προάσπιση των δικαιωμάτων των καταναλωτών, και από τις δύο πλευρές του Ατλαντικού, αμφιβάλλουν για την αποτελεσματικότητα που μπορεί να έχει η νέα σύμβαση.
 «Είναι σαν να βάλουμε την αλεπού να φυλάει τις κότες», υποστηρίζουν ειδικοί αναλυτές κι επιμένουν ότι οι Αμερικανοί είναι ευάλωτοι με βάση τα συστήματα προστασίας που ισχύουν στις Ηνωμένες Πολιτείες και οι ευρωπαϊκού στιλ δικλείδες ασφαλείας δεν θα μπορέσουν να καταστούν αποτελεσματικές στις Ηνωμένες Πολιτείες.
