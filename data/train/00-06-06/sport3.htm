<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 06/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΑΛΕΣΣΑΝΤΡΟ ΜΕΡΚΙΟΡΙ<p>
 <font size=4><B>Μ</b></font>ετά τον Κρίστιαν Βιέρι (τραυματία από τον περασμένο Μάρτιο), ίσως τον κορυφαίο 

Ιταλό επιθετικό των τελευταίων χρόνων, η «Squadra Azzurra» έχασε το Σάββατο και τον Τζανλουίτζι Μπουφόν, ίσως τον καλύτερο Νο 1 που κάθισε ποτέ κάτω από τα δοκάρια της.<p>
 Καλύτερος ακόμη κι από τον Ντίνο Τζοφ, τον χαμογελαστό παγκόσμιο πρωταθλητή τού χθες (το '82, στο Μουντιάλ της Ισπανίας), αλλά τον θλιμμένο και, κυρίως, «μετρ της ατυχίας» ομοσπονδιακό τεχνικό τού σήμερα, αφού πέντε μόλις ημέρες πριν από την πρεμιέρα του EURΟ 2000 βρίσκεται ήδη στη δυσάρεστη θέση να κάνει αφαιρέσεις, την ώρα που οι υπόλοιποι συναδελφοί του σφύζουν από πλεόνασμα...<p>
 <b>Aπώλεια</b><p>
 Ντίνο Τζοφ και Εθνική Ιταλίας: έχασαν πρώτα το «βαρύ πυροβολικό» της Ιντερ και 

ύστερα τον τερματοφύλακα της Πάρμα με το παρατσούκλι του «Superman», άσχετα εάν ο «υπεράνθρωπος» ήταν αλλού, όταν το περασμένο Σάββατο, στο Οσλο, ο Μπουφόν (στην προσπάθειά του ν' αποκρούσει την κεφαλιά-γκολ του Τζον Κάριου) χτυπούσε με δύναμη το χέρι του στο σιδερένιο δοκάρι, εγκαταλείποντας με δάκρυα 

πόνου από το ρογμώδες κάταγμα, αλλά και πόνου για το χαμένο όνειρο να παίξει βασικός στο πρώτο του ευρωπαϊκό πρωτάθλημα. Ετσι όπως με δάκρυα είχαν εγκαταλείψει τον Τσέζαρε Μαλντίνι, λίγες μόλις ημέρες πριν από την έναρξη του γαλλικού Μουντιάλ, οι Ραβανέλι, Νέστα, αλλά κι ένας ακόμη μεγάλος τερματοφύλακας: ο Αντζελο Περούτζι...<p>
 Δύο απώλειες καθοριστικές, αυτές του Βιέρι (που αντικαταστάθηκε από τον Ντελβέκιο) και του Μπουφόν (από τον Τόλντο), που σε συνδυασμό με την εμμονή του Τζοφ να μην υπολογίσει ούτε την ιδιοφυΐα του Ρομπέρτο Μπάτζο (33') ούτε και τον οίστρο του Τζανφράνκο Τζόλα (34') μετατρέπουν την (μέχρι τότε, μία από 

τα φαβορί) Ιταλία σε μια πολύ προβλέψιμη, άοσμη και άχρωμη ομάδα. Μια ομάδα αργή, χωρίς φαντασία και κέντρο, να μονομαχεί στις βελγο- ολλανδικές αρένες, μόνη, εγκαταλειμμένη από τον ενθουσιασμό των φιλάθλων της, κατά συνέπεια μόνο άξια της τύχης, της άμυνας και της επίθεσής της· των δύο μοναδικών γραμμών που 

κάπως θυμίζουν τα παλιά χαρακτηριστικά των Azzurri.<p>
 Οτι η Ιταλία έχει πρόβλημα το διαπιστώνει και ο Μουσταφά Ντενισλί, από τον Ιούνιο του '96 στον πάγκο της Εθνικής Τουρκίας, ο οποίος έχει να ηττηθεί εκτός 

έδρας από την ημέρα του ντεμπούτο του ως ομοσπονδιακού τεχνικού: από τις αρχές 

Ιουνίου του '96, με 2-1, σύμπτωση ή όχι στις Βρυξέλλες, από τους «κόκκινους διαβόλους» του Βελγίου, μαζί με Ιταλούς και Σουηδούς -επίσης αντίπαλοί του στο 

2ο προκριματικό όμιλο.<p>
 Ενα αήττητο 4 χρόνων, ένα αήττητο που η Τουρκία και ο Ντενισλί είναι πεπεισμένοι πως θα καταφέρουν να διατηρήσουν και την ερχόμενη Κυριακή, στο κρίσιμο παιχνίδι με τους Ιταλούς, κι ας γίνεται σε ολλανδικό έδαφος (Αρνεμ).<p>
 «Ουδέποτε ήμασταν τόσο πολύ δυνατοί. Εάν ήμουν στη θέση του Τζοφ κι εγώ θ' ανησυχούσα», έλεγε ο Ντενισλί για το πιο καθοριστικό παιχνίδι των Τούρκων. «Γιατί είναι το πρώτο, το πιο δύσκολο και γιατί θα μας δώσει το ηθικό και τα φτερά για να φτάσουμε, τουλάχιστον, στην προημιτελική φάση».<p>
 Απόλυτα δικαιολογημένη η ευφορία του Ντενισλί, κυρίως γιατί μπορεί να βασίζεται στον κορμό της Γαλατασαράι, φρέσκιας θριαμβεύτριας του Kυπέλλου UEFA. Στην ευφυΐα του «10αριού» της Σεργκέν, που ο Ζτνένεκ Ζέμαν και η Φενερμπαχτσέ είχαν απρόσμενα χαρίσει στους εχθρούς της «Γαλατά». Στα γκολ των Ταϊφούρ, Ταϊφούν, Τουγκάι, Αρίφ, Οκτάι, κυρίως όμως του Χακάν Σουκούρ, που μετά τη γέννηση της πρώτης του κόρης Ζεϊνέπ Σουντέ και την κατάκτηση του UEFA ευελπιστεί το 2000 να του χαρίσει κι άλλους θριάμβους. Κυρίως εναντίον των Ιταλών, που είχαν βιαστεί να τον διώξουν ως αποτυχημένο (όταν το '95 φόρεσε για δύο μήνες τη φανέλα της Τορίνο), αλλά που φρόντισε να εκδικηθεί αμέσως, μόλις βρήκε στο δρόμο του, πρώτα τη Μίλαν στο πρόσφατο Champions League και ύστερα την Μπολόνια στο UEFA.<p>
 <b>Aισιόδοξοι</b><p>
 Αισιόδοξοι και πεπεισμένοι για μα καλή εμφάνιση δηλώνουν όμως και οι πρώτοι από τους δύο οικοδεσπότες της διοργάνωσης. Οι «κόκκινοι διάβολοι» του Βελγίου, 

αναγεννημένοι από τότε που ο Βασέιγ (τον περασμένο Αύγουστο) πήρε τη θέση του Λέικενς. Αισιόδοξοι γιατί το επιτρέπει η εμπειρία των Βίλμοτς, Στρούπαρ, Βαλέμ, Νίλις, το ταλέντο των αδλεφών Μ' Πενζά, αλλά και οι δύο θεαματικές εμφανίσεις με τα ολλανδικά «ξαδέλφια» του Φρανκ Ράικαρντ: 5-5 στο Αμστερνταμ, 2-2 στις Βρυξέλλες.<p>

Οσο για τους Σουηδούς, που προκρίνονται για πρώτη φορά στο γήπεδο σε μία τελική φάση του ευρωπαϊκού πρωταθλήματος (το '92 ήταν διοργανωτές) οι επιλογές 

είναι δύο: «Ή τελευταίοι στον όμιλο ή παρόντες στο Ρόττερνταμ, στον τελικό της 

2ας Ιουλίου».<p>
 Λόγια του ομοσπονδιακού τεχνικού Τόμι Σιόντερμπεργκ, του πρώτου από τους δύο τεχνικούς που μαζί με τον Λαρς Λάγκερμπαεκ (η UEFA απέρριψε το προπονητικό δίδυμο) χάρησαν στους κιτρινο-μπλέ την ιστορική τους πρόκριση σε μία τελική φάση. Λόγια πάντως κάθε άλλο από ουτοπικά, γιατί σε σχέση με προηγούμενες φορές, ακόμη και με το χάλκινο μετάλλιο στο «Usa '94» οι Σουηδοί διαθέτουν πολύ καλές μονάδες, όλοι τους παίκτες με μεγάλη εμπειρία στα μεγάλα πρωταθλήματα: οι Χέντμαν, Γκούσταφσον, Λιούνγκμπεργκ, Αλεξάντερσον στην Αγγλία, οι Πάτρικ Αντερσον, Γιόργκεν Πέτερσον στη Γερμανία, και οι Κέννετ, Ντάνιελ Αντερσον, Οσμανόφσκι στην Ιταλία... <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
