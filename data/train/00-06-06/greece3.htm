<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 06/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Tης ΝΤΑΝΙ ΒΕΡΓΟΥ<p>
 <font size=4><b>Ο</b></font>νομάζεται «Υδρόγειος», μέλη του είναι παιδιά - μαθητές κάθε βαθμίδας της εκπαίδευσης - από όλο τον κόσμο και αντικείμενό του η προστασία του περιβάλλοντος.<p>
 Το παγκόσμιο πρόγραμμα «Globe» (υδρόγειος) που συσπειρώνει μαθητές, επιστήμονες, καθηγητές με κοινό χαρακτηριστικό την αγάπη για το περιβάλλον, είναι ένα ανοιχτό δίκτυο περιβαλλοντικής συνεργασίας μαθητών που λειτουργεί υπό την αιγίδα του ΟΗΕ.<p>
 Από την Αργεντινή και το Εκουαντόρ, την Ουγκάντα και τη Νότια Αφρική, την Αυστρία και την Κροατία, το Μαρόκο και την Αίγυπτο ώς τις Φιλιππίνες και την Κορέα, τον Καναδά και τις ΗΠΑ -συνολικά πρωταγωνιστούν στο πρόγραμμα μαθητές από 90 χώρες με επιστημονικές μετρήσεις, εκθέσεις, οδοιπορικά και συμπεράσματα 

για το περιβάλλον.<p>
 Tο περιβάλλον μάς φιλοξενεί και μας δέχεται αναγκαστικά με όλες μας τις ανθρώπινες ιδιοτροπίες μέχρι η φιλοξενία και η δεκτικότητα να γίνονται ανέχεια, γράφει ο 11χρονος Πέντρο από την Πορτογαλία στο Iντερνετ και προσθέτει: Γιατί με τον τρόπο που συμπεριφερόμαστε στο περιβάλλον, αν είχε πόδια θα είχε φύγει. Γιατί αποτελούν εξαιρέσεις εκείνοι που πραγματικά το αγαπούν και το σέβονται. Κι εγώ σε αυτή την κατηγορία άνηκα. Μέχρι που διάβασα, μελέτησα, ενδιαφέρθηκα μέσω αυτού του προγράμματος.<p>
 «Eυκαιρία που οδηγεί στη δημιουργία», χαρακτηρίζει η 10χρονη Βάσια, μαθήτρια στο 13ο Δημοτικό Σχολείο Κερατσινίου, το πρόγραμμα στο Διαδίκτυο που στην Eλλάδα ονομάζεται «Αλέξανδρος». «Περνάμε αρκετές ώρες, γράφει, καταναλώνουμε χρόνο σε μετρήσεις - της θερμοκρασίας, της ποιότητας του νερού, της νεφοκάλυψης κ.ά. Καταγράφουμε τα αποτελέσματα και μετά τα συγκρίνουμε. Τα συζητούμε, μαλώνουμε για να καταλήξουμε σε συμπεράσματα. Μέσα από αυτή τη διαδικασία όμως -που πιθανόν να ακούγεται αστεία- προκύπτουν εργασίες υπεύθυνες, σχεδόν επιστημονικές».<p>
 Ο 11χρονος Θοδωρής, μαθητής στο ίδιο σχολείο, παρατηρεί: <p>
 «Η άλήθεια είναι ότι στην αρχή το πρόγραμμα μου φάνηκε βαρετό. Με υπολογιστές, 

θερμόμετρα, βροχόμετρα και τα χαρτάκια του pH. Ομως με τον καιρό διαπίστωσα ότι το κύριο βάρος δεν ήταν στα όργανα, αλλά σε αυτό που παρατηρούμε και καταγράφουμε εμείς οι μαθητές. Εκεί είναι κρυμμένα όλα τα μυστικά». Kαι συμπληρώνει ότι οι γνώσεις που παρέχονται είναι σημαντικές και το πρόγραμμα βαδίζει σωστά, ερευνητικά, δημιουργικά, ευχάριστα και σ' αυτό συμφωνούν όλοι οι συμμαθητές του.<p>
 Ατμόσφαιρα, κλίμα - υδρολογία, χημεία υδάτων, έδαφος - βιολογία, είναι τέσσερις ενότητες που αναφέρονται στις μετρήσεις των μαθητών στην Ελλάδα και έχουν διπλό ρόλο για τους νεαρούς επιστήμονες: Εκπαιδευτικό, αφού οι ίδιοι εξοικειώνονται στη χρησιμοποίηση επιστημονικών οργάνων και τη διεξαγωγή περιβαλλοντικών μετρήσεων. Επιστημονικό, γιατί οι μετρήσεις τους είναι δυνατόν 

να χρησιμοποιηθούν και να αξιοποιηθούν κατάλληλα από την παγκόσμια επιστημονική κοινότητα για ερευνητικούς σκοπούς, συμβάλλοντας έτσι στη βελτίωση της γνώσης για το παγκόσμιο περιβάλλον.<p>
 Είκοσι τέσσερα είναι τα σχολεία -περιβαλλοντικοί σταθμοί- της χώρας μας που συμμετέχουν. Και είναι θεαματικό το αποτέλεσμα των μετρήσεων και πειραμάτων τους, η οργάνωση και η επιστημονική συνέπεια των εργασιών τους, η περιβαλλοντική συνείδηση που αποκτούν οι μαθητές.<p>
 Η διαδικασία των πειραμάτων τους, σύμφωνα με τους ίδιους, είναι «απλή»: «Πραγματοποιούμε περιβαλλοντικές μετρήσεις στην περιοχή μας, βάσει συγκεκριμένων πρωτοκόλλων. Καταγράφουμε και διαβιβάζουμε τις μετρήσεις μέσω Internet στο παγκόσμιο δίκτυο του "Globe". Αναζητούμε μέσω Διαδυκτίου δεδομένα 

άλλων σχολείων στην Ελλάδα και το εξωτερικό. Κατασκευάζουμε εικόνες, γραφικές παραστάσεις, πίνακες και άλλα στοιχεία που προκύπτουν από τα δεδομένα. Μελετάμε το περιβάλλον αναλύοντας τις δικές μας παρατηρήσεις σε σχέση με άλλες. Επικοινωνούμε με άλλους μαθητές, επιστήμονες και οργανισμούς για θέματα 

περιβάλλοντος στον κόσμο», εξηγεί ένα προς ένα τα στάδια η 12χρονη Ηρώ Λουβάρη, από το Γυμνάσιο Τήνου.<p>
 Χαρακτηριστική της δουλειάς των μαθητών είναι η έρευνα μαθητών στο Γυμνάσιο Σπάρτης με θέμα «Κλιματικά χαρακτηριστικά περιοχών της Μεσογείου». Συγγραφείς - ερευνητές της εργασίας οι μαθήτριες Ιωάννα Ισμυρνογλου και Ιωάννα Μαστρογιαννοπούλου. Nα, τι αναφέρουν σε ιστοσελίδα του Iντερνετ: <p>
 Οι κλιματικές συνθήκες επηρεάζουν σημαντικά την ισορροπημένη ανάπτυξη του ανθρώπου, την υγεία και την παραγωγικότητά του. Είναι διαρκής η προσπάθεια του 

ανθρώπου να προσαρμοστεί στο περιβάλλον του, μελετώντας το, με στόχο να βελτιώσει ή να διατηρήσει σταθερό στις φυσικές του παραμέτρους το οικοσύστημα στο οποίο ζει και εργάζεται.<p>
 Mε την έρευνα επιδιώκεται να μελετηθούν κάποιες κλιματικές παράμετροι περιοχών 

της Μεσογείου, να επισημανθούν οι κλιματικές συνθήκες και να μελετηθούν τα ακραία θερμοκρασιακά επίπεδα (σε σχέση με την υγρασία) που συνιστούν το λεγόμενο καύσωνα. Οι περιοχές που μελετήθηκαν και συγκρίθηκαν είναι: η Σπάρτη στην Ελλάδα, το Κάρλοβατς στην Κροατία, το Μερσίν στην Τουρκία, το Τελ Αβίβ στο Ισραήλ και οι πληροφορίες και τα στοιχεία (εκτός της Σπάρτης) συγκεντρώθηκαν με τη συνεργασία μαθητών που ζουν και φοιτούν σε τοπικά σχολεία.<p>
 «Ποια ώρα της ημέρας εμφανίζεται και είναι τακτικό το φαινόμενο του καύσωνα; Πόσο διαρκεί αυτό; Ποιες μέρες ή μήνες του χρόνου; », είναι μερικές από τις ερωτήσεις στις οποίες απαντά η έρευνα των μαθητριών. Μερικές παρατηρήσεις; «Η ψυχρή περίοδος είναι ορατή στη Σπάρτη και το Κάρλοβατς, ενώ στο Μερσίν και το Τελ Αβίβ οι θερμοκρασιακές εξάρσεις μετριάζονται. H θερμή περίοδος είναι ταυτόχρονα και ξηρή για τη Σπάρτη, το Μυρσίν και το Τελ Αβίβ. Ιδιαίτερα για τη 

Σπάρτη, αυτή διαρκεί αρκετά και μάλιστα για μέρος της άνοιξης και του φθινοπώρου. Το Κάρλοβατς δέχεται τις περισσότερες βροχοπτώσεις, ενώ το Τελ Αβίβ συγκριτικά ελάχιστες», αναφέρουν οι μαθήτριες.<p>
 Εάν βρίσκετε το εγχείρημα ενδιαφέρον δεν έχετε παρά να πληκτρολογήσετε τη διεύθυνση: www.di.uoa.gr/speech/globe στον υπολογιστή σας, για να διαβάσετε και άλλες εργασίες μαθητών από τη χώρα μας και το εξωτερικό για το πρόγραμμα «Globe».<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
