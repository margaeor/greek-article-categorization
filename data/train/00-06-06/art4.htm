<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 06/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><B>M</b></font>ια δασκάλα από τη Δράμα. Μια παρέα μαθητών από τη Μυτιλήνη. Ενας εφοριακός από 

τη Σάμο. Κι ένας «επαναστάτης» από την Αθήνα. Ολοι αυτοί οι φαινομενικά άσχετοι, μεταξύ τους, άνθρωποι έχουν κάτι που τους ενώνει. Διατηρούν προσωπικές σελίδες στο Διαδίκτυο. Πάντα αναρωτιόμουν γιατί κάποιος, όταν δεν είναι τραγουδιστής, πολιτικός ή ποδοσφαιριστής, να διατηρεί μια προσωπική σελίδα. Αναρωτιόμουν μέχρι που αποφάσισα να τους στείλω e-mail. Στο αρχιπέλαγος του Διαδίκτυου χάθηκα σε περίεργα νησιά. Καθένας στον παράλληλο ψηφιακό κόσμο είναι περισσότερο από πουθενά αλλού ό,τι δηλώσει. Και περισσότερο από πουθενά αλλού μπορεί να δηλώσει ό,τι γουστάρει. Στο δικό του ψηφιακό νησί μπορεί να σηκώσει παντιέρα κόκκινη, ροζ ή μαύρη. Η ηλεκτρονική επανάσταση εξάλλου είναι του καθενός μας. Ανακάλυψα ψωνάρες, έξυπνους επιχειρηματίες, φιλοβασιλικούς, φασίστες και αναρχικούς. Τρελαμένους οικολόγους και χαζομαμάδες, που θεωρούσαν γεγονός παγκόσμιας εμβέλειας την πρώτη φωτογραφία του κανακάρη τους στο γιογιό του. Η Ευνίκη, ο Γιάννης, η Μαντώ κι ο Αρης είναι τέσσερις εντελώς διαφορετικοί άνθρωποι από τέσσερα σημεία της Ελλάδας. Η σελίδα του καθενός έχει τη δική της ψηφιακή ιστορία.<p>
 <b>«Eπεσα στην παγίδα»</b><p>
 Εχει τρία παιδιά και αγόρασε τον υπολογιστή περισσότερο για εκείνα. Στην αρχή άκουγε τη λέξη ποντίκι και της έρχονταν στο μυαλό οι αρουραίοι που έβρισκε ο άντρας της στα χωράφια του. Τα πιτσιρίκια βαρέθηκαν γρήγορα. Εκείνη κόλλησε για τα καλά με τον υπολογιστή της. Η Ευνίκη Τοκατλή είναι δασκάλα από τη Δράμα. Εχει τρία παιδιά, έναν άντρα και μια προσωπική σελίδα στο Διαδίκτυο (http: //www.geocities.com/thvi-gr).<p>
 «Πριν από ένα χρόνο περίπου αποφασίσαμε να αγοράσουμε υπολογιστή για τα παιδιά 

μας. Ακούγαμε από παντού να λένε ότι οι υπολογιστές είναι το μέλλον κι έτσι αποφασίσαμε να εισαγάγουμε τα παιδιά μας στην τεχνολογία του μέλλοντος. Γρήγορα ο υπολογιστής έγινε ένα πάθος, κυρίως σ' εμένα. Οταν πρωτομπήκα στο Ιντερνετ μου γεννήθηκε η ιδέα να δημιουργήσω κι εγώ μια ιστοσελίδα, αρχικά απλά για να δείξω την παρουσία μου. Σιγά σιγά σκέφτηκα ότι θα μπορούσα να προσφέρω πληροφορίες για τον τόπο μου, να προτείνω δικτυακές τοποθεσίες που επισκέφθηκα, να επικοινωνώ με τους επισκέπτες της σελίδας μου».<p>
 Η Ευνίκη ξέρει ελάχιστα αγγλικά. Τα σχετικά προγράμματα που έβρισκε ήταν όλα στην αγγλική οπότε δεν μπορούσε να τα χρησιμοποιήσει. Αγόρασε περιοδικά μα κι αυτά απευθύνονταν σε προχωρημένους χρήστες. Στο τέλος, αποφάσισε ότι θα τα μάθει όλα από την αρχή και μάλιστα μόνη της. Και τα έμαθε. Εκείνη που δυσκολευόταν στην αρχή ακόμη και στο παραθυρικό περιβάλλον των γουίντοουζ, κατέβασε προγράμματα για επεξεργασία εικόνας, για δημιουργία κουμπιών πλοήγησης, κι ένα σωρό άλλα που πριν από ένα χρόνο ούτε καν υπήρχαν στη ζωή της.<p>
 «Αφιερώνω περισσότερο χρόνο στον υπολογιστή μου από όσο στους ανθρώπους γύρω μου. Παλιότερα δεν είχα τίποτα ενδιαφέρον να κάνω στο σπίτι μου κι έτσι έβγαινα περισσότερο έξω. Επεσα στην παγίδα που ήξερα από την αρχή ότι θα πέσω και το κακό είναι ότι δεν προσπαθώ να βγω από αυτήν, ελπίζοντας ότι κάποτε θα βαρεθώ και θα τα παρατήσω. Θεωρώ ότι όλος αυτός ο θαυμασμός που αιωρείται γύρω 

μας και αναπαράγεται από τα ΜΜΕ είναι υπερβολικός. Θα μου πεις γιατί ασχολείσαι με κάτι που δεν το εγκρίνεις; Αν δεν καθόμουν στον υπολογιστή, θα περνούσα τις ελεύθερες ώρες μου ζωγραφίζοντας ή διαβάζοντας. Ε! τώρα, αντί να χρησιμοποιώ ακουαρέλες, ζωγραφίζω με διάφορα προγράμματα του υπολογιστή και διαβάζω αυτά που βρίσκω στο Ιντερνετ».<p>
 Mε σήμα τον Λένιν! <p>
 Στη διεύθυνση www.geocities.com./redbleckalert η επανάσταση μπορεί να μην έχει 

αρχίσει, ψήνεται όμως. Στα τέλη του '99 τέσσερις φίλοι αποφάσισαν να φτιάξουν μια δικιά τους σελίδα γεμάτη Λένιν, σφυροδρέπανα και πόθους γι' αυτόν τον κόσμο που πρέπει να αλλάξει γιατί σαραβαλιάστηκε. Η ομάδα λέγεται Υπόγειο με Θέα στον Κήπο, γιατί «οι προσπάθειές μας για να αλλάξει ο κόσμος γίνονται αναγκαστικά υπόγεια. Ο κήπος όμως που βλέπει το υπόγειό μας είναι ένας κόσμος χωρίς εξουσίες, χωρίς αφεντικά και χωρίς... εκδοτικά συγκροτήματα. Μας άρεσε από την αρχή το Ιντερνετ σαν μέσο, γιατί είναι αμφίδρομο και καθόλου μονομερές. Στο άμεσο μέλλον θα παίξει ακόμα μεγαλύτερο ρόλο και θέλαμε να έχουμε παρουσία. Δεν το πολυσκεφτήκαμε. Μαζευτήκαμε μια μέρα και το κάναμε. Ανήκουμε όλοι στο χώρο της εξωκοινοβουλευτικής Aριστεράς. Στη σελίδα μας δεν υπάρχει δογματισμός. Γράφουν αναρχικοί, κομμουνιστές, ακόμα και άσχετοι. Η σελίδα βρήκε ανταπόκριση. Μας στέλνουν mail διάφοροι. Ενας τρελαμένος μάς έστειλε τη διατριβή του για τη δημοσιογραφία».<p>
 <B>Mε σήμα την... Eφορία</b><p>
 Είναι εφοριακός από τον Αγίο Κήρυκο, Iκαρίας. Στη ΔΟΥ TAXIS δεν έχουν, εκείνος 

όμως έχει τη δική του ιστοσελίδα. Ο Γιάννης Κιλουκιώτης πριν από δύο χρόνια αποφάσισε να κάνει το δικό του ψηφιακό «ταξίδι στη Σάμο» (http: //users.forthnet.gr/sam/kiloukiotis). «Χρειάστηκαν περίπου 500 εργατοώρες για να στηθεί η σελίδα μου. Από τις πρώτες επαφές που είχα με το Ιντερνετ ενθουσιάστηκα τόσο, ώστε να αποφασίσω να δημιουργήσω έναν τουριστικό οδηγό για το νησί μου. Δεν ήξερα τίποτα για το πώς γίνεται αυτό ούτε υπήρχε κάποιος να με καθοδηγήσει. Πειραματίστηκα αρκετό χρόνο μέχρι να βρω τον τρόπο. 

Εκανα καθημερινές επισκέψεις σε άλλες σελίδες. Μετά άρχισα να μαζεύω υλικό». Ενας χρόνος υπομονετικής εργασίας, καθημερινή ενασχόληση επί τουλάχιστον τρεις 

ώρες απαιτήθηκαν για να βγει στο φως, τον προηγούμενο Μάιο, η σελίδα του Γιάννη. «Δεν μπορώ να πω ότι έχει αλλάξει η ζωή μου με τη δημιουργία της σελίδας. Η μόνη σημαντική αλλαγή ήταν ότι σταμάτησα να βλέπω τηλεόραση και ότι 

βγαίνω περισσότερο στη φύση για να βγάλω φωτογραφίες που δημοσιεύονται στη σελίδα μου. Με λίγα λόγια, μου έχει κάνει περισσότερο καλό παρά κακό».<p>
 <b>Kι ένα «ξυπνητήρι»</b><p>
 Το ανακάλυψα ψάχνοντας για ηλεκτρονικά περιοδικά. Κόλλησα γιατί το λένε «Ξυπνητήρι» (www.angelfire.com/ga2/wakeupmagazine). Διαβάζοντάς το βρήκα και άλλους λόγους πέρα από τον έξυπνο τίτλο για να μου αρέσει. Παρότι περιοδικό, το «Ξυπνητήρι» έχει θέση σε ένα ρεπορτάζ για τις προσωπικές σελίδες. Γιατί μοιάζει περισσότερο με ένα τετράδιο που αλλάζει χέρια μέσα στην τάξη ή σαν κουβέντα 16άρηδων που ακούς πεταχτά σε μια καφετέρια. Η Μαντώ Ραχωβίτσα είναι -τρόπον τινά, όπως λέει η ίδια- η αρχισυντάκτρια του περιοδικού. «Το περιοδικό 

είναι διμηνιαίο. Ξεκινήσαμε τον Ιούλιο του 2000. Στόχους είχαμε πολλούς, ο κυριότερος όμως ήταν η ανάγκη μας να βγάλουμε προς τα έξω τις ανησυχίες, τους προβληματισμούς, ακόμα και τις προτάσεις μας. Πίσω από κάθε έκδοση κρύβεται ένας μεγάλος αριθμός ανθρώπων».<p>
 Ισως τους αδικώ όταν σας λέω ότι τα κείμενά τους μοιάζουν με κουβέντες πιτσιρικάδων απόγευμα καλοκαιριού. Τα κείμενα των παιδιών από τη Μυτιλήνη μοιάζουν με τις κουβέντες των 16άρηδων που θα ήθελα να κρυφακούω. Οι πιτσιρικάδες έχουν άποψη επί παντός επιστητού. Μια άποψη τόσο φρέσκια, τόσο αιχμηρή, τόσο θυμωμένη, όσο η ηλικία τους τούς επιβάλλει να έχουν. Καμία σχέση 

με τα χαζοχαρούμενα πιτσιρίκια που μαϊμουδίζουν τα φερσίματα και τις πόζες των 

μεγάλων, που βιάζονται να γίνουν.<p>
 «Η ζωή μας έχει αλλάξει από τότε που φτιάξαμε αυτή τη σελίδα. Εχει αλλάξει γιατί κάνουμε κάτι που μας ενθουσιάζει, παρ' όλη την πίεση του χρόνου (σ.σ. τα 

παιδιά μόλις τελείωσαν την τρίτη Λυκείου). Μέσω του περιοδικού έχουμε έρθει σε 

επαφή με άτομα παντελώς άγνωστα σ' εμάς, μα συνάμα και τόσο γνωστά για τις απόψεις τους και τα ενδιαφέροντά τους. Είναι μαγεία...».<p>
 ΝΤΙΝΑ ΔΑΣΚΑΛΟΠΟΥΛΟΥ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
