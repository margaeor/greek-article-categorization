 Σιγάλας - Γιαννούλης συμφώνησαν με τον ΠΑΟΚ και σήμερα υπογράφουν τετραετές συμβόλαιο. Το κόστος των συμβολαίων σε ετήσια βάση και για τους δύο είναι, περίπου, 500 εκ. δραχμές. Η συμφωνία έγινε χθες στην Αθήνα. Το βράδυ, χθες, ο Ακριβόπουλος είχε συνάντηση για τον Οικονόμου, ενώ για σήμερα είναι προγραμματισμένη συνάντησή του με τον Κολντεμπέλα και με τον πρόεδρο του ερασιτέχνη Θανάση Κατσαρή.
 Η συμφωνία με τον Γιάννη Γιαννούλη και τον Γιώργο Σιγάλα πραγματοποιήθηκε χθες 
ύστερα από πολύωρη συνάντηση του Θανάση Ακριβόπουλου με τους μάνατζερ των δύο παικτών, Γιάννη Γιαννάκη και Φάνη Ταρνατώρο. Η συμφωνία αυτή θα υλοποιηθεί σήμερα με την υπογραφή των συμβολαίων. Κι είναι μεν τα συμβόλαια το ουσιαστικό 
μέρος της συμφωνίας, αλλά με το δεδομένο ότι υπάρχει καλή συνεργασία Γιαννάκη - Ταρνατώρου με τον ΠΑΟΚ πρέπει να θεωρείται τυπικό.
 Λιαδέλης - Σιγάλας - Γιαννούλης είναι το μεταγραφικό μπαράζ του ΠΑΟΚ με στόχο, 
πάντα, την ελληνική αγορά. Ακολουθεί ο Nίκος Οικονόμου, για τον οποίο υπήρξε συνάντηση χθες βράδυ του Θανάση Ακριβόπουλου. Το θέμα Οικονόμου γίνεται προσπάθεια να κλείσει μέσα στις αμέσως προσεχείς ημέρες, έτσι ώστε σε συνέντευξη Tύπου η οποία θα δοθεί στο τέλος της εβδομάδας να δοθεί ολοκληρωμένος ο κύκλος των Ελλήνων παικτών.
 Ελληνική μεταγραφή χαρακτηρίζεται από τον ΠΑΟΚ και η περίπτωση Κολντεμπέλα, με 
τον οποίο συναντιέται και κλείνει σήμερα ο πρέοδρος της ΚΑΕ ΠΑΟΚ, ύστερα από προτροπή του μεγαλομετόχου Γιώργου Μπατατούδη.
 Με Οικονόμου, εκτός απροόπτου, κλείνει ο κύκλος των Ελλήνων παικτών για τον ΠΑΟΚ κι ανοίγει ο κύκλος των ξένων και των κοινοτικών. Πρώτος στόχος σ' αυτόν τον κύκλο είναι ο Λευκορώσσος Νταϊνέκο, με τον οποίο υπάρχει προσυμφωνία, ενώ η περίπτωση Κιριλένκο μάλλον σκοντάφτει γιατί υπάρχει το συμβόλαιο, για έναν ακόμη χρόνο, με την ΤΣΣΚΑ, η οποία ζητεί πολλά. Υπάρχει όμως ο Βράνκοβιτς κι ένας Αμερικανός πλέι μέικερ, για την απόκτηση των οποίων δεν «καίγεται» τώρα ο 
 Μέσα στο μεταγραφικό οργασμό στον ΠΑΟΚ δεν ξεχνούν και το θέμα του γηπέδου. Για σήμερα είναι προγραμματισμένη συνάντηση Ακριβόπουλου-Κατσαρή για να κουβεντιάσουν το καθεστώς κάτω από το οποίο θα λειτουργήσει το νέο γήπεδο. Είτε δηλαδή η ομάδα μπάσκετ απλώς να το χρησιμοποιήσει, καταβάλλοντας όσα ο νόμος προβλέπει για τη χρήση, είτε να πάρει όλο το κόστος λειτουργίας και εκμετάλλευσης με την προϋπόθεση να το χρησιμοποιήσουν οι ομάδες βόλεϊ και χάντμπολ.
