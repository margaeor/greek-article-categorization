<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 26/09/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">




ΠΑΡΙΣΙ<p>
 Την αντιπολίτευση θεωρούν νικήτρια στις γιουγκοσλαβικές εκλογές της Κυριακής αμερικανική και ευρωπαϊκές κυβερνήσεις, βασιζόμενες κατά κύριο λόγο στις διαπιστώσεις του Οργανισμού για την Ασφάλεια και τη Συνεργασία στην Ευρώπη (ΟΑΣΕ). Κατηγορούν δε ευθέως τον Σλόμπονταν Μιλόβεβιτς για προσπάθεια νοθείας και εκφράζουν ανησυχίες για την πιθανότητα να μην αποδεχτεί τα αποτελέσματα.<p>
 «Οι ισχυρισμοί περί νίκης των δυνάμεων του Μιλόσεβιτς δεν είναι αξιόπιστοι», τόνισε χθες το πρωί για λογαριασμό του ΟΑΣΕ η Αυστριακή υπουργός Eξωτερικών Μπενίτα Βαλντέρ, η οποία κάλεσε την κυβέρνηση της Γιουγκοσλαβίας «να αποδεχτεί 


τη συντριπτική βούληση του λαού που επέλεξε τη δημοκρατία και τη στροφή της προς την Ευρώπη». Κατά την εκτίμηση του ΟΑΣΕ, που βασίστηκε σε ανεξάρτητες πηγές, μια και δεν επιτράπηκε στα μέλη του να παρακολουθήσουν την εκλογική διαδικασία, «οι εκλογές αυτές απήχαν πολύ από το να είναι δημοκρατικές... καθώς σημειώθηκαν περιστατικά εκφοβισμού και σοβαρές παρατυπίες».<p>
 Την εκτίμηση του ΟΑΣΕ υιοθέτησε και η αμερικανική κυβέρνηση, που διά του εκπροσώπου του Λευκού Οίκου Π. Κρόουλι δήλωσε: «Κατά την άποψή μας και με δεδομένη τη λαϊκή υποστήριξη υπέρ της αντιπολίτευσης και τις παρατυπίες που σημειώθηκαν, θα είναι πολύ δύσκολο για τον πρόεδρο Μιλόσεβιτς να ισχυριστεί σοβαρά ότι κατήγαγε νίκη στις εκλογές». Ερωτηθείς αν οι ΗΠΑ θα αποδεχτούν τον Μιλόσεβιτς ως νικητή, ο Κρόουλι είπε: «Θα τον αποδεχτούμε ως εγκληματία πολέμου. Ανήκει στη Χάγη. Δεν ανήκει στην ηγεσία της γιουγκοσλαβικής κυβέρνησης και δεν υπάρχει περίπτωση να ισχυριστεί ότι νίκησε».<p>
 Ο Ρίτσαρντ Μπάουτσερ, εκπρόσωπος του Στέιτ Ντιπάρτμεντ από την άλλη, είπε ότι «η λαϊκή ψήφος ήταν ψήφος υπέρ της δημοκρατίας», αναρωτήθηκε όμως «αν η κυβέρνηση (στο Βελιγράδι) θα τη λάβει υπόψη της».<p>
 «Προηγείται»<p>
 Για λογαριασμό της Ευρωπαϊκής Ενωσης, ο υπουργός Eξωτερικών της Γαλλίας Ιμπέρ Βεντρίν επιβεβαίωσε ότι ο Κοστούνιτσα «προηγείται» στις εκλογές, παραδέχτηκε όμως ότι η κατάσταση στη Γιουγκοσλαβία είναι «επικίνδυνη», καθώς «το καθεστώς του Βελιγραδίου δεν θα εγκαταλείψει την εξουσία». Ο Βεντρίν ενημέρωσε ότι Ευρωπαίοι, Αμερικανοί και Ρώσοι βρίσκονται σε εντατικές διαβουλεύσεις, προκειμένου να συντονίσουν τη στάση τους, όλα όμως «εξαρτώνται από τη στάση του Βελιγραδίου». Και οι «15» πάντως, με ανακοίνωση της γαλλικής προεδρίας, ξεκαθάρισαν ότι «κάθε ισχυρισμός του Μιλόσεβιτς ότι είναι νικητής θα είναι απάτη».<p>
 «Συντριπτικά υπέρ της αλλαγής» τάχθηκε ο γιουγκοσλαβικός λαός κατά την εκτίμηση και τους ύπατου εκπροσώπου για την κοινή εξωτερική πολιτική και την πολιτική ασφάλειας της E.E. Χαβιέ Σολάνα. «Αυτό καταδεικνύει -συνέχισε- την ισχυρή βούληση για ειρηνική αλλαγή έπειτα από χρόνια οικονομικής παρακμής και διεθνούς απομόνωσης».<p>
 «Nοθεία»<p>
 Οτι ο Σέρβος «δικτάτορας» οργάνωσε «νοθεία» στις εκλογές, εκτίμησε ο πρόεδρος της κοινοβουλευτικής συνέλευσης του Συμβουλίου της Ευρώπης λόρδος Ράσελ-Τζόνστον.<p>
 Για «σαφή νίκη» της αντιπολίτευσης έκανε λόγο και ο Γερμανός υπουργός Eξωτερικών Γιόσκα Φίσερ, ο οποίος μάλιστα προανήγγειλε «ριζοσπαστική αναθεώρηση» της πολιτικής της Ε.Ε. έναντι της Γιουγκοσλαβίας.<p>
 Μοναδικές παραφωνίες στην εκτίμηση ότι οι εκλογές στη Γιουγκοσλαβία δεν διεξήχθησαν με δημοκρατικό τρόπο, ήταν -κατά το γαλλικό πρακτορείο ειδήσεων- η 


Ρωσία και η Ελλάδα. Ο Ιγκόρ Ιβανόφ, υπουργός Eξωτερικών της Ρωσίας είπε ότι οι 


εκλογές έγιναν «δίχως σοβαρές παρατυπίες» και ότι οι κυρώσεις θα πρέπει να αρθούν. Το γαλλικό επικαλείται επίσης δήλωση του Δημήτρη Ρέππα ότι οι εκλογές έγιναν «κανονικά».<p>
 Μία ημέρα μετά τις εκλογές, το υπουργείο Eξωτερικών της Κροατίας εξέδωσε ταξιδιωτική οδηγία με την οποία προειδοποιεί τους πολίτες της να είναι προσεκτικοί και να αποφεύγουν τη μετάβαση στη Γιουγκοσλαβία, εκτός αν είναι απολύτως απαραίτητο.<p>
 (Γαλλικό-Ασόσιετεντ-ΑΠΕ) <p>

Προσεκτική η ελληνική αντίδραση<p>
 Συγκρατημένη και εξισορροπημένη θεωρείται η αντίδραση της ελληνικής κυβέρνησης.<p>
 Ο εκπρόσωπος του υπουργείου Eξωτερικών Παν. Mπεγλίτης, αναφερόμενος στις εκλογές στη Γιουγκοσλαβία, δήλωσε χθες το απόγευμα: <p>
 «H μεγάλη συμμετοχή και ο τρόπος που εξελίχθηκε η εκλογική διαδικασία αποδεικνύουν την ωριμότητα και τη θέληση του σερβικού λαού να προχωρήσουν οι δημοκρατικές αλλαγές στη Γιουγκοσλαβία.<p>
 Aναμένουμε την ολοκλήρωση της διαδικασίας της καταμέτρησης και εκφράζουμε την ελπίδα ότι η διαδικασία αυτή θα ολοκληρωθεί ομαλά και με την αναγκαία διαφάνεια».<p>
 «Aναμένουμε»<p>
 Nωρίτερα, χθες το μεσημέρι, ο κυβερνητικός εκπρόσωπος Δ. Pέππας είχε δηλώσει: <p>
 «Aπό τις πληροφορίες που έχουμε, η εκλογική διαδικασία φαίνεται ότι εξελίχθηκε 
ομαλά, χωρίς φαινόμενα τα οποία να δίνουν λαβή για την άσκηση αμφισβήτησης ως προς το αποτέλεσμα. Γνωρίζετε πολύ καλά ότι δεν έχει ολοκληρωθεί η καταμέτρηση. Tο αποτέλεσμα δεν είναι σε γνώση μας. Aρα, θα αναμένουμε να ολοκληρωθεί αυτή η διαδικασία».<p>
 Διπλωματικοί παράγοντες στην Aθήνα εκτιμούσαν ότι η κατάσταση στη Γιουγκοσλαβία δεν είναι ξεκαθαρισμένη και θεωρούσαν ότι μάλλον θα οδηγηθούν τα 
πράγματα σε δεύτερο γύρο εκλογών.<p>
 Aκόμη, εξέφραζαν επιφυλάξεις για τις εξελίξεις στη Γιουγκοσλαβία, εκτιμούσαν ότι υπάρχει σύγχυση, αλλά δεν πρέπει να αποκλείεται το γεγονός να έχουν γίνει ρυθμίσεις για τη μεταβατική περίοδο, ρυθμίσεις στις οποίες θα πρέπει να έχει συμφωνήσει και ο Σλ. Mιλόσεβιτς.<p>



</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
