<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 26/09/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




<font size=4><b>Α</b></font> νθρώπινες ζωές στις μυλόπετρες της προσφυγιάς, αντικείμενο εκμετάλλευσης, ξεριζωμένες από κάθε δικαίωμα, πατρίδας, οικογένειας, εργασίας, σωματικής ακεραιότητας.<p>
 Kραυγαλέες υποθέσεις ανθρώπων για τις οποίες ξεκινά εκστρατεία η Νεολαία Ενάντια στο Ρατσισμό στην Ελλάδα (YRE). Καλεί σε έμπρακτη διαμαρτυρία συνδικάτα, κοινωνικές-πολιτικές οργανώσεις ενάντια στη ρατσιστική βία και τις απάνθρωπες απελάσεις μεταναστών. Ζητεί να γίνουν κατανοητά τα προβλήματα των μεταναστών στην πραγματική τους ρίζα.<p>
 Κάθε ιστορία μια τραγωδία, αλλά και μια σειρά παραβιάσεων των ανθρωπίνων δικαιωμάτων: Ο Nιγηριανός κάτοχος πράσινης κάρτας Εμανουέλ Οσοντίν, καταγγέλλεται πως κακοποιήθηκε κατά τη συλληψή του σε αστυνομικό τμήμα της Πάτρας. Τα πολλαπλά τραύματά του αποδόθηκαν στο ότι «σκόνταψε και έπεσε τρέχοντας». Επιπλέον παραπέμφθηκε σε δίκη για «αντίσταση κατά της αρχής» για να αθωωθεί από το δικαστήριο. Η YRE καταγγέλλοει την απουσία ανταπόκρισης του υπ. Δημόσιας Τάξης και ζητεί την τιμωρία των υπευθύνων.<p>
 Απώλεια όρασης και ακοής από τη μία πλευρά διαγνώστηκε στο νοσοκομείο όπου μεταφέρθηκε με καθυστέρηση 15 ημερών από τη ΓΑΔΑ ο Aφγανός πρόσφυγας Κχαν Νουρ, που είχε τραυματιστεί κατά τη σύλληψή του. Η YRE που θα φέρει το θέμα στην Ευρώπη, απαιτεί την άμεση απελευθέρωση και παροχή ασύλου στον Κ. Νουρ, την ιατροφαρμακευτική του κάλυψη, αποζημίωση από το ελληνικό κράτος και την παραδειγματική τιμωρία των υπευθύνων.<p>
 Κυνηγημένοι στη Σρι Λανκα όπου κινδύνευε η ζωή τους λόγω του εμφυλίου πολέμου, 


αναγκαστικά άφησαν τη μικρή τους κόρη σε ορφανοτροφείο. Είναι ο Τουσίθα και η Ναγιάνα Γκιλαπθέ, που έφτασαν στην Ελλάδα με τουρκικό λαθρεμπορικό. Οσοι δεν είχαν να δώσουν το έξτρα ποσό που ζήτησε ο λαθρέμπορος, καταδόθηκαν. Μαζί με άλλους τρεις βρίσκονται κρατούμενοι σε αστυνομικά τμήματα της Αττικής έχοντας ήδη λάβει τις πρώτες αρνητικές απαντήσεις στις αιτήσεις πολιτικού ασύλου. Αναζητούνται ευθύνες για την αποβολή της Ναγιάνα μέσα στο τμήμα.<p>
 Αναγνωρισμένος από το 1998 ως πολιτικός πρόσφυγας ο Tούρκος Παγιουρέκ Αουάν, καταδικάστηκε για παράνομη απασχόληση αλλοδαπών, αν και ο εισαγγελέας ζήτησε αθώωση και παρ' όλο που ήταν απλός υπάλληλος. Ο πραγματικός εργοδότης δεν κατηγορήθηκε καν. Μετά την έκτιση της ποινής προορίστηκε για απέλαση. Η προσφυγή του κατά αυτής της απόφασης έγινε δεκτή από τις 29 Ιουλίου, αλλά συνεχίζεται η κράτησή του! <p>
 Δώδεκα χρόνια πικρής δουλειάς είχε στην Ελλάδα ο Τυνήσιος Αφέτ Μπουζαγιάν. Ο εργοδότης του επόπτης εργασίας στο Αργος, του εξέδωσε άδεια εργασίας, παρακρατούσε όμως επί χρόνια τα χαρτιά του αλλά και τα λεφτά που δικαιούταν ο Αφέτ. Οταν ο πρόσφυγας τα διεκδίκησε, τον κατήγγειλε. Ο Αφέτ κρατείται, 4 μήνες τώρα, προς απέλαση.<p>
 N. ΓIANNIPH<p>
 Kαταυλισμός απόγνωσης  στην καρδιά της Aθήνας  Tριάντα παιδιά επιζητούν μια στέγη και ένα κομμάτι ψωμί. Kαι βρίσκονται στην καρδιά της Aθήνας. Kι έρχεται και χειμώνας.<p>
 Της ΓEΩPΓIAΣ ΔAMA<p>
 <font size=4><b>Π</b></font>ερνώντας από τους πάγκους της έκθεσης βιβλίου, στο Πεδίο του Αρεως, πέφτουμε πάνω στον «καταυλισμό» της ντροπής: πάνω σε απλωμένα χαρτόκουτα και κουβέρτες, 
κάθονται δεκάδες Τούρκοι, κουρδικής καταγωγής, γυναικόπαιδα κυρίως. <p>
 Δίπλα τους, κάποιοι γείτονες που τους έφεραν ρούχα και φαγητό και δύο αστυνομικοί που αναρωτιούνται «πώς θα επιβιώσουν το χειμώνα». Είναι μία καραβιά, 130 πρόσφυγες, που βρέθηκαν πριν από μερικές μέρες στην Τήνο. Το σαπιοκάραβο που τους μετέφερε έμεινε από μηχανή και... προσάραξε.<p>
 Ο Μουσταφά δείχνει, φοβισμένα, τις ροζ κάρτες αιτούντων άσυλο (πολιτικών προσφύγων). Μοιάζει για 60 χρονών αλλά γεννήθηκε το '65. Λέει πως πλήρωσαν για 
να πάνε από τη Σμύρνη στην Ιταλία κάπου 3.000 δολάρια ο καθένας. <p>
 Παρακολουθώντας τον μικρό, που βουτάει ένα καρβέλι ψωμί και τρέχει, ρωτήσαμε γιατί άφησαν τον τόπο τους και μάλιστα, με κίνδυνο της ζωής τους. «Ηρθαμε όλοι 
από τις κουρδικές περιοχές της νότιας Τουρκίας. Εκεί, σήμερα, ο τουρκικός στρατός ισωπεδώνει τα χωριά. Μετά τη σύλληψη του Οτσαλάν δεν υπάρχει καμία προστασία. Το κυνηγητό συνεχίζεται με εντονότερους ρυθμούς».<p>
 Ο Μεμέτ συμπληρώνει: «Eίμαστε οικοδόμοι. Στα χωριά επικρατεί φτώχεια και πείνα. Επί μήνες δεν βρίσκουμε μεροκάματο. Ελπίζουμε ότι στην Ευρώπη μας περιμένει μια καλύτερη ζωή. Με ελευθερίες, ανθρώπινη μεταχείριση και χρήματα».<p>
 Η Σεφκάν είναι δύο χρονών. Η Ροζαλίν πέντε. Προσπαθούν να φάνε με τα βρώμικα χέρια τη ζεστή μακαρονάδα που τους μοιράζει η Τασία Αρτοπούλου. Ο ένας βοηθάει 
τον άλλο, «αγαπιούνται», τονίζει η Τασία.<p>
 Οι περαστικοί τους κοιτάζουν έκπληκτοι να τρώνε τη γλυκιά βανίλια με ψωμί κάτω 
από το άγαλμα του Μάρκου Μπότσαρη. Τα δεκάδες παιδικά χέρια ν' απλώνονται για ένα βραστό αβγό... Οι άνδρες ρωτάνε αν μπορούν να προσληφθούν για να μαζεύουν τα σκουπίδια από το δρόμο.<p>
 Από την Υπατη Αρμοστεία του ΟΗΕ μας ενημέρωσαν πως οι ίδιοι ζητούν να μείνουν όλοι μαζί και μέχρι στιγμής, το υπ. Υγείας που είναι αρμόδιο πρότεινε τη μεταφορά τους σε Κέντρα της Πεντέλης, της Θεσσαλονίκης και της Νέας Μάκρης.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
