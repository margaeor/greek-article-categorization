<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 26/09/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





<font size=4><b>Σ</b></font>υντονισμένοι στη «συχνότητα» της πρώτης προβολής, και μάλιστα από το υπερπέραν, ικανή να φέρνει σε επικοινωνία τον πεθαμένο πατέρα με το γιο του, αλλά και ένας υπέροχος επικηρυγμένος Ντερκ Μπόγκαρντ να συναγωνίζεται, υποκριτικά, τον εφημέριο Τζον Μιλς, πλάι στο μελωδικό έρωτα του Ντάγκλας Σερκ, 

συνεχίζει, σήμερα, τις προβολές του, στη μεγάλη οθόνη του «Παλλάς» το 13ο Πανόραμα Ευρωπαϊκού Κινηματογράφου της «Ε».<p>
 Η avante premire της ημέρας έρχεται από τον πλανήτη Χόλιγουντ και μας συστήνεται με τον τίτλο «Φονική συχνότητα» (Frequenc y), σε σκηνοθεσία Γκρέγκορι Χόμπλιτ, γνωστού από το «Primal Fear» (Φόβος Ενστίκτου), που το 1996 

οδήγησε τον πρωτοεμφανιζόμενο ηθοποιό Εντουαρντ Νόρτον στις υποψηφιότητες των Οσκαρ, στη κατηγορία του Β' Ανδρικού Ρόλου. «Στη φονική συχνότητα», τώρα, ο Χόμπλιτ εισβάλλει στην καλοσκηνοθετημένη επιστημονική φαντασία, επιλέγοντας πάλι έναν ελπιδοφόρο νέο ηθοποιό, τον Τζιμ Κάβιζιελ, αστυνόμο στο επάγγελμα, ο 

οποίος βρίσκει ένα παλιό ασύρματο και με τη βοήθεια σπάνιων καιρικών φαινομένων ανοίγει την πόρτα στη διάσταση του χωροχρόνου, καταφέρνοντας να επικοινωνήσει με τον σκοτωμένο, σε ατύχημα, πυροσβέστη πατέρα του (Ντένις Κουέιντ), τριάντα χρόνια πριν. Σκοπός του, βεβαίως, είναι ν' αποτρέψει τον πατέρα του από το ατύχημα, αλλά αυτή η ανωμαλία στη ροή της εξέλιξης δημιουργεί μια σειρά από φόνους, στα θύματα των οποίων συμπεριλαμβάνεται και η 

μητέρα του.<p>
 «Η μοίρα τους ήταν γραμμένη με αίμα», αφορά την ταινία του Ρόι Μπέικερ «The singer not the song» (1960), με πρωταγωνιστές τον Ντερκ Μπόγκαρντ, τον Τζον Μιλς και τη Μιλέν Ντεμονζό. Σ' ένα χωριό του Μεξικού, στη μέση του πουθενά, ο καταζητούμενος και άθεος ληστής Ανασλέτο, προσπαθεί να αποφύγει τις διωκτικές αρχές, βρίσκοντας καταφύγιο στην εκκλησία του χωριού και στη φροντίδα του παπά 

Τζον Μιλς. Δυνατές προσωπικότητες και οι δύο άνδρες, αναπτύσσουν μια σχέση που 

ξεπερνάει τα όρια της φιλίας για να γίνει ερωτική έλξη. Ανάμεσά τους, η ερωτευμένη με τον ιερέα, Μιλέν Ντεμονζό. Κοινωνικό δράμα χαρακτήρων, απογειωτικές ερμηνείες, δράση αλλά και χιούμορ σε μια ταινία με ευαίσθητο και συνάμα τολμηρό θέμα για την εποχή που γυρίστηκε. Είναι η χρονική στιγμή που ο 39χρονος Μπόγκαρντ, αρχίζει ν' αναζητάει ενδιαφέροντες και προκλητικούς κινηματογραφικούς ρόλους, κάνοντας την αρχή με τη συγκεκριμένη ταινία, ελάχιστους μήνες πριν από το «Victim» (Το τηλεφώνημα που σκοτώνει) και τρία χρόνια πριν τη σημαντική του συνεργασία με το σκηνοθέτη Τζόζεφ Λόουζι.<p>
 Ο Δανός σκηνοθέτης Ντάγλας Σερκ στη γερμανική του περίοδο, έδωσε μεταξύ άλλων το 1936 και την ταινία «Ανοιξιάτικες αγάπες». Ενα χιουμοριστικό μουσικό ρομάντζο με τη διάσημη σοπράνο Μάρτα Εγκερτ στον πρωταγωνιστικό ρόλο, όπου καταφθάνει ινκόγκιτο στη γερμανική ύπαιθρο από το Μόναχο για να τραγουδήσει σε 

μια γιορτή αφιερωμένη, όπως κάθε χρόνο, στη μνήμη μιας αοιδού. Εκεί γνωρίζει το μεγάλο έρωτα, αλλά και τον πατέρα που αναζητούσε σ' όλη της τη ζωή. Με τις «Ανοιξιάτικες αγάπες», τρίτη ταινία της καριέρας του Σερκ, εγκαινιάζεται η συνεργασία του σκηνοθέτη με τον εικονολήπτη Φραντς Βάιμαϊρ, με τον οποίο θα γυρίσουν στη συνέχεια τις περίφημες ταινίες με τη Σάρα Λεάντερ. Λόγω της επιτυχίας, την ίδια ακριβώς χρονιά ο Ντάγκλας Σερκ γυρίζει τη γαλλική εκδοχή της ταινίας με τον τίτλο «La chanson du souvenir», πάλι με την Μόρτα Εγκερτ στον πρωταγωνιστικό ρόλο.<p>
 Το 12λεπτο «Serenata da un soldo» του Βαλέριο Ζουρλίνι, γυρισμένο το 1953, αφηγείται τη δράση και τις συνθήκες των παιδιών που έπαιζαν, κάποτε, μουσική με μηχανικά πιάνα στους δρόμους των πόλεων, κυρίως σε λαϊκές και εργατικές συνοικίες, έναντι μιας ασήμαντης αμοιβής. Οι μικροί οργανοπαίχτες ήταν το αναπόσπαστο και κάπως εύθυμο κομμάτι της μελαγχολικής ατμόσφαιρας αυτών των ανθρώπων, πριν ακόμα εισβάλουν στη ζωή οι χαοτικοί ήχοι των αυτοκινήτων και οι 

ενοχλητικοί θόρυβοι των τρανζίστορ.<p>
 Από τη μικρού μήκους, στην ταινία μεγάλης διάρκειας του Ιταλού σκηνοθέτη, με τον τίτλο «Seduto alla sua destra» του 1968, με τον ελληνικό τίτλο «Ο θάνατος ενός ήρωα». Ο Ζουρλίνι, εδώ, καταθέτει ένα αντιρατσιστικό μανιφέστο, αποδεικνύοντας ότι οι διαχωρισμοί και οι διαφορές ανάμεσα στους ανθρώπους δεν έχουν κάνουν ούτε με το χρώμα του δέρματος ούτε με τον τόπο που ζει κάποιος, αλλά με τις προσωπικές αρχές και τις πεποιθήσεις, που είναι πάντα υπεράνω φυλών. Το ίδιο κελί μοιράζονται ο Aφρικανός αρχηγός, Μορίς Λαλουμπί, μιας ειρηνικής φυλής που σφαγιάστηκε από λευκούς μισθοφόρους, και ο νεαρός Ιταλός τυχοδιώκτης Ορέστης. Παρά τα βάναυσα βασανιστήρια, ο Μορίς επιμένει στις αρχές 

του περί μη βίας και ο Ορέστης αρνείται να δώσει πληροφορίες για τη δράση των ανταρτών.<p>
 Πρόγραμμα «Παλλάς»<p>
 4.00: «Ανοιξιάτικες αγάπες» (85') του Ντάγκλας Σερκ<p>
 6.00: «Sedutto alla sua destra» (89') του Βαλέριο Ζουρλίνι<p>
 «Serenata da un soldo» (12') του Βαλέριο Ζουρλίνι<p>
 7.45: Ντερκ Μπόγκαρντ «Η μοίρα τους ήταν γραμμένη με αίμα» (129') του Ρόι Μπέικερ<p>
 10.15: AVANTE - PREMIERE «Φονική Συχνότητα» (119') του Γκρέγκορι Χόμπλιτ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
