«Σάμινα» πηγαίνοντας στα στρατόπεδά τους. Κατέληξαν να πολεμάνε με έναν νέο εχθρό, τα μανιασμένα κύματα του Αιγαίου, για να σώσουν τις ζωές τους και τις ζωές όσων άλλων μπορούσαν.
Μία το μεσημέρι χθες, στη στρατιωτική διοίκηση Αθηνών, στην Κατεχάκη, προσγειώνεται ένα ελικόπτερο του Στρατού Ξηράς. Τα στροφεία δεν σταματούν. Η μπουκαπόρτα ανοίγει και 19 στρατιώτες βγαίνουν κοιτάζοντας τις κάμερες που περίμεναν να καταγράψουν τα πρόσωπά τους. 
 Δεκαεννιά νέα παιδιά, στρατιώτες όλοι, βρέθηκαν πριν από τρεις ημέρες μέσα στο
«Σάμινα» πηγαίνοντας στα στρατόπεδά τους. Κατέληξαν να πολεμάνε με έναν νέο εχθρό, τα μανιασμένα κύματα του Αιγαίου, για να σώσουν τις ζωές τους και τις ζωές όσων άλλων μπορούσαν. 
 Τέσσερις από αυτούς, μια γερή ομάδα καταδρομέων, που μέσα σε μιία ώρα προσέφεραν στην πατρίδα όσα λίγοι από εμάς θα προσφέρουμε σε ολόκληρη τη ζωή μας, πήραν στα χέρια τους παιδιά και μεγάλους τραβώντας τους από την κόλαση του ναυαγίου. Σεμνοί, άφησαν πρώτα τους συναδέλφους τους να μιλήσουν για τις συνθήκες του ναυαγίου. Μόνο όταν ρωτήθηκαν μίλησαν για τη δική τους εμπειρία και με έναν τρόπο που τιμά τον άνθρωπο και την ιδιότητα του καταδρομέα.
 «Δεν σώσαμε εμείς το παιδί. Αυτό έσωσε εμάς. Αυτό μας έδινε κουράγιο όταν κουραζόμασταν. Ακούγαμε το κλάμα του και μας έδινε δύναμη», ήταν τα λόγια των Αλέκου Γεωργιάδη, Απόστολου Φλώρου, Μιχάλη Σταματιανού και Απόστολου Λιμπιτσιάνη, καταδρομέων του Ελληνικού Στρατού. 
 Η κούραση δεν ήταν εμφανής στα πρόσωπά τους. Αυτό που διέκρινε κανείς ήταν οι συσπάσεις στους μυς, όπως όταν σφίγγουμε τα δόντια για να πετύχουμε κάτι. Κάποιοι δεν ήθελαν να μιλήσουν καθόλου για το γεγονός. Κάποιοι άλλοι άδραξαν την ευκαιρία: «Το μόνο που θέλω είναι να ευχαριστήσω τους Παριανούς που μας έσωσαν. Αν δεν ήταν αυτοί, θα είχαμε πνιγεί. Τίποτα δεν λειτούργησε στο πλοίο.
 Τα λόγια τους ήταν λιγοστά. Τα λεωφορειάκα του Στρατού τούς περίμεναν για να τους μεταφέρουν στο στρατιωτικό νοσοκομείο για κάποιες εξετάσεις και στη συνέχεια μια μεγάλη άδεια για να ηρεμήσουν, όσο αυτό μπορεί να γίνει.
