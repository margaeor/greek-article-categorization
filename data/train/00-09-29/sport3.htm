<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<B> ΝΙΚ.ΠΑΠΑΔΟΓΙΑΝΝΗ<p></B>
 «Ηρθα εδώ για να κερδίσω το χρυσό μετάλλιο και πιστεύω ότι είμαι σε θέση να το κατακτήσω».<p>
 Ο Αμιράν Καρντάνοφ, που έχει ήδη φτάσει στα ημιτελικά της κατηγορίας των 54 κιλών της ελευθέρας, δεν είναι βέρος Ελληνας. Μας ήρθε πριν από 5 χρόνια από τη μακρινή Οσετία κι άφησε πίσω του μια μεγάλη φαμίλια, της οποίας ένα μέλος (ο εξάδελφος Μουράτ Καρντάνοφ) κέρδισε την Τετάρτη χρυσό μετάλλιο στην ελληνορωμαϊκή! Σειρά του 24χρονου Αμιράν, άραγε; Λλλες δύο νίκες χρειάζεται για ν' αγγίξει το χρυσάφι...<p>
 Στον όμιλο των τεσσάρων όπου κληρώθηκε χθες, ο μικρόσωμος πρωτοπαλαιστής έμοιαζε με ταύρο σε υαλοπωλείο: 4-1 τον Σκοπιανό Βιτάλι Ραϊλεάν, 7-0 τον Πέρση Μπενάμ Ταγεμπί Κερμανί, 10-0 τον Μογγόλο με το απίθανο όνομα Τουμεντεμπερέλ Ζουουνμπαγιάν. <p>
 Περίπατος! Κι έτσι πήρε εισιτήριο κατ' ευθείαν για τα ημιτελικά, ενώ οι υπόλοιποι έξι μνηστήρες του βάθρου θα παίξουν νωρίτερα σήμερα και προημιτελικό, αφού προκρίθηκαν από γκρουπάκια των τριών. Στην παρέα των διεκδικητών δεν βρίσκεται πλέον ο Κουβανός πρωταθλητής Κόσμου Βιλφρέντο Γκαρσία, αφού τον κατατρόπωσε 7-1 ένας Βούλγαρος ονόματι Κοντόεφ.<p>
 Τον εθνικό ύμνο τον έχει μάθει άραγε ο δικός μας; Αν μη τι άλλο, ο Καρντάνοφ (που κατάφερε να χάσει 2, 5 κιλά μέσα σε 36 ώρες, ώστε να συμμετάσχει στην κατηγορία των 54 κ.) δεν είναι χθεσινός στην Ελλάδα. Μας εκπροσώπησε και στους Ολυμπιακούς της Ατλάντα, όπου δεν μπόρεσε να διακριθεί...<p>
 <B>Ο ΞANΘΟΠΟYΛΟΣ<p></B>
 Μισό λεπτό, όμως, δεν τελειώσαμε εδώ. Με δύο νίκες ξεκίνησε στα 97 κιλά και ο Αφταντίλ Ξανθόπουλος, ο οποίος κέρδισε τον όμιλό του και συνεχίζει στα προημιτελικά. Ο Ξανθόπουλος, που προέρχεται από τη Δημοκρατία της Γεωργίας, κέρδισε πρώτα τον Νιγηριανό Βίκτορ Κοντέι με 4-1 στα σημεία και κατόπιν τον Ολλανδό Γκεόργκε Τορτσινάβα με 3-0. Στο δρόμο του για τα αποψινά ημιτελικά, τελευταίο εμπόδιο είναι (το μεσημεράκι) ο Ρώσος Σαγκίντ Μουρτασαλίεφ.<p>
 Από τις πρώτες πρωινές ώρες μπήκαν στο χορό και οι υπόλοιποι λεβέντες του Ηρακλή Δεσκουλίδη: ο φιλόδοξος Χβίτσας Πολυχρονίδης στα 58 κιλά, ο Νίκος Λοϊζίδης στα 69 και ο Στάθης Τοπαλίδης στα 130. <p>
 «Ορισμένοι από αυτούς υποτίθεται ότι ήρθαν μόνο για τη συμμετοχή, αλλά αυτό είναι ψευδαίσθηση», τονίζει ο Δεσκουλίδης. «Για να προκριθούν στο Σίδνεϊ οι αθλητές που βλέπετε, Ελληνες και μη, πέρασαν από ψιλό κόσκινο. Είναι οι είκοσι καλύτεροι του κόσμου σε κάθε κατηγορία. Συνήθως, το πρώτο παιχνίδι είναι αυτό που κλείνει ή ανοίγει το δρόμο προς τη διάκριση».<p>
 Το ίδιο έλεγε χθες το μεσημέρι σε μία άλλη γωνιά του Σίδνεϊ ένα πανύψηλο παλικαράκι με λευκή στολή, ο Θεσσαλονικιός Αλέξανδρος Νικολαΐδης, που έχει μπόι 2, 02 μ. Το τάε κβον ντο τον έκλεψε τελευταία στιγμή μέσα από τα χέρια του μπάσκετ (Μακεδονικός) και του χάρισε συγκινήσεις χωρίς προηγούμενο. Πρωταθλητής Ευρώπης δύο φορές, ο 21χρονος Νικολαΐδης, αλλά και πρωταθλητής κόσμου στους εφήβους, θα ήταν ακλόνητο φαβορί αύριο στα 80<p>
 κιλά, αν δεν είχε μείνει πίσω από πολύ σοβαρό τραυματισμό στα μισά της χρονιάς. Ακόμη κι έτσι, έχει σοβαρές ελπίδες μέχρι και για χρυσό. Δεύτερος Μουρούτσος σαν να λέμε! <p>
 Η κοπελιά της παρέας, η Αρετή Αθανασοπούλου, δεν άντεξε την πίεση των ημερών. Ξεκίνησε με μία νίκη επί της Αιγύπτιας Σιμάα Αφίφι χθες στα 57 κιλά (7-7 τα σημεία, οι κριτές έδωσαν τη νίκη στην Ελληνίδα με «υπεροχή»), αλλά στη συνέχεια ηττήθηκε από την Ολλανδέζα Βιρχινία Λόουρενς με 9-6 και έμεινε έξω από τη διεκδίκηση των μεταλλίων.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
