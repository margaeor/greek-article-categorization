<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 28/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου Γ. AΓΓEΛH<p>
Οταν τα «νέα» δεν είναι πια νέα, όπως π.χ. η σημερινή μείωση των επιτοκίων από την Τράπεζα της Ελλάδος, τότε και οι επιπτώσεις τους στις αγορές είναι μηδενικές ή και αποτελούν «αφορμές» για να δικαιολογηθούν κάποιες κινήσεις, συνήθως αρνητικές, στις χρηματιστηριακές αγορές.<p>
Η αναμενόμενη μείωση είναι της τάξης τού 0,5% πιθανότατα και το ενδεχόμενο να είναι μεγαλύτερη θα μπορούσε να ξαφνιάσει κάπως τις αγορές κεφαλαίου και συναλλάγματος.<p>
Είναι γεγονός ότι η μείωση αυτή, αν δεν είχε μεσολαβήσει η απόφαση της Τράπεζας Alpha Bank να «ρίξει» σε επίπεδα ευρώ τα επιτόκια των καταναλωτικών δανείων, δεν θα προκαλούσε το παραμικρό ενδιαφέρον και θα αποτελούσε μια φυσιολογική και απόλυτα προβλέψιμη κίνηση στο πλαίσιο της διαδικασίας ομαλής προσαρμογής των επιτοκίων.<p>
Τώρα όμως το περιβάλλον έχει αποκτήσει μια νέα δυναμική, καθώς μέσα στο καλοκαίρι ο κύκλος της αποκλιμάκωσης των επιτοκίων θα επιταχυνθεί και θα αναγκάσει τις τράπεζες να ξανακοιτάξουν τους ισολογισμούς τους, την ίδια στιγμή που θα αναθεωρούν τις στρατηγικές για την «επιβίωσή» τους με το νέο ανταγωνισμό.<p>
Το δεύτερο πρόβλημα που έχει ανακύψει με την επίσπευση της αποκλιμάκωσης των επιτοκίων, είναι η δημιουργία πληθωριστικών επιπτώσεων, τις οποίες η ΤτΕ δεν μπορεί πλέον να αντιμετωπίσει με τα συνήθη νομισματικά μέσα. Η διοίκηση της ΤτΕ αμέσως μετά την απόφαση της Alpha ήρθε σε επαφή με τους διοικητές των υπόλοιπων εμπορικών τραπεζών και καθώς φαίνεται πέτυχε τη μέγιστη δυνατή καθυστέρηση από μέρους τους, όσον αφορά την προσαρμογή τους στο νέο ανταγωνιστικό περιβάλλον.<p>
Την Παρασκευή μάλιστα ο διοικητής της ΤτΕ σε μια τελευταία επαφή με το διοικητή της Εθνικής συμφώνησαν να ακολουθηθεί μια σταδιακή και κατά τομέα δανείων διαδικασία προσαρμογής των επιτοκίων, έτσι ώστε να αποφευχθεί η απότομη πτώση και να γίνει δυνατή η απορρόφηση των κραδασμών από την αγορά.<p>
Παράλληλα όμως η ΤτΕ, σύμφωνα με πληροφορίες, αναθεωρεί το αρχικό της σχέδιο για την απελευθέρωση των υποχρεωτικών καταθέσεων των εμπορικών τραπεζών και διαφοροποιεί τη διαδικασία απελευθέρωσης ανάμεσα στις νέες καταθέσεις, ήτοι αυτές που θα υποχρεούνται να κάνουν στο δεύτερο εξάμηνο οι τράπεζες και στα παλιά τους υπόλοιπα. Σύμφωνα με το νέο σχεδιασμό οι νέες καταθέσεις θα μειωθούν σταδιακά από το 12% στο 2% μέχρι τέλος του χρόνου, ενώ τα παλιά υπόλοιπα είναι πολύ πιθανό να μείνουν στο 12% μέχρι το τέλος του χρόνου.<p>
Μια άλλη, πάντως, πλευρά του προβλήματος που έχει δημιουργηθεί αφορά στη λειτουργία της διατραπεζικής αγοράς. Συγκεκριμένα, για αρκετά μεγάλο διάστημα θα υπάρχει το παράδοξο φαινόμενο τα επιτόκια στη διατραπεζική αγορά να μην επιτρέπουν πλέον τη χρηματοδότηση των χαμηλότοκων δανείων που δίνουν και θα συνεχίσουν να δίνουν ολοένα και περισσότερο οι εμπορικές τράπεζες, ιδιαίτερα όσο τα επιτόκια καταθέσεων θα εξακολουθούν να παραμένουν κοντά στα σημερινά επίπεδα.<p>
Το γεγονός αυτό εκτιμάται ότι θα αναγκάσει τις εμπορικές τράπεζες να προσφύγουν σε χρηματοδότηση ευρώ και να επιβαρύνουν έτσι σημαντικά το Ισοζύγιο Τρεχουσών Συναλλαγών.<p>
Βέβαια, όπως επισημαίνει στην «Οικονομική» ανώτερο διοικητικό στέλεχος της ΤτΕ, «από το τέλος του έτους το ισοζύγιο δεν θα επιβαρύνει τη συναλλαγματική πολιτική, καθώς θα είναι εσωτερικό πλέον το χρέος σε ευρώ...». Παρ' όλα αυτά όμως, στο μεσοδιάστημα, οι πιέσεις θα είναι αισθητές και ήδη ανησυχούν αρκετά τις αρμόδιες υπηρεσίες της ΤτΕ.<p>
Ολα όμως θα εξαρτηθούν από το πόσο γρήγορα θα κινηθούν οι υπόλοιπες εμπορικές τράπεζες στα βήματα της Alpha και κυρίως οι μεγάλες τράπεζες που έχουν τα σημαντικά μερίδια της καταναλωτικής πίστης όπως η Eurobank, η Εθνική κ.λπ.




	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
