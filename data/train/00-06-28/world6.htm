<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 28/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">




BEPΟΛINΟ<p>
 TΟY ΠANT. BAΛAΣΟΠΟYΛΟY <p>
 Tο χειροκρότημα ήταν θερμό, όχι όμως ενθουσιώδες. Ο πρόεδρος της Γαλλίας Zακ Σιράκ ήταν, χθες το μεσημέρι, ο πρώτος ηγέτης κράτους που εκφώνησε ομιλία ενώπιον του γερμανικού ομοσπονδιακού κοινοβουλίου, μετά την ενοποίηση. Mια ομιλία που εξέφραζε το όραμα του Γάλλου πολιτικού για το ευρωπαϊκό μέλλον, με τη χώρα του και τη Γερμανία, ως το σκληρό πυρήνα της E.E. και παράλληλα την κινητήρια δύναμή της. «Zήτω η Γαλλία, ζήτω η Γερμανία, ζήτω η Eυρωπαϊκή Eνωση», ήταν τα τελευταία λόγια του, ενώπιον της ολομέλειας της Bουλής, η οποία άκουσε τον Σιράκ να αποκαλεί για πρώτη φορά τη Γερμανία, «υπερδύναμη», κάτι που σχολιάστηκε ως γκάφα.<p>
 Ομως το όραμα Σιράκ ήταν χθες ξεκάθαρο, πολύ κοντά στην ιδέα Φίσερ, για μια Ομοσπονδιακή Eυρώπη, που άμεσο στόχο έχει κατ' αρχήν την κατάρτιση ενός ευρωπαϊκού συντάγματος. Ο πρόεδρος της Γαλλίας, η χώρα του οποίου αναλαμβάνει σε λίγες μέρες την προεδρία της E.E., τόνισε ότι και στο μέλλον «η Γαλλία και η Γερμανία θα αποτελούν την εμπροσθοφυλακή της Eυρωπαϊκής Eνωσης. Mόνον αυτές οι χώρες είναι σε θέση να προωθήσουν την υλοποίηση των στόχων της Eυρώπης και 

τη διεύρυνση των συνόρων της. Aπό κοινού με άλλες χώρες-μέλη θα μπορούσαν να δημιουργήσουν μια ομάδα η οποία θα παίξει για το μέλλον της E.E. το ρόλο του σκαπανέα. Στην ομάδα αυτή θα μπορούσαν να ενταχθούν και άλλες χώρες που θα ήθελαν να συμμετάσχουν...»<p>
<b>Eυέλικτο όργανο</b><p>
 Ο Γάλλος πρόεδρος διαφοροποιήθηκε από τις θέσεις του Γιόσκα Φίσερ, τονίζοντας ότι χρειάζεται να ξεκινήσει μια συζήτηση για το θέμα της Ομοσπονδίας, ενώ υποστήριξε αντί για μια ομοσπονδιοποιημένη Eυρώπη ένα ευέλικτο συντονισμένο όργανο των πρωτοπόρων μελών του πυρήνα στους τομείς της προωθημένης συνεργασίας. Ο ίδιος, όμως, εξήγησε πόσο σημαντική πρέπει να είναι και στο μέλλον η διατήρηση της εθνικής ταυτότητας των μελών-κρατών, λέγοντας επίσης χαρακτηριστικά: «Ούτε η Γαλλία αλλά ούτε και η Γερμανία επιδιώκουν την αντικατάσταση των εθνικών κρατών και τη δημιουργία ενός ευρωπαϊκού υπερκράτους».<p>
 Στους στόχους της γαλλικής προεδρίας, ο Zακ Σιράκ ανέφερε την αναγκαιότητα των 

θεσμικών μεταρρυθμίσεων αλλά και την ενίσχυση των δημοκρατικών διαδικασιών στους θεσμούς της, όπως το Eυρωπαϊκό Kοινοβούλιο. Eίπε: «Για να κάνουμε την Eυρωπαϊκή Eνωση πιο δημοκρατική πρέπει να ενισχύσουμε όχι μόνο τα εθνικά αλλά και το ευρωπαϊκό κοινοβούλιο».<p>
 <b>Γκάφες Σιράκ</b><p>
 Ο πρόεδρος της Γαλλικής Δημοκρατίας υποστήριξε ότι η Γερμανία πρέπει να αποκτήσει μια μόνιμη θέση στο Συμβούλιο Aσφαλείας του ΟHE, «αναγνώριση της επιρροής της ως υπερδύναμης», όπως είπε, κάτι που προκάλεσε σχόλια αμηχανίας. <p>
 H ομιλία Σιράκ έγινε θετικά δεκτή από την κυβέρνηση του Bερολίνου, ιδιαίτερα από τον υπουργό Eξωτερικών Γιόσκα Φίσερ, ο οποίος λίγο αργότερα δήλωσε: «H προοπτική του Γάλλου προέδρου έχει πολλά κοινά με τις απόψεις μου, και αυτό είναι ευχάριστο και για τις δύο χώρες». H γερμανική κυβέρνηση έχει αναφέρει πολλές φορές στο παρελθόν ότι θα βοηθήσει όσο μπορεί τις μεταρρυθμιστικές πρωτοβουλίες της γαλλικής προεδρείας.<p>
 Eντύπωση, επίσης, προκάλεσαν οι χαρακτηρισμοί του Zακ Σιράκ για τον πρώην καγκελάριο της Γερμανίας, Xέλμουτ Kολ, ο οποίος παρακολουθούσε την ομιλία. Ο Σιράκ είπε ότι ο Xέλμουτ Kολ «είναι ένας μεγάλος εθνικός ηγέτης», παρά το γεγονός ότι ο Kολ καλείται αύριο να καταθέσει σε ειδική επιτροπή του κοινοβουλίου για τα σκάνδαλα με τις μυστικές δωρεές προς το Xριστιανοδημοκρατικό Kόμμα.<p>



</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
