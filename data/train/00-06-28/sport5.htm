<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 28/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




ΑΜΣΤΕΡΝΤΑΜ, ΑΠΟΣΤΟΛΗ<p>
 Του ΑΛ. ΣΠΥΡΟΠΟΥΛΟΥ<p>
 <font size=4><b>Η</b></font> αρχική, και πολύ λογική, σκέψη της Επιτροπής Διαιτησίας της UEFA (πρόεδρος ο Μαλτέζος Μίφσουντ, αντιπρόεδρος ο Σουηδός Μπιορκ, «ινστρούκτορες» ο Αγγλος Ρίντεν κι ο Γερμανός Ροτ, μέλη ο Σλοβάκος Μάρκο, ο Βέλγος Πονέ, ο Ολλανδός Φαν 

Ντερ Κροφτ κι ο Γάλλος Βοτρό) ήταν ν' αποφάσιζαν την Παρασκευή το πρωί ποιον θα ορίσουν ρέφερι του τελικού. Αφού, πρώτα, θα ήξεραν ποιες ομάδες θα παίξουν την Κυριακή στο Ρότερνταμ.<p>
 Προχθές, επρόκειτο ν' ανακοινωθούν οι τετράδες (διαιτητής, βοηθοί, αναπληρωματικός) μονάχα για τους δύο ημιτελικούς. Αλλά, προφανώς, πάνω στο μαγείρεμα της σούπας βγήκαν κι οι τρεις από τους τέσσερις (μένει μόνο να οριστεί ο τέταρτος) του τελικού. Ο Σουηδός Αντερς Φρισκ, με πλαϊνούς το συμπατριώτη του Λάιφ Λίντμπεργκ και τον Δανό Γενς Λάρσεν, η ίδια τριάδα που «έπαιξε» ένα από τα Ρεάλ Μαδρίτης-Μπάγερν εφέτος στο Τσάμπιονς Λιγκ.<p>
 <B>ΜΕΘΟΔΕΥΣΕΙΣ</B><p>
 Το πρόσχημα που προβλήθηκε ήταν διττό: Ενα, να 'χει ο διαιτητής ικανό χρονικό διάστημα ψυχολογικής και αγωνιστικής προετοιμασίας μπροστά του. Δύο, να 'χει ο 

Τύπος την άνεση χρόνου να μιλήσει με το ρεφ (επί τόπου, τη Δευτέρα) στο καμπ των διαιτητών έξω από τις Βρυξέλλες! <p>
 Με αυτή την πολύ ωραία δικαιολογία, λοιπόν, εκ των πραγμάτων έβγαιναν έξω από την κούρσα ο Ιταλός Κολίνα, ο Ολλανδός Γιολ κι ο Πορτογάλος Μέλο Περέιρα (αφού 

Ιταλία, Ολλανδία, Πορτογαλία μπορεί να 'ναι στον τελικό), ο Ισπανός Γκαρθία Αράνδα είχε οριστεί σε προημιτελικό οπότε εντάξει, τους ημιτελικούς τους πήραν 

έναν ο Αυστριακός Μπένκε κι έναν ο Γερμανός Μερκ κι από τους δύο που απέμεναν στο τέλος, ο Ντάλας τα είχε κάνει ρόιδο και στο Ιταλία - Τουρκία και στο Γιουγκοσλαβία - Νορβηγία, οπότε ο Φρισκ ήταν πια, ακριβέστερα μεθοδεύτηκε άριστα να είναι, η μοναδική επιλογή. Κι έτσι, προκειμένου ο Τύπος να διευκολυνθεί στο να κάνει τη δουλειά του, η επιτροπή διεκπεραίωσε το θαυμάσιο ρουσφέτι της στον πρόεδρο της UEFA, συμπατριώτη του Φρισκ, Λέναρτ Γιόχανσον.<p>
 Ο Φρισκ καταγίνεται, όταν δεν είναι διαιτητής, με ασφάλειες. Η πρώτη δουλειά του, όταν πληροφορήθηκε ότι πήρε το χρίσμα, ήταν να συνεννοηθεί με το γυμναστή 

των διαιτητών του EURΟ για να καταρτίσουν το πρόγραμμα δουλειάς των επόμενων ημερών. Η δεύτερη; Να κανονίσει, Δευτέρα βράδυ, να πάει σινεμά να δει τον «Gladiator»! «Hμασταν όλοι, όσο συνεδρίαζε η επιτροπή, σε υπερένταση» είπε στην προγραμματισμένη συνέντευξη Tύπου. «Οταν είδα ότι δεν ήμουν στους ημιτελικούς, η αγωνία μου κορυφώθηκε. Ωσπου άκουσα το όνομά μου για τον τελικό. Αισθάνομαι πως ακόμη κάτι έχει μείνει, δεν το έχω ξεπεράσει τελείως τώρα που σας μιλώ. Αλλά το πολύ ευχάριστο, συγκινητικό νομίζω, είναι ότι όλοι οι άλλοι διαιτητές της παρέας, μαζί σαν ένας άνθρωπος κι αυθόρμητα, χειροκρότησαν και μου έδωσαν συγχαρητήρια. Ο Κολίνα, μάλιστα, σηκώθηκε και παρήγγειλε σαμπάνια να το γιορτάσουμε! »<p>
 Αν είναι ο τελικός να εξελιχθεί τόσο συναρπαστικός και θεαματικός όσο τα δύο ματς που έχει ήδη διαιτητεύσει ο Φρισκ σ' αυτό το EURΟ 2000, Πορτογαλία - Αγγλία 3-2 και Ολλανδία - Γαλλία 3-2 επίσης, τότε χαλάλι. Στο κάτω-κάτω, μεταξύ μας, και στα δύο ήταν αλάνθαστος.<p>
 <B>ΑΠΟ ΜΙΚΡΟΣ</B><p>
 «Η έμπνευση να γίνω διαιτητής», διηγήθηκε στους ρεπόρτερ, «μου ήρθε από τότε που ήμουν 9-10 ετών κι έπαιζα ποδόσφαιρο στην αυλή του σπιτιού μου και στα δρομάκια στο Γκέτεμποργκ, δεν είναι παράξενο; Αναλάμβανα κι οργάνωνα τα πρωταθλήματα των ομάδων του δρόμου, είχα τη δική μου ομάδα κι έπαιζα, αλλά όταν η δική μου ομάδα δεν έπαιζε, έκανα το διαιτητή στα ματς των άλλων. Δεν ήμουν ο καλύτερος ποδοσφαιριστής, όμως σίγουρα δεν ήμουν και ο χειρότερος. Σιγά σιγά πάντως, καθώς τα χρόνια κυλούσαν κι εμένα με απορροφούσε η διαιτησία 

όλο και πιο πολύ, από τα δεκαπέντε μου άρχισα να χάνω προπονήσεις στην ομάδα μου. Και στα δεκαοκτώ μού ανακοίνωσαν ότι δεν ανήκω στα σχέδιά τους πια».<p>
 Ο Φρισκ είπε πως θεωρεί κορυφαία στιγμή της έως σήμερα διαιτητικής σταδιοδρομίας του, ότι σφύριξε πέρυσι τον τελικό του Κυπέλλου Συνομοσπονδιών της FIFA, Μεξικό - Βραζιλία 4-3. Και χειρότερη, ότι δεν πήρε μέρος στο France '98 επειδή είχε υποβληθεί σε χειρουργική επέμβαση δισκοκήλης («Πίστευα τότε πως δεν επρόκειτο να διαιτητεύσω ξανά μ' εκείνο το πρόβλημα στη μέση μου, γι' αυτό τώρα ό,τι έχω το εκτιμώ και το χαίρομαι στο πολλαπλάσιο»). Κακή στιγμή, πρόσθεσε, ήταν και η προ πενταετίας παρουσία του στο μοναδικό ματς στα χρονικά 

του σουηδικού πρωταθλήματος, Τζουργκόρντεν - Χάλμσταντ, που έχει διακοπεί λόγω 

επεισοδίων. Του επιτέθηκε τότε, το πιστεύετε ή όχι, Σουηδός (κι όμως, μαινόμενος!) οπαδός.<p>
 Τι σκέπτεται, εν όψει του τελικού; «Εμείς εδώ στο καμπ των διαιτητών είμαστε η 

17η ομάδα του EURΟ 2000. Κι έχουμε, μεταξύ μας, ένα μότο. Θα πάω, λοιπόν, να παίξω τον τελικό και θα σκέφτομαι μόνον αυτό: Enjo ythe moment and whatever happens, happens». Απόλαυσε τη στιγμή, κι ό,τι είναι να γίνει, ας γίνει.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
