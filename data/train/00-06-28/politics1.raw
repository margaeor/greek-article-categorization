Ο Θεός συγχωρεί, η Διαρκής Ιερά Σύνοδος όχι
 Και χθες, στόχος της Iεράς Συνόδου ήταν ο πρόεδρος της Βουλής Απόστολος Κακλαμάνης, για τις δηλώσεις που έκανε την περασμένη Τετάρτη, για ένα μέρος της ιεραρχίας.
 Οπως δήλωσε χθες ο μητροπολίτης Πειραιώς Καλλίνικος, από τη θέση του εκπροσώπου Tύπου της Διαρκούς Ιεράς Συνόδου, μεγάλο μέρος της συνεδρίασης αναλώθηκε στις δηλώσεις που έκανε ο πρόεδρος της Βουλής. Οπως είπε ο Καλλίνικος, αποφασίστηκε να σταλεί στον πρόεδρο της Βουλής μια επιστολή διαμαρτυρίας τις επόμενες ημέρες, ενώ σημείωσε ότι έγινε και συζήτηση, ώστε να 
μην καλείται στις θρησκευτικές τελετές ο Απόστολος Κακλαμάνης.
 Σύμφωνα με πληροφορίες, την έναρξη του «μέτρου» θα κάνει ο αρχιεπίσκοπος αύριο 
κατά τη διάρκεια τελετής με την ευκαιρία της εορτής των Αποστόλων Πέτρου και Παύλου που θα γίνει στην Πνύκα. Ωστόσο ο πρόεδρος της Βουλής, όπως και όλοι οι 
βουλευτές και τα μέλη της κυβέρνησης έχουν προσκληθεί από την Ιερά Σύνοδο στη γιορτή που διοργανώνεται με αφορμή το Ιωβηλαίο, στο Hρώδειο το Σάββατο.
 Στόχος της Διαρκούς Ιεράς Συνόδου είχε γίνει ο πρόεδρος της Βουλής και στο προχθεσινό ανακοινωθέν που ανέφερε ότι η Σύνοδος «αισθάνεται έκπληξη και θλίψη 
από τις δηλώσεις προσώπων που η θεσμική τους ιδιότητα τούς έχει τάξει με ρόλο διαμεσολαβητικό που έχουν ευεργετηθεί πολυτρόπως από την Εκκλησία. Οι ανιστόρητες εναντίον της Εκκλησίας αιτιάσεις τους, οι οποίες διακρίνονται από σκόπιμη παραποίηση της τεράστιας για το έθνος προσφοράς της Εκκλησίας, έλλειψη 
σεβασμού στο μοναδικό ιδεώδες της πίστεώς μας και στην ποιμαντική προσφορά του 
ιερού κλήρου, υπήρξαν πρόξενος δυσαρέσκειας του πιστού λαού, ο οποίος θέλει να 
 Χθες ο πρόεδρος της Βουλής απάντησε στο περιεχόμενο του ανακοινωθέντος: «Εγώ είπα και ελάλησα κι αμαρτίαν ουκ έχω. Ο Χριστός δίδαξε την αγάπη, όχι την εμπάθεια. Και μάλιστα διαρκείας». Ενώ στο ερώτημα αν μπορεί να εξευρεθούν λύσεις στα προβλήματα με την Εκκλησία, ανέφερε: «Σε όλα τα προβλήματα υπάρχουν 
λύσεις, όταν υπάρχει καλή διάθεση κι όταν το σκοπούμενο είναι η εξεύρεση λύσεων κι όχι η προσέγγιση άλλων στόχων».
 Από την άλλη ο κυβερνητικός εκπρόσωπος Δημήτρης Ρέππας για όσα είπε ο μητροπολίτης Πειραιώς μεταφέροντας τις απόψεις της Διαρκούς Ιεράς Συνόδου είπε: «Τα όσα φέρονται ως λεχθέντα κατά τη συνεδρίαση της Ιεράς Συνόδου για τον πρόεδρο της Βουλής των Ελλήνων συνιστούν μείζον ατόπημα. Ο κ. Απόστολος Κακλαμάνης είναι πρόσωπο σεβαστό ως πολιτικός μακράς διαδρομής με υψηλό αίσθημα ευθύνης και κύρος. Ταυτοχρόνως εκπροσωπεί έναν από τους βασικότερους θεσμούς της Ελληνικής Δημοκρατίας. Κάθε απόπειρα τέτοιου είδους δεν αφορά μόνον τον πρόεδρο της Βουλής, αλλά το σύνολο του πολιτικού κόσμου. Κατά τούτο, 
 Για την κόντρα Εκκλησίας - πολιτείας και τις διαστάσεις που έχει πάρει το θέμα, ο υπουργός Δικαιοσύνης Μιχάλης Σταθόπουλος είπε: «...Αναζητήστε ποιοι είναι οι αίτιοι αυτής της αναστάτωσης, η θέση καλύπτεται από όσα έχω ήδη πει, και έχω πει περισσότερα από αρκετά», ενώ απαντώντας σε ερώτηση για «τα δημοσιεύματα που έφεραν τον πρωθυπουργό να έχει ζητήσει να σταματήσουν οι δηλώσεις για το θέμα», ο υπουργός είπε: «...Δεν μου απαγορεύει κανείς να μιλάω. Οποιοι τα λένε αυτά, κρούουν θύρας ανοιχτάς...».
