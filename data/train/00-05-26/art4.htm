<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 26/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<b>ΝΕΕΣ ΤΑΙΝΙΕΣ</b><p>
 ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗ<p>
 <font size=4><b>Λ</b></font>ιγοστές οι νέες καλοκαιριάτικες ταινίες, με επικεφαλής την ευπρόσδεχτη «επιστροφή» μιας νέας, πάντα σε κινούμενα σχέδια, «Φαντασίας» από τα στούντιο του Ντίσνεϊ καθώς και ενός εξαιρετικού αφιερώματος στις ταινίες του Πολωνού Αντρζέι Βάιντα (ανάμεσά τους και η νέα του, άπαιχτη στην Ελλάδα, ταινία «Pan Dadeus» που συμμετείχε στο πρόσφατο Φεστιβάλ Βερολίνου). Στο υπόλοιπο πρόγραμμα και δυο κωμωδίες: η γαλλική «Βαρύς και... ασήκωτος» του Κλοντ Μπερί και η αμερικανική «Τανγκό για τρεις» του Ντέιμον Σαντοστέφανο.<p>
 Φαντασία 2000<p>
 ΗΠΑ, 2000. Σκηνοθεσία: Πιξότε Χαντ, Χέντελ Μπιούτοϊ, Ερικ Γκόλντμπεργκ, Τζέιμς 

Αλγκαρ, Φράνσις Γκλέμπας, Γκαετάν και Πολ Μπρίτζι. Παρουσιαστές: Στιβ Μάρτιν, Ιζακ Πέρλμαν, Κουίνσι Τζόουνς, Μπέτι Μίντλερ, Τζέιμς Ερλ Τζόουνς, Τζέιμς Λεβάιν, Αντζελα Λάνσμπερι, Πεν & Tέλερ. Διάρκεια: 75 λεπτά.<p>
 *** Φιλόδοξη «συνέχεια» μιας κλασικής ταινίας κινουμένων σχεδίων, με εφτά νέες 

σεκάνς και την επανάληψη μιας άλλης από την πρώτη βερσιόν του 1940 (με τον Μίκι Μάους «Μαθητευόμενο μάγο»), βασισμένες σε κλασική μουσική.<p>
 <font size=4><b>Τ</b></font>ο 1940, θέλοντας να δείξει το ενδιαφέρον του για κάτι πιο «κουλτουριάρικο», ο Γουόλτ Ντίσνεϊ αποφάσισε να γυρίσει τη «Φαντασία», μια 120λεπτη ταινία που εκλαΐκευε την κλασική μουσική μέσα από τα κινούμενα σχέδια. Ταινία αληθινά εμπνευσμένη, με ξεχωριστή από τότε θέση στην ιστορία του κινουμένου σχεδίου, με μερικά ανεπανάληπτα κομμάτια (ανάμεσά τους κι εκείνο με τον Μίκι Μάους να ερμηνεύει το «Μαθητευόμενο μάγο» του Πολ Ντικά), που, όμως, περιφρονήθηκε από τους περισσότερους κριτικούς και διανοούμενους της εποχής -έκτοτε έχει επανεκδοθεί αρκετές φορές με μεγάλη πάντα επιτυχία.<p>
 Εξήντα σχεδόν χρόνια αργότερα (η ταινία γυρίστηκε το 2000), τα στούντιο του Ντίσνεϊ αποφάσισαν να δώσουν μια «συνέχεια» στη Φαντασία, ανοίγοντας μ' αυτή τη νέα χιλιετία, χρησιμοποιώντας νέες σεκάνς (συνολικά εφτά), πάντα με βάση την κλασική μουσική, κι επαναλαμβάνοντας ένα από τα επεισόδια της προηγούμενης 

ταινίας. Από την Πέμπτη Συμφωνία του Μπετόβεν, το Κοντσέρτο για Πιάνο Νο.2 του 

Σοστακόβιτς και το φινάλε του Καρναβαλιού των Ζώων του Σεν-Σανς μέχρι τη Σουίτα από το Πουλί της Φωτιάς του Στραβίνσκι, τα Εμβατήρια 1, 2, 3 και 4 του Εντουαρντ Ελγκαρ, τα «Πεύκα της Ρώμης» του Οτορίνο Ρεσπίκι και τη «Ραψωδία σε γαλάζιο» του Τζορτζ Γκέρσουιν, σχεδιαστές και σκηνοθέτες της Ντίσνεϊ έφτιαξαν σχέδια όμορφα, διασκεδαστικά, συχνά ελαφρά (τη φορά αυτή στόχος ήταν ένα πολύ πιο νεανικό κοινό), χρησιμοποιώντας όλα τα επιτεύγματα της υπερσύγχρονης τεχνολογίας (μαζί και της ψηφιακής), για να συνοδεύσουν τη μουσική, ενώ διάφορες γνωστές προσωπικότητες σχολιάζουν και παρουσιάζουν το κάθε επεισόδιο.<p>
 Από τα καλύτερα κομμάτια είναι εκείνο του Κοντσέρτου για Πιάνο του Σοστακόβιτς, δοσμένο με θαυμάσια σχέδια, εμπνευσμένο από παραμύθι του Χανς Κρίστιαν Αντερσεν, γύρω από ένα στρατιώτη με ένα πόδι που σώζει μια μπαλαρίνα από έναν κακό κλόουν. Διασκεδαστική είναι η σεκάνς της Ραψωδίας σε Γαλάζιο του 

Γκέρσουιν, με τα σκίτσα εμπνευσμένα από τα σχέδια του διάσημου Aμερικανού καρτουνίστα Αλ Χέρσφελντ. Το καλύτερο όμως επεισόδιο παραμένει εκείνο του «Μαθητευόμενου μάγου» του Ντικά, που, πολύ σοφά, οι υπεύθυνοι της Ντίσνεϊ μεταφέρουν ατόφιο από την παλιά ταινία, με τον Λεοπόλντ Στοκόφσκι να διευθύνει 

την ορχήστρα -σεκάνς που παρά την απλή, με τα σημερινά δεδομένα, τεχνική της και τους κόκκους στο έγχρωμο φιλμ, παραμένει μια από τις πιο μαγευτικές και απολαυστικές που μας έδωσε η εταιρεία του Ντίσνεϊ στα εβδομήντα πέντε τόσα χρόνια της ιστορίας της.<p>
 Βαρύς και... ασήκωτος<p>
 La Debandade. Γαλλία, 2000. Σκηνοθεσία-σενάριο: Κλοντ Μπερί. Ηθοποιοί: Κλοντ Μπερί, Φανί Αρντάν, Πολ Εντουάρ, Αλέν Σαμπά. Διάρκεια: 100 λεπτά.<p>
 * Μέτρια κωμωδία γύρω από ένα μεσήλικα με προβλήματα στο... κρεβάτι, που αποφασίζει να ταξιδέψει ώς την Ελβετία για να αποκτήσει το Viagra...<p>
 <font size=4><b>Y</b></font>στερα από την παραγωγή της πρόσφατης ταινίας του «Αστερίξ», ο Κλοντ Μπερί στράφηκε στη σκηνοθεσία (έχοντας γράψει ο ίδιος το σενάριο) για να μας προσφέρει μια (ημι-αυτοβιογραφική) ταινία με θέμα τα προβλήματα με το σεξ που αντιμετωπίζει ένας μεσήλικας. Πρωταγωνιστής ο ίδιος ο Μπερί, ικανοποιητικός στο ρόλο του μεσήλικα εκπλειστηριαστή, τρελά ερωτευμένου με τη γυναίκά του (μια Φανί Αρντάν κάπως υποτονική), που ύστερα από 15 χρόνια γάμου ανακαλύπτει ότι έχει πρόβλημα στο κρεβάτι. Yστερα από επισκέψεις σε σεξολόγους και διάφορες προσπάθειες αντιμετώπισης του προβλήματος, ώσπου, μαθαίνοντας για την 

ύπαρξη του Viagra, αποφασίζει να ταξιδέψει στην Ελβετία για να το αποκτήσει...<p>
 Ο Μπερί θέλησε να φτιάξει μια κωμωδία γύρω από τα προβλήματα των αντρών, αλλά και για το στρες και τη σχέση ώριμων αντρών και νεολαίας. Πρέπει να πω ότι εκεί που άλλοι θα έφταναν στη χυδαιότητα, ο Μπερί αντιμετωπίζει το θέμα του με 

λεπτότητα και γούστο, δυστυχώς όμως το σενάριο δεν προσφέρει καμιά πρωτοτυπία ενώ η σκηνοθεσία του παραμένει σε ευπρόσωπα επίπεδα χωρίς να έχει καμιά ζωντάνια ή φαντασία.<p>
 Τανγκό για τρεις<p>
 Three to Tango. ΗΠΑ, 2000. Σκηνοθεσία: Ντέιμον Σαντοστέφανο. Σενάριο: Ρόντνεϊ Βακάρο, Αλίν Μπρος Μακίνα. Ηθοποιοί: Μάθιου Πέρι, Νιβ Κάμπελ, Ντίλαν ΜακΝτέρμοντ, Ολιβερ Πλατ. Διάρκεια: 98 λεπτά. <p>
 * Αδιάφορη αισθηματική κωμωδία (παρεξηγήσεων) με τον Πέρι να υποκρίνεται, για επαγγελματικούς λόγους, τον γκέι ενώ είναι τρελά ερωτευμένος με μια πάντα ευπρόσδεκτη Κάμπελ.<p>
 Η<p>

κωμωδία παρεξηγήσεων, ήταν και παραμένει ένα από τα αγαπημένα είδη του Χόλιγουντ. Κάπρα, Χοκς, Λα Κάβα, Μακ Κάρεϊ, έδωσαν μερικά πρότυπα του είδους. Στη βάση όμως, υπήρχε πάντα ένα καλό σενάριο. Δυστυχώς, στην περίπτωση της ταινίας του άγνωστού μας σκηνοθέτη Ντέιμον Σαντοστέφανο, το σενάριο μας παίρνει είτε για ηλίθιους είτε για παιδάκια τεσσάρων χρόνων (αν και για τον Γκράουτσο Μαρξ αυτά κάτι ήξεραν...). <p>
 Το γιατί ένας αρχιτέκτονας, ερωτευμένος με μια ωραία κοπέλα (η Νιβ Κάμπελ), δέχεται να υποδυθεί τον γκέι, απλώς και μόνο για να πάρει μια αρχιτεκτονική ανάθεση (όταν μάλιστα του δίνεται η ευκαιρία σε κάποια στιγμή να κοιμηθεί πλάι 

της), ή γιατί όλοι πιστεύουν ασυζητητί ότι αυτός είναι γκέι ή, ακόμη χειρότερο, γιατί οι γκέι του Σικάγο τον ανακηρύσσουν «γκέι της χρονιάς» κι όταν, στην τελετή, αυτός τους αποκαλύπτει ότι δεν είναι γκέι κι εκείνοι αρχίζουν να τον χειροκροτούν (και μάλιστα θερμά), δεν πείθει ούτε μια στιγμή. Υπάρχουν κι άλλα επεισόδια που δείχνουν την αφέλεια, ακόμη και τη βλακεία, των 

χαρακτήρων (να που δεν γίνεται μόνο στα ελληνικά σενάρια) και που οι παραγωγοί 

περιμένουν (!) να τα δεχτεί ο θεατής. Το μόνο συν της ταινίας είναι η παρουσία 

της Νιβ Κάμπελ. Που ακόμη και όταν λέει σαχλαμάρες, ευχαριστιέσαι να τις ακούς. Κι αυτό γιατί έχει κάτι το έξυπνο και το γλυκό, μαζί και αισθησιακό, στο όλο παρουσιαστικό και στη συμπεριφορά της, που σε κάνει να την προσέχεις -ακόμη κι όταν αφηγείται στον πρωταγωνιστή μια λεσβιακή σχέση της στο κολέγιο.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
