<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 1 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Π</b>ριν μερικά χρόνια είχαμε κάθε δικαιολογία να μπερδευόμαστε με τη Δώρα Μασκλαβάνου. Στο φωτογραφικό αρχείο της «Ε» υπήρχε σε δύο φακέλους. Στους τραγουδιστές και στους ηθοποιούς. Από το 1993 αρχίσαμε να την ψάχνουμε και στους φακέλους των σκηνοθετών, αφού γύρισε τη μικρού μήκους ταινία «Ερως Ηρωας». Από φέτος νομίζω πια ότι δικαιούται να αποκτήσει μόνιμη και σταθερή στέγη στο ράφι με τους σκηνοθέτες. Στις 6 Σεπτεμβρίου ξεκινά τα γυρίσματα της πρώτης της ταινίας μεγάλου μήκους. Η ταινία έχει ως πρωταγωνίστρια την Ταμίλα Κουλίεβα και λέγεται «Και αύριο μέρα είναι». Αν και το αίσθημα του τίτλου καθόλου δεν αντανακλά το αίσθημα της νέας και ωραίας γυναίκας, που κάθεται απέναντί μου.<p>
 «Είμαι ενθουσιασμένη», λέει. «Είμαι τόσο ενθουσιασμένη, που θα 'θελα να κρατήσουν τα γυρίσματα τρία χρόνια και το μοντάζ δύο... Είμαι πολύ χαρούμενη που μια ταινία, που την έχω στο μυαλό μου τόσο καιρό, γίνεται τελικά πραγματικότητα με μια 100% ανεξάρτητη παραγωγή -το Κέντρο απέρριψε το σενάριο.

Την ταινία την ανέλαβε ολοκληρωτικά η εταιρεία "Idee Fixe" και τη διανομή της η New Star του Βελισσάριου Κοσσυβάκη».<p>
 Είναι αλήθεια ότι η «Idee Fixe», που ίδρυσαν το 1998 η Φένια Κοσοβίτσα, η Αμάντα Λιβανού και ο Ηρακλής Μαυροειδής, δραστηριοποιείται πολύ έντονα στο χώρο του ελληνικού κινηματογράφου. Να αναφέρουμε πρόχειρα μερικές από τις πιο πρόσφατες ταινίες της, που είναι, πάντως και παραγωγές του ΕΚΚ: «Πίσω Πόρτα» του Γιώργου Τσεμπερόπουλου, «Μια μέρα τη νύχτα» του Γιώργου Πανουσόπουλου, «M y

sweet home» του Φίλιππου Τσίτου, αλλά και τις μικρού μήκους ταινίες του Λευτέρη Χαρίτου «Να με προσέχεις» και «Φλεγόμενη Στέλλα».<p>
 Η Ταμίλα Κουλίεβα, η πρωταγωνίστρια του «Και αύριο μέρα είναι», είναι μία ακόμα αιτία της καλής διάθεσης της Δώρας Μασκλαβάνου. «Από την πρώτη στιγμή που την είδα, όχι να παίζει, αλλά να περπατά στο δρόμο ερχόμενη στο ραντεβού μας, κατάλαβα ότι αυτή και μόνο αυτή θα μπορούσε να είναι η Αλεξάνδρα, η ηρωίδα της ταινίας μου».<p>
 Η Αλεξάνδρα είναι μιαα νέα γυναίκα, 30-32 χρόνων, μόνη της και με ένα παιδί. Ενα αγοράκι εννέα χρόνων. Ο ρόλος αυτός δόθηκε τελικά στο μικρό γιο της Ταμίλα

Κουλίεβα, τον Στέφανο Καραντινάκη. Δεν ξέρω αν έχει ξαναγίνει -στον ελληνικό κινηματογράφο τουλάχιστον- μαμά και παιδί να παίζουν στην οθόνη τη μαμά και το

παιδί. Ο μικρός Στέφανος, όμως, που η Δώρα τον χαρακτηρίζει «ταλαντούχο, με στόφα ηθοποιού», κέρδισε τελικά το ρόλο από τα άλλα υποψήφια παιδάκια, επειδή... μεγάλωσε. «Ηταν μικρούλης όταν ξεκινήσαμε την προετοιμασία της ταινίας, αλλά τα παιδιά πετάνε ένα κεφάλι το χρόνο...».<p>
 Νέα γυναίκα, μόνη, ψάχνει. Αυτό ακριβώς είναι η Αλεξάνδρα. Μόνη γιατί είναι χήρα. Ψάχνει να βρει σπίτι. Μέσα σε εφτά μόνο μέρες πρέπει να εξασφαλίσει νέα στέγη εγκαταλείποντας τα βόρεια προάστια, όπου μένει, προς χάρη της εντός δακτυλίου Αθήνας, εκεί όπου μένουν οι φίλοι της. Για να τους έχει κοντά της. Οποιος έχει περάσει ανάλογη εμπειρία -και η Δώρα Μασκλαβάνου έχει- μπορεί να νιώσει το δράμα της.<p>
 «Α, καθόλου δράμα, η ταινία είναι κομεντί», λέει η Δώρα. «Η Αλεξάνδρα, που ήταν πάντα στη ζωή της μέσα σε ένα προστατευτικό περιβάλλον, αναγκάζεται κάτω από την πίεση των πραγμάτων να έρθει σε επαφή με το χάος της σύγχρονης πόλης. Να χτυπήσει πόρτες, να γυρίσει στους δρόμους, να αντιμετωπίσει άγνωστους ανθρώπους κάθε τάξης, ηλικίας και συμπεριφοράς. Αναγκάζεται να διεκδικήσει. Και τελικά να αντιμετωπίσει για πρώτη φορά στη ζωή της την καθημερινότητα. Νομίζω ότι αυτή η ικανότητα να ζεις την καθημερινότητα και να τη χαίρεσαι είναι από τα βασικά ανθρώπινα προσόντα και ταλέντα».<p>
 Ο ρόλος της Αλεξάνδρας είναι για την Ταμίλα Κουλίεβα, που την γνωρίσαμε και την αγαπήσαμε σε πιο δραματικά πράγματα, κάτι καινούργιο. Πιο ελαφρύ και ζωντανό. «Ολη η ταινία είναι σχεδόν πάνω της», λέει η Δώρα. «Κάθε της συνάντηση, κάθε της περιπέτεια μας κάνει και τη γνωρίζουμε καλύτερα. Ο ρόλος ολοκληρώνεται σιγά σιγά. Το πρόσωπο της Ταμίλας, η φωνή της, το αίσθημα της, αλλά και ο απίστευτα σκληρός τρόπος με τον οποίο δουλεύει, έτσι ώστε να μην προδίνει τη ρώσικη καταγωγή της ούτε ένας φθόγγος, με έχουν καταπλήξει».<p>
 Σε μια ταινία που η ηρωίδα χτυπάει συνέχεια πόρτες, έχουν πολλή μεγάλη σημασία

τα πρόσωπα που θα τις ανοίξουν. Το καστ της ταινίας είναι υπερβολικά μακρύ. Και ενδιαφέρον. Λάζαρος Ανδρέου, Αθηνά Παππά, Μελίνα Βαμβακά, Ράσμη Τσόπελα, Μηνάς Χατζησάββας, Αννα Μακράκη, Καλή Καλό, Γιώργος Μωρόγιαννης, Αιμιλία Υψηλάντη, Δημήτρης Αλεξανδρής, Γιώργος Κώνστας, Κώστας Κόκλας, Εύα Βλαχάκου και πολλοί άλλοι. Μέχρι και η Μάγια Λυμπεροπούλου δέχτηκε να κάνει ένα χαρακτηριστικό ρόλο, αλλά και ο Δαμιανός Ζαρίφης, που κάνει τα σκηνικά της ταινίας.<p>
 Οι συνεργάτες της Δώρας Μασκλαβάνου είναι ένας κι ένας. Διεύθυνση φωτογραφίας ο Κωστής Γκίκας, ήχο οι Ν. και Π. Παπαδημητρίου, μοντάζ ο Γ. Μαυροψαρίδης, κοστούμια η Μαρία Κοντοδήμα, βοηθός σκηνοθέτη ο Χρήστος Βούπουρας και μουσική ο Νίκος Ξυδάκης. Ποιος άλλος; Πριν αφοσιωθεί με γνήσιο επαγγελματισμό στον κινηματογράφο, η Δώρα Μασκλαβάνου με λίγους μόνο ανθρώπους είχε ταυτισθεί καλιτεχνικά. Ηταν η ερμηνεύτρια του Νίκου Ξυδάκη και του Νίκου Κυπουργού, και η ηθοποιός του Σταύρου Τσιώλη. <p>
 «Ο, τι έχω κάνει μέχρι τώρα με βοήθησε να φτάσω ώς εδώ. Οι εμπειρίες μου στην ηθοποιία, στο τραγούδι, ακόμη και στην παραγωγή (στις ταινίες του Τσιώλη) με έχουν αφάνταστα επηρεάσει. Ο κινηματογράφος, όμως, είναι αυτός που με ενδιαφέρει πάνω απ' όλα. Λες ότι είμαι μια τυχερή γυναίκα; Φτύσε με...».<p>
 <b>ΒΕΝΑ ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
