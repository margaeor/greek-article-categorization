Το πιο δυνατό τεστ, σύμφωνα με δήλωση του Τεννέ, είναι το βραδινό του Αρη με τη
Ρεάλ Βαγιαδολίδ. Είναι ένα παιχνίδι, το δεύτερο μετά της Λας Πάλμας, που θα γίνει στην Ισπανία και από το οποίο θα εξαρτηθούν πολλά, σ' ό,τι αφορά τις επιλογές του προπονητή των «κιτρίνων».
 «Είναι μια ευκαιρία για ποδοσφαιριστές να αποκτήσουν πρόσθετες ευρωπαϊκές εμπειρίες», δήλωσε ο Μπάμπης Τεννές κι έδωσε αμέσως μετά το στίγμα του συγκεκριμένου αγώνα: 
 *Το θεωρώ το πιο δυνατό τεστ απ' όσα κάναμε μέχρι τώρα. Δεν μας ενδιαφέρει το αποτέλεσμα αλλά ελπίζω ότι αυτό το παιχνίδι θα αποτελέσει τη συνέχεια της καλής μας απόδοσης στον αγώνα με τη Λας Πάλμας.
 Ο Αρης, λίγο πριν αναχωρήσει για Βαγιαδολίδ, προπονήθηκε στις εγκαταστάσεις της Λας Πάλμας με την παρουσία των Κυζερίδη, Λιολίδη Κατσιαρού, οι οποίοι ξεπέρασαν τα μικροπροβλήματα τραυματισμών. Ο Αρης θα είναι πίσω στη Θεσσαλονίκη αύριο.
