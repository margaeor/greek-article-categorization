<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 10 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του<b> ΘΩΜΑ ΤΣΑΤΣΗ<p>
 Τ</b>ο θέμα της αναγραφής του θρησκεύματος στις ταυτότητες ανέδειξε ένα νέο μέτωπο αντιπαράθεσης. Πρωταγωνιστές ο αρχιεπίσκοπος Χριστόδουλος και ο καθολικός αρχιεπίσκοπος Νάξου-Τήνου Νικόλαος.<p>
 <b>Eπιστολές<p></b>
 Σε επιστολές που αντάλλαξαν οι δύο αρχιερείς δηλώνουν τη δυσαρέσκειά τους και κάνουν κριτική ο ένας για τη στάση του άλλου στο θέμα των ταυτοτήτων. Αξίζει να σημειωθεί ότι ο αρχιεπίσκοπος Χριστόδουλος στην απαντητική επιστολή του ρωτά τον καθολικό αρχιεπίσκοπο Νικόλαο: «Ομως δεν βλέπετε ότι ο κ. Σημίτης έχει στόχο να μετατρέψει την Ελλάδα σε ένα Etat Laic; ».<p>
 Την αρχή έκανε ο καθολικός αρχιεπίσκοπος Νάξου-Τήνου Νικόλαος, που σε επιστολή


του προς τον αρχιεπίσκοπο Χριστόδουλο, με αφορμή κάποιες δηλώσεις του δεύτερου


που δημοσιεύτηκαν στην «Ε» στις 24 Ιουνίου, αναφέρει ανάμεσα στ' άλλα: «Είναι φυσικό, για κάθε θέση και ενέργειά μας, να υπάρχει και η γνώμη των άλλων, την οποία σεβόμαστε ακόμη και όταν δεν την δεχόμαστε. Αλλά να διαπιστώνει ο αρχιεπίσκοπος Αθηνών και πάσης Ελλάδος πως η καθολική Eκκλησία της Ελλάδος: <p>
 1. "Επιδιώκει τον αποχριστιανισμό τρόπον τινά".<p>
 2. "Προκειμένου να κάνουν κακό στην ορθόδοξη Eκκλησία και να την κατεβάσουν από το υψηλόν βάθρον εις το οποίον ευρίσκεται" και να συμβουλεύετε στη συνέχεια: "Tους παρακαλώ να εγκαταλείψουν αυτές τις φανατικές και τις μισαλλόδοξες απόψεις τους". Είναι σαν να δηλώνετε ότι δεν μας γνωρίζετε! <p>
 <b>«Mας προσβάλλετε»<p></b>
 »Μακαριότατε, η καθολική Eκκλησία της Ελλάδος δεν συντάσσεται με κανέναν, έχει


δική της άποψη και την εκφράζει όταν αυτό χρειάζεται. Για το λόγο αυτό, τουλάχιστον μας προσβάλλετε, όταν από τα χείλη σας βγαίνουν εκφράσεις, όπως αυτές που δηλώνουν ότι η καθολική Eκκλησία της Ελλάδος επιδιώκει τον αποχριστιανισμό, τρόπον τινά συνεργάζεται με όσους τον επιδιώκουν.<p>
 »Σκοπός της καθολικής Eκκλησίας της Ελλάδος δεν είναι να κάνει κακό στην ορθοδοξία, αλλά να συνεργαστεί μαζί της. »Δεν είμαστε αντίδικοι, αλλά συμπληρωματικοί.<p>
 Δεν θέλουμε να κατεβάσουμε την ορθοδοξία "από το υψηλό βάθρο στο οποίον ευρίσκεται", αντίθετα λυπούμαστε που η στάση της τον τελευταίο καιρό οδηγεί σ'


αυτό.<p>
 <b>Διακρίσεις<p></b>
 »Δεν έχουμε κανένα πρόβλημα, αν παραμείνει το θρήσκευμα στις αστυνομικές ταυτότητες. Σίγουρα όμως δεν θα κάνουμε αγώνες για να διατηρηθεί, τουλάχιστον έως ότου δημιουργηθούν διακρίσεις από την αναγραφή του. Είμαι βέβαιος, πως γνωρίζετε περιπτώσεις διακρίσεων.<p>
 Γι' αυτό μεταξύ της προαιρετικής και της μη αναγραφής του θρησκεύματος, πιστεύουμε πως προτιμότερο, τόσο για την καθολική Eκκλησία όσο και για την ορθόδοξη, αλλά και για κάθε πιστεύοντα, είναι η μη αναγραφή, γιατί έτσι θα αποφευχθούν αυτές οι διακρίσεις.<p>
 Εκείνο που ζητά η καθολική Eκκλησία της Ελλάδος δεν είναι προνόμια, αλλά ίσα δικαιώματα για όλους τους Ελληνες πολίτες, ανεξάρτητα από το πιστεύω τους. Αυτό έρχεται σε αντίθεση βέβαια με το σλόγκαν: "Ελλάδα σημαίνει Ορθοδοξία"! Εμείς δεν ζητούμε τίποτε από την ορθόδοξη Eκκλησία, ούτε και έχουμε να μοιράσουμε τίποτε μεταξύ μας, εκτός από τον αμοιβαίο σεβασμό και την αγάπη που


θα πρέπει, όσο υπάρχει ακόμα καιρός, να οδηγήσει σε μια συνεργασία προς όφελος


της Eκκλησίας του Χριστού.<p>
 Η συμβουλή σας, λοιπόν, να εγκαταλείψουμε "αυτές τις φανατικές και μισαλλόδοξες απόψεις" μας, και μας προσβάλλει, αλλά και μας δημιουργεί ερωτήματα, γιατί πιστεύουμε ακόμη πως γνωρίζετε πολύ καλά πως και σας εκτιμούμε και σας αγαπούμε».<p>
 <b>Aπάντηση<p></b>
 Την απάντηση την έλαβε στις 13 Ιουλίου, όπου ο αρχιεπίσκοπος Χριστόδουλος έγραψε ανάμεσα στ' άλλα: <p>
 «Ελαβα την από 1ης Ιουλίου ε.ε. επιστολή σας και από το περιεχόμενο της εθλίβην πλεόν μετά τη στάση την οποία τηρεί η Ιερά Σύνοδος της καθολικής ιεραρχίας της Ελλάδος, στην οποία και σεις συμμετέχετε, έναντι του δοκιμαζομένου σήμερα πληρώματος της ορθοδόξου Eκκλησίας της Ελλάδος».<p>
 <b>Οld fashion<p></b>
 Και αναφέρει ανάμεσα στ' άλλα: <p>
 «Εμείς, Σεβασμιώτατε, οι old fashion, θεωρούμε ότι η εκούσια αναγραφή του θρησκεύματος για τον χριστιανισμό είναι πράξη ομολογίας, επειδή πιστεύουμε ότι


είναι από τα σημαντικότερα στοιχεία της ταυτότητάς του. Διότι εμείς δεν αισθανόμαστε τόσο ως πλειοψηφία στην Ελλάδα, όσο ως πολύ μικρή θρησκευτική μειονότητα στην Ενωμένη Ευρώπη. Σεις έχετε διαφορετική αντίληψη.<p>
 Ομως δεν βλέπετε ότι ο κ. Σημίτης έχει στόχο να μετατρέψει την Ελλάδα σε ένα Etat Laic, όπως είναι λ.χ. της Γαλλίας. Και αυτό σας ευχαριστεί επειδή νομίζετε ότι θα έχετε ίσα ή περισσότερα προνόμια από τους ορθοδόξους; Δεν αισθάνεσθε ότι ο αποχριστιανισμός του Κράτους θα οδηγήσει σε συρρίκνωση και του έργου της Εκκλησία σας; Kαι ερωτώ συγκεκριμένα, σεις δεν έχετε ζητήσει από


το Κράτος να διορίζεται με έγκρισή σας ο θεολόγος καθηγητής στα σχολεία που φοιτούν παιδιά καθολικών οικογενειών; ».<p>
 <b>Και σε άλλο σημείο γράφει: <p></b>
 «Διότι μας προκαλείτε κιόλας όταν γράφετε στο ανακοινωθέν ότι η καθολική Eκκλησία πιστεύει ότι υπάρχει στη χώρα μας σοβαρό πρόβλημα θρησκευτικής ελευθερίας. Πού το είδατε αυτό; ».<p>
 <b>Και συνεχίζει: <p></b>
 «Ισχυρίζεσθε συνεχώς ότι κάποιος καθολικός, λόγω θρησκεύματος δεν έγινε αστυνομικός κ.λπ., αλλά δεν λέτε ότι και πολλοί ορθόδοξοι δεν γίνονται αστυνομικοί (...) Οτι πολλές διακρίσεις σε βάρος και των ορθοδόξων, ότι ο νέος


σήμερα αν δεν έχει μέσον δεν διορίζεται ή δεν εξελίσσεται στην εργασία του...<p>
...Σεις, εν ονόματι των συμφερόντων σας δεν διστάζετε να συμβάλλετε στο να περιθωριοποιηθεί η Eκκλησία. Νομίζετε ότι θα αποκομίσετε έτσι οφέλη, ότι με το


να μειωθεί η ορθόδοξη Eκκλησία θα εξισωθεί με την καθολική και τις άλλες Ομολογίες ή και Σέκτες...».<p>
 <b>Γράφει στο τέλος: <p></b>
 «Ας αφήσουμε λοιπόν τα τοπικά μικροσυμφέροντα και ας αρθούμε στο ύψος των περιστάσεων, που είναι κρίσιμες και αφορούν το σύνολο των πολιτών της Γηραιάς Ηπείρου μας».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
