<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 10 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου<b> ΓΙΩΡΓΗ ΜΕΡΜΗΓΚΑ<p></b>
 Στην υλική και ψυχολογική στήριξη επιχειρηματικών χαρτοφυλακίων της αγοράς αναγκάστηκε να καταφύγει χθες η Σοφοκλέους, προκειμένου να ξεπεράσει τους φόβους και την έντονα ανακυκλούμενη ανασφάλεια, που εκδηλώθηκε κυρίως μεταξύ των μικροεπενδυτών.<p>
 Η προς στιγμήν διάσπαση του ορίου στήριξης των 3.700 μονάδων σε μια συνεδρίαση

που χαρακτηρίστηκε εξαρχής από την παντελή απουσία αγοραστικού ενδιαφέροντος, στάθηκε ικανή να πολλαπλασιάσει τις ανησυχίες για μια ενδεχόμενη μεγαλύτερη πτώση και να οδηγήσει στα όρια πανικού πολλούς επενδυτές, που δραστηριοποιούνται μέσω των επαρχιακών ΕΛΔΕ.<p>
 Εκείνη την ώρα -ήταν λίγο μετά τη μία το μεσημέρι- κι ενώ το κουράγιο εξέλιπε από τους καταπονημένους και πολιορκούμενους από τις Κασσάνδρες μικροεπενδυτές,

αποφάσισαν να δράσουν ορισμένα ιδιωτικά επιχειρηματικά χαρτοφυλάκια, προβαίνοντας στη στήριξη των μετοχών τους, που έδειχναν να καταρρέουν άνευ αποχρώντος λόγου.<p>
 Η αγοραστική παρέμβαση στη δεδομένη στιγμή αναζωογόνησε ολόκληρη την αγορά, ενεργοποίησε άμυνες και πιθανώς απέτρεψε μια νέα -αναίτια, ως συνήθως-πανωλεθρία στο δοκιμαζόμενο Xρηματιστήριο της οδού Σοφοκλέους.<p>
 Ετσι, ελάχιστα λεπτά πριν περατωθούν οι συναλλαγές, αρκετές τιμές μετοχών παρυσίασαν ανάκαμψη, με αποτέλεσμα ο γενικός δείκτης να βρεθεί ξανά πάνω από το ψυχολογικό όριο, κλείνοντας τελικά στις 3.720, 49 μονάδες, με απώλειες της τάξης του 1, 15%.<p>
 Ολόκληρη η χρηματιστηριακή περιφέρεια, ωστόσο, κατέγραφε νέα οδυνηρά πλήγματα,

με την Παράλληλη Αγορά να υποχωρεί συνολικά κατά 7, 4%, τις μετοχές του Κατασκευαστικού κλάδου να χάνουν 4, 5% και το δείκτη των Συμμετοχών να υφίσταται απώλειες 3, 3%.<p>
 Αντιθέτως, ο τραπεζικός κλάδος που φάνηκε να μη συμμετέχει στην αγωνία που διέτρεξε ολόκληρη τη χρηματιστηριακή αγορά, υπέστη απειροελάχιστες απώλειες -0, 11%. Αυτό και μόνον πιστοποιεί ότι ο πανικός που κύκλωσε χθες το «μαγαζάκι»

της οδού Σοφοκλέους (γιατί ως συνοικιακό μαγαζάκι και όχι ως Xρηματιστήριο που

βρίσκεται προ των θυρών της αναβάθμισης στις ώριμες αγορές συμπεριφέρεται) δεν

διαπέρασε τις πόρτες των θεσμικών επενδυτών, αλλά καλλιεργήθηκε και απλώθηκε από κάποιες περίεργες, αλλά αναγνωρίσιμες, φωνές μεγαλοπαπαγάλων που δρουν αυτή την εποχή στους κύκλους των πολλαπλά «εγκλωβισμένων», από ψιθύρους και φήμες, μικροεπενδυτών.<p>
 Αποτελεί, δυστυχώς, γεγονός ότι η υποχώρηση του γενικού δείκτη κάτω από το όριο των 4.000 έως 3.900 μονάδων, γύρω από το οποίο κινούνταν για μεγάλο χρονικό διάστημα η αγορά, έκαμψε τις ψυχολογικές αντιστάσεις ακόμη και των πιο

ψύχραιμων μικροεπενδυτών, οι οποίοι αρνούνταν να ξεπουλήσουν σε εξευτελιστικές

τιμές μετοχές που είχαν αγοράσει πανάκριβα.<p>
 Ετσι, σήμερα, ολόκληρη πλέον η αγορά έχει καταστεί ευεπίφορη στις «Κασσάνδρες», που διακηρύσσουν ότι ο δείκτης οδεύει ολοταχώς προς τις 3.500 μονάδες ή και ακόμη χαμηλότερα. Ετσι, τα ξένα και εγχώρια κερδοσκοπικά funds, που ευθύνονται σχεδόν ολοκληρωτικά για τη σημερινή τραγελαφική εικόνα του ελληνικού Xρηματιστηρίου (δεν αποσείουμε, βέβαια, τις ευθύνες που ούτως ή άλλως έχουν για την κατάντια της αγοράς και οι Eλληνες θεσμικοί επενδυτές, μαζί με την ολιγωρία και τα σφάλματα που έχουν επιδείξει οι αρμόδιες εποπτικές

και πολιτικές αρχές), κάθονται στη γωνία και τρίβουν τα χέρια τους.<p>
 Ποιος, άραγε, μπορεί να αποκλείσει το ενδεχόμενο -κάτω από τις συνθήκες που έχουν διαμορφωθεί- η αγορά να κατρακυλήσει ακόμη και σε αυτά τα επίπεδα, όταν ένα Xρηματιστήριο, με τις καλύτερες προϋποθέσεις, όπως το ελληνικό, δείχνει να

έχει επιλέξει την οδό της «αυτοκτονίας», τη στιγμή που διανύει μία από τις πλέον ελπιδοφόρες στιγμές στην ιστορία του; <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
