<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 10 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΣTΟKXΟΛMH<p></b>
 «Ζητούνται πούστηδες της όπερας» έγραφε -σε ακριβή μετάφραση- η αγγελία και δεν ήταν τίτλος νέας θεατρικής παραγωγής. Θεατρολόγος ερευνητής ο Γιόραν Κάντεμαν, που την κατέγραψε ως ομοφυλόφιλος, έψαχνε ομοίους του για την διερεύνηση της σχέσης μεταξύ ομοφυλόφιλων και μουσικού δράματος, για την ακρίβεια τι σημαίνει η μουσική της όπερας για τους αρσενικούς ομοφυλόφιλους. Πήρε μάλιστα έγκριση για τριετή χρηματοδότηση της έρευνας με 5 εκατ. κορώνες από τη σουηδική τράπεζα. <p>
 Στην αγγελία απάντησαν 39 άτομα ηλικίας 19-65 ετών που του έδωσαν «βαθιές» συνεντεύξεις. Το στοιχείο που επαναλαμβανόταν σ' αυτή την έρευνα ήταν ότι η όπερα έπαιξε σημαντικό ρόλο στην ανακάλυψη της ομοφυλοφιλίας τους. Οι περισσότεροι βλέπουν όπερα μία με δύο φορές το μήνα, σχετικά συχνά πηγαίνουν επίσης σε κονσέρτα, αλλά σπανιότερα στο θέατρο και σχεδόν ποτέ σε μπαλέτο. Εχουν μεγάλες συλλογές δίσκων μουσικού δράματος, κάποιος έχει μάλιστα υπό την κατοχή του όχι λιγότερες από 4.800 μαγνητοφωνήσεις...όπερας. <p>
 Αγαπημένα έργα όλων, οι μεγάλοι ρόλοι σοπράνων όπως Ηλέκτρα, Σαλώμη, Ιζόλδη, Νόρμα, Μπρινχίλντε, ιστορίες δηλαδή απαγορευμένου πάθους, απαγορευμένης αγάπης, συναισθηματικοί κραδασμοί, περιθωριοποίηση, αποκλεισμός. Χαρακτηριστικό είναι ότι κανείς τους δεν έκανε κέφι -κι αυτό σε αντίθεση με τις λεσβίες- τους κόντρα τενόρους. <p>
 Οι πιο πολλοί ασκούν επαγγέλματα που έχουν να κάνουν με τον κλάδο της οικονομίας, της υγείας ή της φροντίδας, δύο ήταν εκκλησιαστικοί μουσικοί, κάποιοι δάσκαλοι κι ένας φοιτητής. Η πιο δύσκολη εποχή τους ήταν το μεσοδιάστημα που πολεμούσαν να βγουν από την... γκαρνταρόμπα, όπως το διατυπώνει ο Κάντεμαν, έξω στο φως. Σ' αυτήν ακριβώς τη χρονική περίοδο, μεταξύ της αυτοϋποτίμησης και της αποδοχής του εαυτού, της ιδιαίτερης ταυτότητας του ομοφυλόφιλου, είναι που βρίσκει να έχει παίξει καθοριστικό ρόλο

η όπερα. Ιδιαίτερα η Σαλώμη υπήρξε σημαντική για πολλούς. Η ισχυρή και απαγορευμένη αγάπη της για τον Ιωάννη τον Βαπτιστή, που αρχικά της αντιστέκεται, για να την αποδεχτεί μετά και στο τέλος το οργιαστικό φινάλε του

Ρίτσαρντ Στράους, το βίωναν σαν πρότυπο καθαρού οργασμού. Ενας συγκεκριμένα περιγράφει πώς άκουγε αποκλειστικά ξανά και ξανά το κομμάτι αυτό πριν πάρει την απόφαση να εκδηλωθεί ως ομοφυλόφιλος προς τα έξω.<p>
 Πάντως, κανείς τους δεν εγκατέλειψε την όπερα με το που βγήκε από την γκαρνταρόμπα ή την κρυψώνα. Αντίθετα εξακολουθούν να εξελίσσουν το ενδιαφέρον τους, δεν έχει όμως πια την ίδια μοναδική, όπως πριν, δυναμική. <p>
 Η σχέση ομοφυλόφιλων και όπερας έχει διερευνηθεί και στην Αμερική, αλλά κατά τον Κάντεμαν η εικόνα που δόθηκε εκεί είναι μάλλον του ομοφυλόφιλου άνδρα που ζει φετιχιστικά τη φωνή της ντίβας και που βιώνει την ομοφυλοφιλία του μέσω αυτής εντός της γκαρνταρόμπας. Πρόκειται, λέει, για ένα ενοχλητικό αμερικανικό

φιξάρισμα στη λατρεία της ντίβας. Αυτό που ο ίδιος είδε στο ερευνητικό του υλικό από τους 39 ερωτώμενους, εκ των οποίων οι μισοί έχουν σταθερή σχέση, ήταν ότι οι μεγάλοι γυναικείοι ρόλοι της όπερας ενέπνεαν, λειτουργούσαν σαν πρότυπα στους ομοφυλόφιλους άντρες, έβγαιναν ενισχυμένοι βλέποντας τη Σαλώμη ή

τη Νόρμα που πάλευε μέχρι θανάτου για τα απαγορευμένα της συναισθήματα. <p>
 Οι άντρες που συμμετείχαν στην έρευνα ξεκαθάρισαν με την ομοφυλοφιλική κλίση τους στα 17 τους και εκδηλώθηκαν προς τα έξω γύρω στα 25 τους. Την ιδέα για την έρευνα, όπως έλεγε σε ειδικό σεμινάριο στο Eθνικό Θέατρο ο Κάντεμαν, του την έδωσε το γεγονός ότι συναντούσε τα ίδια πρόσωπα στο φουαγέ της όπερας της Στοκχόλμης με εκείνα που έβλεπε στο κλαμπ των ομοφυλόφιλων. Στη Φινλανδία μάλιστα την ιδιότητα της «μουσικότητας» κάποιου την έχουν σαν συνώνυμο, θα πει, της ομοφυλοφιλίας. Σήμερα υπάρχει και σύλλογος στη Στοκχόλμη που φέρει τον τίτλο «Πούστηδες της όπερας».<p>
 <b>ΑΛΙΚΗ ΤΣΙΛΙΧΡΗΣΤΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
