<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 04/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>'H</b> η ατημέλεια του επιμελούς; Mπέρδεμα ε; Ας τα πάρουμε από την αρχή. Οταν ακούτε «ένδυμα εργασίας», λογικά στο μυαλό σας έρχεται το δυσκοίλιο κουστουμάκι, μονόχρωμο πουκάμισο, γραβάτα κ.λπ. Εκτός αν δουλεύετε σε μηχανουργείο, εργοστάσιο, ναυπηγείο, οπότε όλα αυτά σάς παραπέμπουν σε γάμους, κηδείες, βαφτίσια και άλλα «φτου μακριά από μας» σπορ που παίζονται σε προαύλια εκκλησιών.<p> Πολλές μόδες παλιότερα, αυτό το σετάκι -το «working fit» που λένε και οι lifest ylers- δεν έπεφτε σε κανέναν βαρύ, αφού ταυτιζόταν με το ενδυματολογικό πρότυπο κάθε αξιοσέβαστου κάτοικου δυτικής μεγαλούπολης. Καθώς όμως το casual ντύσιμο άρχισε να χώνεται τις τελευταίες δεκαετίες από τις pop νεανικές υποκουλτούρες στις ντουλάπες και των λιγότερο «νέων» ή «pop», η καθημερινή κουστουμογραβατιά υποβιβάστηκε σε αναγκαίο κακό, επιβεβλημένο από αφεντικό που θεωρούσε την «jean» εμφάνιση υπέρβαση τεράστια ακόμα και για τον ίδιο. Και το χειρότερο, όλο και λιγότεροι άνθρωποι προτιμούσαν να στριμωχτούν σε στενά κολάρα και να προσέχουν την τσάκιση.<p> Στον αντίποδα βέβαια η 80's εικόνα του σούπερ γιάπι Gordon Geko ντύνει τη «Δύναμη» στα γκρι, μετατρέποντας το working fit από υποχρεωτική στολή των γραφιάδων σε «μανδύα δύναμης» των τεχνοκρατών.<p> Ομως την ίδια στιγμή που η μόδα του νέου ανερχόμενου κουστουμαρισμένου αντιγραφόταν (ως συνήθως καθυστερημένα) και εδώ -και ακόμα και οι «twent y-something» υπάλληλοι ένιωθαν υποχρεωμένοι να γίνουν ρέπλικες ενός ειδώλου, τελείως διαφορετικού μεγέθους- τα πράγματα στη Δύση άρχιζαν να αλλάζουν.<p> Οι εταιρείες τεχνολογίας άρχισαν να κάνουν τα στραβά μάτια στις παραβιάσεις του «εργασιακού ενδυματολογικού κώδικα» προκειμένου συνεχώς αυξανόμενοι πληθυσμοί νεοχίπηδων-technofreaks προσληφθέντων να μπορούν να προσαρμόζονται στο εταιρικό περιβάλλον και να γεννούν απερίσπαστοι τα hi-tech χρυσά αβγά τους. <p> Ετσι ο ανταγωνισμός μεταξύ των εταιρειών -τα ονόματα των οποίων διαβάζετε στις πιο σύγχρονες συσκευές σας- για το πιο casual εργασιακό περιβάλλον που θα τις κάνει ελκυστικότερες στις νεαρές ιδιότροπες διάνοιες χαλάρωσε την αυστηρότητα των «ενδυματολογικών ηθών» τους. <p> Στην τελευταία δεκαετία μάλιστα όλο και περισσότερες εταιρείες, που δεν ήταν αμιγώς hi-tech, τις μιμήθηκαν προσπαθώντας να «ψαρέψουν» από αυτές υπερειδικευμένους στις καινούργιες τεχνολογίες νέους που παραδόξως ενδιαφέρονται εξίσου για το μισθό, με το αν θα πρέπει το πρωί να μασκαρευτούν σε «κάτι σε πλασιέ» για να χτυπήσουν κάρτα.<p> Στην αρχή υπήρξαν αμερικανικές εταιρείες που άτυπα επέτρεπαν στους υπαλλήλους τους να μη φοράνε γραβάτα και σακάκι τις Παρασκευές των καλοκαιρινών μηνών. Σταδικά το μέτρο επεκτάθηκε σε όλες τις Παρασκευές του χρόνου και τελικά όλες τις μέρες της άνοιξης και του καλοκαιριού. Από το 1990 και μετά χιλιάδες επιχειρήσεις επισήμως κατάργησαν τον ενδυματολογικό τους κώδικα. Συγκεκριμένα το 51% όλων των επιχειρήσεων σε όλη την Αμερική με πάνω από 5.000 υπαλλήλους τούς επιτρέπουν να ντύνονται casual καθημερινά. Ανάμεσά τους μερικοί από τους μεγάλους χρηματιστηριακούς κολοσσούς τής Wall Street και πολυεθνικές διαφημιστικές ή δικηγορικές φίρμες! <p> Σύντομα η «ελαστικότητα» έγινε σε πολλούς χώρους το νέο trend και πολλές επιχειρήσεις ενθαρρύνουν τους υπαλλήλους τους να ντύνονται απλά, προωθώντας το «μοντέρνο», «φιλελεύθερο» και «λειτουργικό» πρόσωπό τους, αφού, όπως ανακαλύπτουν, πουλάει καλύτερα στην πελατεία το υποσυνείδητο σχόλιο «ο καλύτερος έχει την πολυτέλεια να φοράει ό,τι θέλει».<p> Στο τέλος βέβαια οι περισσότερες εταιρείες ανακάλυψαν πως η έννοια «απλό -καθημερινό ή casual ντύσιμο» έχει πολλές ερμηνείες. Που συνοδεύονται από μεγάλους μπελάδες. Οι μόλις ενήλικοι προγραμματιστές μπορούν να φοράνε βερμούδες, αθλητικά μποτάκια και χαβανέζικες πουκαμίσες, στήνοντας site στο απομονωμένο γραφείο τους (όντας μάλιστα πολύ καλοί στο ρόλο της ιδιότροπης διάνοιας σε κάποιο συμβούλιο με πελάτες), ο διευθυντής τους όμως με αυτή την περιβολή δύσκολα θα κλείσει μια συμφωνία εκατομμυρίων. Από την άλλη, όλοι αυτοί που για χρόνια είχαν ξεμπερδέψει με το υπαρξιακό δίλημμα «τι φοράμε σήμερα; » για τις 8 ώρες της δουλειάς, δεν ήξεραν πόσο ακριβώς «καθημερινούς» τούς ήθελε η μητέρα εταιρεία.<p> Ετσι όταν η νεοϋορκέζικη εταιρεία marketing Development Counsellors Int. απελευθέρωσε πειραματικά 25 υπαλλήλους από την υποχρέωση του κουστουμιού και της γραβάτας για όλο το 1998, βρέθηκε σύντομα μπροστά σε στελέχη που εμφανίστηκαν ένα πρωί με φόρμες γυμναστικής, γυναίκες με τολμηρά μπουστάκια, τολμηρά στενά ρούχα, με εσώρουχα που διαγράφονταν ή ακόμη και χωρίς αυτά! «Απλά πουκάμισα χωρίς γραβάτες και γυναικεία κυριλέ σανδάλια επιτρέπονται. Μπουστάκια, βερμούδες και το στιλ της παραλίας όχι. Μας πήρε πολλές συσκέψεις για να καταλήξουμε σε αυτό -κανείς μας δεν φανταζόταν πως θα ήταν τόσο δύσκολο- και φαντάζομαι γι' αυτό πολλές εταιρείες καταφεύγουν σε ειδικούς ενδυματολογικούς συμβούλους», δήλωσε στο τέλος ο αντιπρόεδρος της εταιρείας.Οσο ευχάριστο και αν ακούγεται στον «απλό- καθημερινό» αναγνώστη, κατέληξε μάλλον πρόβλημα στη δουλειά. Φανταστείτε τον πελάτη που περνάει την πόρτα της αίθουσας συμβουλίων μιας μεγάλης νομικής ή αναπτυξιακής εταιρείας για να βρεθεί ξαφνικά στην αίθουσα επιχειρήσεων του... Ba ywatch! Kαι χωρίς την Pamela! <p> «Υπάλληλοι εμφανίζονται σε όλες τις εταιρείες φορώντας ρούχα με τα οποία πλένουν το αμάξι τους ή πάνε βόλτα το σκύλο τους», λέει η Sherr yMa ysonave. Η οποία, εκτός από συγγραφέας του βιβλίου «Casual Power: How to Power Up Your Nonverbal Communication and Dress Down For Success», είναι και καλοπληρωμένη σύμβουλος μεγάλων εταιρειών σε θέματα ενδυματολογικού κώδικα...<p> Σε εταιρείες όπως η McElhane y& Accossiates όταν προέκυψε πρόβλημα με τα...εσώρουχα που διαγράφοταν μέσα από τα casual ρούχα κάποιων γυναικών υπαλλήλων, η ίδια η εταιρεία αναγκάστηκε να οργανώσει ομαδικές συζητήσεις. Στις οποίες η ίδια η πρόεδρος της εταιρείας αυτοδιορίστηκε και «ενδυματολογική σύμβουλός» της συμβουλεύοντας τις υφισταμένες της ότι «είναι αρνητικό να σας θυμούνται οι συνάδελφοί σας για τα εσώρουχά σας»! <p> Εταιρείες, όπως η δικηγορική φίρμα Cadwalader, Wickersham & Taft, χρειάστηκαν «επαγγελματική» βοήθεια όταν οι δικηγόροι της δήλωσαν πως τους είναι εξαιρετικά δύσκολο να βρίσκουν τη σωστή casual αμφίεση κάθε μέρα! Ετσι η συγκεκριμένη εταιρεία ανέθεσε στην Polo Ralph Lauren και το περιοδικό Esquire τη διοργάνωση σεμιναρίων για τους υπαλλήλους της με θέμα το αποδεκτό casual ντύσιμο και τους κανόνες της εταιρείας! Αποτέλεσμα ήταν ένας καινούργιος «κώδικας», που επέβαλε υποχρεωτικά τις... κάλτσες! Απαγόρευσε τα αθλητικά στα μπουστάκια, τα μίνι, τα σορτσάκια και τα τζιν και υποχρέωνε όσους θα έπρεπε να συναντήσουν πελάτη να έχουν στην καβάτζα ένα φυσιολογικό πουκάμισο και ένα σακάκι! <p> Ετσι όταν το τέρας της ξεγνοιασιάς έριξε τη βαριά σκιά του στον κόσμο του κάτασπρου κολάρου, το αυτονόητο νομοθετήθηκε για να μπορούν όλοι να στέκονται «cool και άνετοι» μπροστά στην επαγγελματική γκαρνταρόμπα τους. Undress for Success! Υποχρεωτικά! <p> Κανείς από όσους αναπολούν τη χαμένη ξεγνοιασιά της καθημερινής γραβάτας δεν υποπτευόταν πόση επιμέλεια χρειαζόταν το ατημέλητο για να γίνει αποδεκτό! Και πόσο άγχος μπορεί να κρύβει μια χωρίς κολάρο εμφάνιση! <p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
