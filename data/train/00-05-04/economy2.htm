<html>

<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 04/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Η «αργή αποκλιμάκωση του δημόσιου χρέους» και «οι ανοδικές τάσεις στον πληθωρισμό» που θα εμφανιστούν πριν από το τέλος του 2000, είναι οι δύο βασικές παρατηρήσεις στην Εκθεση Σύγκλισης της Ευρωπαϊκής Κεντρικής Τράπεζας (ΕΚΤ), που δημοσιοποιήθηκε χθες στη Φρανκφούρτη.<p>
 Tου <b>ΓIANNH AΓΓEΛH<p></b>
<b> Η</b>
 ΕΚΤ χωρίς να αμφισβητεί τη σύγκλιση της ελληνικής οικονομίας και την ικανοποίηση των βασικών τεσσάρων κριτηρίων (πληθωρισμός, επιτόκια, έλλειμμα και χρέος), θέτει ερωτηματικά για την επάρκεια της ικανοποίησης του πέμπτου κριτηρίου της αποκαλούμενης «διατηρησιμότητας» της δημοσιονομικής σύγκλισης και συνιστά «υπέρβαση» των στόχων του Προγράμματος Σύγκλισης που έχει κατατεθεί στην Κομισιόν.<p>
 Στα συμπεράσματα της Εκθεσης υπογραμμίζεται ότι «παρά τις προσπάθειες και τη σημαντική πρόοδο που έχει συντελεστεί ως προς τη βελτίωση της τρέχουσας δημοσιονομικής κατάστασης πρέπει να υπάρξει προβληματισμός σχετικά με το αν ο λόγος του δημόσιου χρέους/ΑΕΠ "μειώνεται επαρκώς και πλησιάζει την τιμή αναφοράς με ικανοποιητικό ρυθμό" και κατά πόσο έχει επιτευχθεί η σταθερότητα της δημοσιονομικής κατάστασης».<p>
 Στο ίδιο σημείο προσθέτει ότι «θα απαιτηθούν σημαντικά πρωτογενή πλεονάσματα και διαρκή, ικανού μεγέθους συνολικά δημοσιονομικά πλεονάσματα που θα υπερβαίνουν τους στόχους του Προγράμματος Σύγκλισης, καθώς και σημαντικά μειωμένες προσαρμογές ελλείμματος χρέους για να μειωθεί ο λόγος του χρέους στο 

60% σε εύλογο χρονικό διάστημα».<p>
<b> Aυστηρότερα δημοσιονομικά<p></b>
 Ακόμη περισσότερο η ΕΚΤ υπογραμμίζει ότι η Ελλάδα θα χρειαστεί να εφαρμόσει ακόμη αυστηρότερη δημοσιονομική πολιτική για να συγκρατηθούν οι πληθωριστικές πιέσεις που θα δημιουργηθούν από τη μείωση των επιτοκίων μέχρι το τέλος του έτους.<p>
 Ιδιαίτερα για το θέμα του χρέους η ΕΚΤ παρουσιάζει διάφορα σενάρια αποκλιμάκωσης.<p>
 Το πλέον πιθανό εξ αυτών -το οποίο φαίνεται να υιοθετεί και η ελληνική κυβέρνηση- προβλέπει ότι το χρέος θα αγγίξει το 60% του ΑΕΠ το 2001, με αρκετά 

δύσκολες όμως προϋποθέσεις. Συγκεκριμένα η ΕΚΤ αναφέρει ότι αν ο προϋπολογισμός αρχίσει πολύ σύντομα μέσα στα επόμενα έτη να εμφανίζει πλεονάσματα, κυρίως από τη μείωση των δαπανών για τόκους, τότε θα μπορούσε να αγγίξει το 70% του ΑΕΠ το 2008 και να πέσει στο 60% το 2011.<p>
<b> Γιάννος: Σε 10 έτη το 60%<p></b>
 Ο υπουργός Eθνικής Οικονομίας Γιάννος Παπαντωνίου, που ρωτήθηκε σχετικά, είπε ότι η ελληνική κυβέρνηση υπολογίζει να προσεγγίσει το στόχο του 60% μέσα στα επόμενα 10-12 χρόνια.<p>
 Παρατήρησε όμως ότι η αργή αποκλιμάκωση του χρέους οφείλεται σε σημαντικό βαθμό σε δύο λόγους, αφ' ενός τις αυξημένες δαπάνες (εθνική συμμετοχή) για την 

απορρόφηση των πόρων του Γ  Κοινοτικού Πλαισίου Στήριξης και αφ' εταίρου τις πολύ μεγάλες δαπάνες του εξοπλιστικού προγράμματος.<p>
 Πάντως το σενάριο αυτό έχει σχεδιαστεί με την προϋπόθεση ότι το ονομαστικό επιτόκιο θα είναι αμετάβλητο στο 6% (ήτοι 4% το μέσο επιτόκιο εξυπηρέτησης του 

δημόσιου χρέους και 2% ο πληθωρισμός) και με ετήσιο ρυθμό ανάπτυξης 3, 1% και προσαρμογές ελλείμματος χρέους μηδενικές. Βέβαια η ΕΚΤ διευκρινίζει ότι αυτός είναι ένας «μηχανιστικός» υπολογισμός, αλλά όσο μεγαλύτερο είναι το αρχικό ύψος του χρέους από το οποίο αρχίζει η αποκλιμάκωση τόσο μεγαλύτερη πρέπει να είναι η δημοσιονομική εξυγίανση για να προσεγγιστεί ο στόχος.<p>
 Η επισήμανση αυτή διευκρινίζεται σε άλλο σημείο στο οποίο υπογραμμίζεται ότι η 

βελτίωση της κατάστασης στο έλλειμμα και το χρέος θα πρέπει να είναι μεγαλύτερη τα επόμενα χρόνια λόγω των συναλλαγματικών διαφορών, της συμμετοχής 

του Δημοσίου στο μετοχικό κεφάλαιο δημόσιων επιχειρήσεων και της μερικής μετατόπισης των επενδύσεων των δημόσιων οργανισμών από ομόλογα σε μετοχές...<p>
 Το γεγονός αυτό πρέπει να οδηγήσει σε προβληματισμό, επισημαίνεται στην Εκθεση, και συνιστά αυστηρή δημοσιονομική πολιτική με ιδιαίτερη προσοχή στην εισοδηματική πολιτική. <p>
 Αντίστοιχες παρατηρήσεις αναφέρονται και για τον πληθωρισμό, όπου διαπιστώνονται κίνδυνοι ανοδικών τάσεων, καθώς η αποκλιμάκωση της τελευταίας περιόδου αποδίδεται εν μέρει σε «προσωρινούς παράγοντες»...<p>
 Τέλος, η Εκθεση προβλέπει απότομη γήρανση του πληθυσμού από το 2010 και για το 

λόγο αυτό συνιστά από τώρα λήψη μέτρων για τα συνταξιοδοτικά ταμεία, με συστάσεις για τη μεταρρύθμιση του συνταξιοδοτικού συστήματος.<p>
 Συνολικά πάντως η Εκθεση κινείται σε επίπεδα «αυστηρότητας» αναμενόμενα και συγκρίσιμα με τις Εκθέσεις που είχαν γίνει για μια σειρά άλλες χώρες της Ε.Ε. κατά την ένταξή τους στη ζώνη του ευρώ, όπως η Ιταλία, το Βέλγιο κ.λπ. Το συμπέρασμα που προκύπτει από την Εκθεση είναι ότι η Ελλάδα με την ένταξή της στην τρίτη φάση της ΟΝΕ θα έχει να αντιμετωπίσει μια νέα φάση σοβαρής δημοσιονομικής προσαρμογής στη διάρκεια της οποίας τα μόνα εργαλεία «οικονομικής πολιτικής» στα χέρια της κυβέρνησης θα είναι ο προϋπολογισμός, οι 

δαπάνες του οποίου παρ' όλα αυτά θα πρέπει να περικοπούν, οι διαρθρωτικές αλλαγές και οι πόροι του Γ  Κοινοτικού Πλαισίου Στήριξης...<p>


	
</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
