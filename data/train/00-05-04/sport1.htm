<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 04/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΜΑΝ. ΔΡΑΚΟΥ<p></b>
 Το χαμόγελο έφτανε ώς τ' αυτιά. Από τον πρόεδρο Σωκράτη Κόκκαλη, τους παίκτες, το γιατρό και φυσικά τους 12.000 οπαδούς, που βρέθηκαν στο 2-0 του Ολυμπιακού επί του Ιωνικού. Αλλωστε, τα χαρμόσυνα μαντάτα είχαν καιρό να κάνουν την εμφάνισή τους στο «ερυθρόλευκο» στρατόπεδο. Χθες, ήρθαν μαζεμένα.<p>
 Πρώτα και πάνω απ' όλα, η εύκολη επικράτηση επί του Ιωνικού. «Είμαι ικανοποιημένος από την αγωνιστική συμπεριφορά των παικτών. Είχαμε καλή κυκλοφορία και φτιάξαμε φάσεις για γκολ. Μας έλειπε η ταχύτητα αλλά θα έρθει μαζί με την αποτελεσματικότητα», ισχυρίστηκε ο Γιάννης Μαντζουράκης, ενώ ο Αλέξης Αλεξανδρής συμπλήρωνε στη συνέντευξη Τύπου: «Κάναμε ένα καλό πρώτο ημίχρονο. Το παιχνίδι κρίθηκε με τα δύο γκολ».<p>
 Ο Ολυμπιακός τέλειωσε το ματς, στο πρώτο 45λεπτο. Η μηχανή πήρε μπροστά, πολύ νωρίς. Από το 10ο λεπτό, ο Στέλιος Γιαννακόπουλος σήκωσε για πρώτη φορά τον κόσμο στο πόδι. Και στις καθυστερήσεις (45+) ο Αλέξης Αλεξανδρής, με ένα κλασικό προσωπικό γκολ, καθάρισε τον αγώνα.<p>
 Στο δεύτερο ημίχρονο, το μυαλό των «ερυθρολεύκων» απουσίαζε από το παιχνίδι. Οι περισσότεροι περίμεναν κάποιο καλό νέο από την Πάτρα. Τουλάχιστον όσο παρέμενε το 0-0 της Παναχαϊκής με τον Παναθηναϊκό. Γύρω στο 56ο λεπτό, το ΟΑΚΑ σηκώθηκε στον αέρα! Μέσω των ερτζιανών κυμάτων, ο κόσμος του Ολυμπιακού έμαθε για το γκολ των Πατρινών, το πανηγύρισε περισσότερο από τα δύο δικά του και θυμήθηκε πάλι (ύστερα από καιρό) τα συνθήματα της τελευταίας τριετίας, για το πρωτάθλημα.<p>
 «Θέλω να διατηρήσουμε την ίδια σοβαρότητα ώς το τέλος», έλεγε μετά τον αγώνα ο Γιάννης Ματζουράκης, όταν τέθηκε το θέμα της βαθμολογικής διαφοράς γιατί όπως εξηγούσε...«στην πυγμαχία αν δεχθείς το πρώτο χτύπημα, θα έρθει και το δεύτερο! ». Δίπλα του, ο Αλ. Αλεξανδρής συμπλήρωνε: «Μια μεγάλη ομάδα πρέπει να είναι σοβαρή και στα 34 παιχνίδια. Εχουμε αέρα τεσσάρων βαθμών αλλά αυτό δεν μας λέει τίποτα! ».<p>
<b> H EΠIΣTPΟΦH<p></b>
 Η τρίτη έξαρση προήλθε όταν ο Γιάννης Μαντζουράκης έδινε το σύνθημα στον Τζιοβάνι, να περάσει στο ματς. Ηταν το 66' της αναμέτρησης. Ο Βραζιλιάνος αποθεώθηκε από ολόκληρο το γήπεδο, σαν να εμφανιζόταν για πρώτη φορά. «Τζιοβάνι, Τζιοβάνι για πάντα στο λιμάνι» φώναζαν οι οπαδοί του Ολυμπιακού και μετά το τέλος του ματς απάντησε με το δικό του τρόπο: «Θέλω να μείνω για πολλά χρόνια στον Ολυμπιακό. Δεν έχω πρόβλημα. Ευχαριστώ τον Θεό και το γιατρό Χρήστο Δάρρα όπως και τον Θοδωρή (τον Μπαλλίδη) γιατί η εχγείρηση και η αποκατάσταση ήταν δύσκολη. Το πιο σημαντικό ήταν πως μπήκα στο ρυθμό και σιγά σιγά θα είμαι πάλι ο γνωστός Τζιοβάνι».<p>
 Ο Βραζιλιάνος είχε τρακ στην επιστροφή του, μετά την πεντάμηνη απουσία. Ισως λιγότερο από το διαιτητή Φ. Ντόβα, που όταν κάποιος παίκτης του Ιωνικού έσπευδε να τον μαρκάρει, βιαζόταν να δώσει το φάουλ. Ο Τζιοβάνι θέλει χρόνο για να προσαρμοστεί. Στατικά, ήταν αλάνθαστος. Του έλειπε η γρήγορη αντίδραση ενώ έπαιζε φοβισμένα. Κάποια στιγμή επιχείρησε ένα μακρινό σουτ (από τη μεσαία γραμμή) γλίστρησε, έπεσε στο χορτάρι, όπου κάθισε για μερικά δευτερόλεπτα. Ολοι πάγωσαν. Ο Καραπιάλης έτρεξε πρώτος κοντά του, αλλά ο Βραζιλιάνος σηκώθηκε γρήγορα και οι καρδιές όλων πήγαν στη θέση τους! <p>
<b> ΠANHΓYPIΣMΟI<p></b>
 Η λήξη του αγώνα σηματοδότησε νέους πανηγυρισμούς καθώς είχε οριστικοποιηθεί η γκέλα του Παναθηναϊκού στην Πάτρα. Ο πρόεδρος Σωκράτης Κόκκαλης πέρασε μια βόλτα από τ' αποδυτήρια. Γεμάτος χαρά και χωρίς άγχος πλέον, μετά τη διεύρυνση της διαφοράς από τον Παναθηναϊκό.<p>
 Στο αγωνιστικό μέρος, ο Γιάννης Μαντζουράκης παρέταξε τον Ολυμπιακό, όπως στο δεύτερο ημίχρονο του ματς της Καλαμάτας. Με έναν κυνηγό (κορυφή) τον Αλεξανδρή, δύο επιθετικούς μέσους, τον Νινιάδη με τον Λουτσιάνο (έκανε ένα από τα καλύτερα παιχνίδια του) και τους Τζόρτζεβιτς-Γιαννακόπουλο, στα άκρα. Το σχήμα βγήκε (αν κρίνει κανείς από το αποτέλεσμα) όμως για μεγάλη ώρα στο παιχνίδι, ο Ολυμπιακός δεν γέμιζε την περιοχή του Ιωνικού, όπως σε άλλες περιπτώσεις. Η απουσία ενός ακόμη επιθετικού (ο Χούτος έμεινε στον πάγκο) ήταν αισθητή, όταν μάλιστα η εικόνα του ματς έδειχνε συνωστισμό πολλών παικτών σε μικρούς χώρους, στη μεσαία γραμμή.<p>
 Ο Ιωνικός θα μπορούσε να 'χε κάνει δύσκολη τη ζωή των γηπεδούχων, αν οι φάσεις του Παουλίνιο Κομπαγιάσι, γίνονταν γκολ. Ο Ολεγκ Μπλαχίν μάζεψε μόλις 15 παίκτες για την αποστολή. «Τώρα μας ενδιαφέρει το ματς πρωταθλήματος με την Καλαμάτα και μετά το Κύπελλο με την ΑΕΚ», συνόψισε ο Ουκρανός προπονητής. Ο Θόδωρος Παχατουρίδης συμπλήρωσε ότι «η ομάδα θέλει μια νίκη ακόμη για να αποφύγει τις περιπέτειες και μαθηματικά».<p>
 Ο διαιτητής Φίλιππος Ντόβας έκανε πολιτική και όχι διαιτησία. Δεν έβγαλε κάρτες στους παίκτες του Ιωνικού, παρ' ότι υπήρξαν περιπτώσεις. Και στα δύο γκολ (οριακές περιπτώσεις για οφσάιντ), αρμόδιος επόπτης ήταν ο Γεροντής. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
