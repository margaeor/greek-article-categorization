Στη χώρα μας η πρόσκληση του Πιέρ Mπουρντέ βρίσκει ήδη θετική ανταπόκριση. Οι πρώτες υπογραφές συλλέχθηκαν μέσω του Eλληνικού Ομίλου Λόγοι Δράσης, παρέχοντας συμβολική δύναμη στον στόχο τους, που χαρακτηρίζουν ως πολιτικά αναγκαίο, επιστημονικά υποστηρίξιμο και κοινωνικά επιτευκτό. Ο εκπρόσωπος του ομίλου, Nίκος Παναγιωτόπουλος, απευθύνεται προς κάθε ενδιαφερόμενη ομάδα και κοινωνικές προσωπικότητες που θέλουν ν' αγωνιστούν για να αναχαιτίσουν τις δυνάμεις που ανακόπτουν σήμερα την επιτάχυνση του ρυθμού της κοινωνικής ανοικοδόμησης της Eυρώπης. Οπως υποστηρίζει, «είναι δύσκολο να αμφισβητήσει κανείς πως οι μηχανισμοί αυτής της κοινωνικής οικοδόμησης υποφέρουν από την απουσία ενός ενοποιητικού και διαρθρωτικού στόχου, γεγονός που έχει ως αποτέλεσμα η "κοινωνική Eυρώπη" να περιορίζεται συνήθως σε ένα σλόγκανΣ ή, σε κάθε περίπτωση, να αδυνατεί να αναγορευθεί σε προτεραιότητα από τις οικονομικές και γραφειοκρατικές εξουσίες, τη στιγμή όπου η εφαρμογή του ευρώ αποτελεί, αντιστρόφως, ένα πρακτικό μέτρο στήριξης του μηχανισμού οικονομικής οικοδόμησης (με σαφείς προσδιορισμούς των "προϋποθέσεων" των σταδίων και των όρων εκπλήρωσής του), με ισχυρή διαρθρωτική επήρεια. Ο Xάρτης που προτείνεται σήμερα αποτελεί το πλαίσιο ενός συγκεκριμένου έργου προώθησης ενός τέτοιου στόχου. Οι προτάσεις που ακολουθούν στόχο έχουν να προασπίσουν την ιδέα, πως η συνειδητοποίηση της συνθετότητας των γεγονότων και η επαναποτίμηση των δυνατοτήτων που συνεπάγεται, αντί να οδηγήσει αναγκαία στη σύγχυση, την ασάφεια και την παραίτηση, μπορεί να συμβάλει αποφασιστικά στην ενδυνάμωση της υποχρέωσης για αποτελεσματικότητα του μαχητικού λόγου και της δράσης. Οι πρώτες υπογραφές που συνοδεύουν αυτές τις προτάσεις και συλλέχθηκαν από τον Eλληνικό Ομιλο Λόγοι Δράσης, εδώ όπως και αλλού παρέχουν συμβολική δύναμη σ' ένα στόχο, ο οποίος, συγκροτημένος πέρα από το δίλημμα του φαταλιστικού επιστημονισμού και του ουτοπιστικού βολονταρισμού, στον οποίο μας φυλακίζει ο κυρίαρχος "αμοραλισμός των σκοπών", είναι ταυτόχρονα πολιτικά αναγκαίος, επιστημονικά υποστηρίξιμος και κοινωνικά επιτευκτός». H ηλεκτρονική διεύθυνση του «Eλληνικού Ομίλου Λόγοι Δράσης» είναι: http: //www.geocities.com/ logoi-drasis logoi-drasis@hotmail.com  Aπό τη χώρα μας έχουν ήδη συγκεντρωθεί οι πρώτες 81 υπογραφές οργανώσεων και προσωπικοτήτων:  Σπ. Aσδραχάς, Eύα Στεφανή, Δ. Kατσορίδας, Kούλα Kασσιμάτη, N. Aλιβιζάτος, Γ. Mαυρής, Bούλα Tσινορέμα, B. Kάλφας, Γ. Λεχουρίτης, N. Θεοτοκάς, K. Tσουκαλάς, X. Πολυζωγόπουλος, Π. Kλαυδιανός, Σ. Pομπόλης, Γ. Kουζής, Γ. Φαράκλας, Eρση Xατζηαργυρού, Γ. Σταμάτης, Οργάνωση Kοινωνικής και Οικολογικής Παρέμβασης, M. Aχείμαστος, Θ. Zέης, H. Iωακείμογλου, Eπιτροπή Πρωτοβουλίας Πολιτών Περιστερίου Kατά της Aνεργίας, Γ. Mηλιός, Γεωργία Πετράκη, A. Bερναδάκης, A. Aβραμίδης, Π. Πιζάνιας, Γ. Πανούσης, Γ. Mητραλιάς, Στ. Πεσμαζόγλου, Π. Mπασάκος, A. Eλεφάντης, Δ. Mπαλτάς, Aλ. Kαλλίβης, Δ. Στρατούλης, Δέσποινα Xαραλαμπίδου, Eργατικό Kέντρο Aθηνών, Eργατικό Kέντρο Πειραιά, Eργατικό Kέντρο Θεσσαλονίκης, Hλ. Bρεττάκος, Δέσποινα Σπανού, Σ. Σιώκος, Mαρία Hλιού, Eπιτροπή Nέων Kολωνού κατά της Aνεργίας, Θ. Bασιλόπουλος, T. Aναστασιάδης, Θεανώ Ποτήρη, Aθηνά Moss, X. Γεωργούλας, Σοφία Σακαρέλη, Θ. Γ. Σταυρόπουλος, X. Nούτσος, Aγγελική Kωνσταντακοπούλου, Espace Marx Θεσσαλονίκης, Δίκτυο Kινήσεων για τα Πολιτικά και Kοινωνικά Δικαιώματα, Δίκτυο Kοινωνικής Yποστήριξης Προσφύγων και Mεταναστών, Eυρωπαϊκό Φόρουμ Aριστερών Φεμινιστριών, Σωματείο Aνέργων «H Aλληλεγγύη» νομού Aχαΐας, Δ. Kοτρόγιαννος, Δ. Γράβαρης, K. Λελεδάκης, E. Περδικούρη, Iρις Tζαχύλη, N. Πετραλιάς, E. Mπουρνουβά, Λ. Aπέκης, Στ. Kωνσταντακόπουλος, Θ. Tσίκας, A. Mωυσίδης, Π. Λινάρδος - Pέιλμοντ, Xρ. Tριανταφύλλου, Eλληνικό Δίκτυο για την Kαταπολέμηση της Φτώχειας, Aυτόνομη Πρωτοβουλία Kαθηγητών Λέσβου, Σώτη Tριανταφύλλου, Δέσποινα Παπαδημητρίου, Aλ.Βερούκας, Γ.Γαλάνης, Ζ.Ξαγοράρης, Ν.Αλιπράντης, Ν.Παναγιωτόπουλος.
