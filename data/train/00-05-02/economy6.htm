<html>

<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 02/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Τη διάσπαση της Microsoft σε δύο διαφορετικές εταιρείες ζήτησαν την περασμένη Παρασκευή, όπως αλλωσε αναμενόταν, το αμερικανικό υπουργείο Δικαιοσύνης και οι 
17 από τις 19 Πολιτείες, οι οποίες ενήγαγαν τη Microsoft για παραβίαση των αντιμονοπωλιακών νόμων.<p> Tου <b>MΠAMΠH MIXAΛH<p></b>
<b> Μ</b>
 ε κοινή τους πρόταση οι παραπάνω ζητούν από τον δικαστή Τόμας Πένφιλντ Τζάκσον, που έκρινε νωρίτερα φέτος τη Microsoft ένοχη παραβίασης της αμερικανικής αντιμονοπωλιακής νομοθεσίας, τη διάσπασή της σε δύο ανεξάρτητες και ανταγωνιστικές εταιρείες, η μία εκ των οποίων θα διατηρήσει τον έλεγχο των 

Windows, του λειτουργικού συστήματος που βρίσκεται σήμερα σχεδόν σε όλους τους 

προσωπικούς ηλεκτρονικούς υπολογιστές του πλανήτη, ενώ η δεύτερη θα διατηρήσει 

υπό τον έλεγχο όλες τις υπόλοιπες δραστηριότητες της εταιρείας.<p>
 Σύμφωνα ακόμη με την πρόταση του αμερικανικού υπουργείου Δικαιοσύνης και των 17 Πολιτειών, η επανασύνδεση των δύο εταιρειών θα απαγορευτεί τουλάχιστον για τα επόμενα 10 χρόνια, ενώ τα διοικητικά τους συμβούλια θα αποτελούνται από διαφορετικά πρόσωπα. Η Microsoft θα πρέπει να αποδεχθεί το σχέδιο της διάσπασής της το αργότερο μέσα σε 4 μήνες μετά την απόφαση του δικαστή Τζάκσον.<p>
 Η προτεινόμενη ποινή για τη Microsof αποτελεί την πρώτη προσπάθεια της αμερικανικής κυβέρνησης να επιβάλει τη διάσπαση μιας κορυφαίας εταιρίας από τη 

διάσπαση του μονοπωλίου της ΑΤ&Τ, το 1984.<p>
 Τα ερωτήματα που συνοδεύουν αυτήν την απόφαση πολλά: Θα τροφοδοτήσει τον υγιή ανταγωνισμό; Θα είναι καλύτερα τα πράγματα για τους καταναλωτές; Και, τέλος, τι γίνεται με τα εκατομμύρια μετόχων της Microsoft και τις δεκάδες χιλιάδες επιχειρηματικών της εταίρων; <p>
 Η προτεινόμενη διάσπασή της, πάντως, δεν φαίνεται να επηρεάζει άμεσα την ενότητα της εταιρείας, καθώς ήδη η διοίκηση της Microsoft έχει ανακοινώσει ότι 

θα εφεσιβάλει οποιαδήποτε ποινή θα της επιβληθεί. Ο ίδιος ο Μπιλ Γκέιτς, άλλωστε, λίγο μετά την ανακοίνωση της προτεινόμενης ποινής, υπογράμμισε σε δηλώσεις του ότι μια τέτοια απόφαση θα καθιστούσε αδύνατη για τη Microsoft την 

ανάπτυξη της επόμενης γενιάς software.<p>
 Ακόμη και αν ο δικαστής Τζάκσον υποστηρίξει την πρόταση των αμερικανικών αρχών 

για τον διαχωρισμό της Microsoft, o δρόμος των εφέσεων θα είναι μακρύς. Καθώς ήδη η Microsoft διαθέτει υπέρ της την απόφαση αμερικανικού εφετείου τον Ιούνιο 

του 1998, που της επέτρεψε την κυκλοφορία των Windows '98 μαζί με το software πρόσβασης στο Διαδίκτυο, η οριστική απόφαση για την ποινή που θα επιβληθεί στη 

Microsoft θα μπορούσε, λένε αρκετοί αναλυτές, να πάρει χρόνια.<p>
 Με την ταχύτητα που πραγματοποιούνται οι αλλαγές στη διάρθρωση των επιχειρήσεων σήμερα, κανείς δεν γνωρίζει όταν η απόφαση αυτή θα είναι τελεσίδικη, ποια θα είναι η μορφή της Microsoft και αν τελικά η παραπάνω προτεινόμενη ποινή θα εξυπηρετεί τους λόγους για τους οποίους ελήφθη.<p>
 Η πρόταση διάσπασης, πάντως, δεν επηρέασε αρνητικά χθες τη μετοχή της Microsoft, η οποία την πρώτη ημέρα συναλλαγής της χθες μετά την ανακοίνωση της 

περασμένης Παρασκευής, κέρδιζε περισσότερο από δύο δολάρια. Αρκετοί αναλυτές, μάλιστα, πιστεύουν ότι καθώς οι πωλήσεις λογισμικού ισοδυναμούν περίπου με τις 

πωλήσεις των εφαρμογών, τότε οι δύο εταιρείες που θα προκύψουν από τη διάσπαση 

ίσως να αξίζουν περισσότερο απ' ό,τι στο σύνολό της η Μicrosoft.<p>


	
</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
