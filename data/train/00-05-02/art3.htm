<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 02/05/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Π</b>
 ριν από λίγους μήνες, το Νοέμβριο του 1999, έπαιρνε πολύ συγκινημένος τον ειδικό Χρυσό Αλέξανδρο του Φεστιβάλ Θεσσαλονίκης, ως ένδειξη τιμής του θεσμού, 


αλλά και ολόκληρου του κινηματογραφικού κόσμου σε έναν άνθρωπο, που με το έργο 


του σημάδεψε τον ελληνικό κινηματογράφο. <p>
 Κανείς δεν φανταζόταν τότε ότι ο Βασίλης Γεωργιάδης, ο «πατριάρχης», ο «πιονέρος», ο «δημιουργός», που ήθελε πάνω από όλα να συνομιλεί με το πλατύ κοινό και συνήθως το κατάφερνε έχοντας γνωρίσει στη διάρκεια της καριέρας του μεγάλες επιτυχίες, θα έφευγε από τη ζωή τόσο σύντομα.<p>
 Φαινόταν ακμαίος και δυνατός. Φαινόταν να απολαμβάνει την αναγνώριση στο πρόσωπό του μιας ιδιότυπης ενότητας του «εμπορικού» με τον «καλλιτεχνικό» κινηματογράφο, τώρα πια που τα όπλα σίγησαν και ο ελληνικός κινηματογράφος συνεχίζει το δρόμο του χωρίς ιδιαίτερες υπαρξιακές και φιλοσοφικές αναζητήσεις. <p>
 Ηταν κι αυτό το μόνιμο γλυκό του χαμόγελο, που έκανε το γερασμένο, παχουλό στεφανωμένο από άσπρα μαλλιά και γένια πρόσωπό του να μοιάζει παιδικό. Ο Βασίλης Γεωργιάδης πέθανε, όμως, τα ξημερώματα της Κυριακής του Πάσχα, στο σπίτι του στην Αθήνα. Ηταν 79 χρόνων.<p>
 Θα κηδευτεί την Πέμπη το μεσημέρι στο Α' Νεκροταφείο και η σορός του θα μεταφερθεί για να ταφεί στο Ξυλόκαστρο, την πόλη που μεγάλωσε, όταν μετά τη Μικρασιατική καταστροφή ήρθε προσφυγάκι στην Ελλάδα μαζί με τους γονείς του από τα Δαρδανέλια της Μικράς Ασίας, όπου είχε γεννηθεί το 1921. <p>
 Η ζωή του είχε όλα τα στοιχεία της περιπέτειας, που σήμερα οι Ελληνες στη συντριπτική τους πλειοψηφία δεν πρόκειται να γνωρίσουν ποτέ.*
Αλλαξε πολλές δουλειές μέχρι να γραφτεί το 1951 στην «Ακαδημία Κινηματογραφικών Σπουδών», μια σχολή που μόνο υποτυπώδεις κινηματογραφικές γνώσεις πρόσφερε. Σκηνοθέτης έγινε στην πράξη, δουλεύοντας ως βοηθός (π.χ. του Κούνδουρου στη «Μαγική Πόλη»), αλλά και βλέποντας και μελετώντας ξένες ταινίες. <p>
 Γοητευμένος από τον ιταλικό νεορεαλισμό κάνει την πρώτη του ταινία το 1956 με τίτλο «Ασοι του γηπέδου» και σενάριο του Ιάκωβου Καμπανέλλη. Πρωταγωνιστές αυτής της λαϊκής ταινίας τρεις δόξες του ποσοσφαίρου, ο Ανδρέας Μουράτης, ο Κώστας Λινοξυλάκης, ο Λάκης Πετρόπουλος. Από ταινία σε ταινία ο Βασίλης Γεωργιάδης εξελίσσει την τεχνική του, ξεφεύγοντας από τα κλισέ του εμπορικού κινηματογράφου, εναλλάσσοντας κοντινά εκφραστικά πλάνα και γκρο-πλαν, ενώ συγχρόνως τελειοποιεί τη δεξιότητά του να κινεί τα πλήθη, όπως σημειώνει ο Αντώνης Μοσχοβάκης («Από το παλιό στο καινούργιο», άρθρο στην ειδική έκδοση του Φεστιβάλ Θεσσαλονίκης). <p>
 Αν χαρακτηρίζει κάτι την καριέρα του είναι η πίστη του ότι χωρίς κοινό δεν υπάρχει κινηματογραφος και η περιδιάβασή του σε όλα σχεδόν τα είδη τού σινεμά. 


Από ταινίες με φουστανέλα καί μελοδράματα, μέχρι «γουέστερν», αισθηματικές δραματικές περιπέτειες και κωμωδίες. Αναγκασμένος νά δουλεύει με επαγγελματίες 


παραγωγούς, που είχαν άποψη για τα πάντα, έμαθε να ελίσσεται και να κάνει στο τέλος το δικό του, ταινίες με έντονη τη σφραγίδα του.<p>
<b> Οι ταινίες του<p></b>
 Μέχρι το 1963, που με τα «Κόκκινα φανάρια» έφτασε στο απόγειο της καριέρας του, είχε γυρίσει τον «Καραγκιόζη» (1959) με θέμα την άνοδο και την πτώση ενός 


καραγκιοζοπαίχτη, τους «Δοσατζήδες» (1959) με τον Νίκο Σταυρίδη και τον Θανάση 


Βέγγο, τις «Διακοπές στην Κολοπετινίτσα» (1959) με τον Κώστα Χατζηχρήστο, την «Κρυστάλλω» (1959) σε σενάριο του Νίκου Φώσκολου με την Αντιγόνη Βαλάκου (την πρώτη του ταινία «φουστανέλα»), το «Φλογέρα και αίμα» (1961), πάλι σε σενάριο Νίκου Φώσκολου με την Αντιγόνη Βαλάκου, τον Μάνο Κατράκη και τον Κώστα Κακαβά (ταινία «φουστανέλα» με εξελιγμένη γραφή προς το ελληνικό «γουέστερν»), την ιδίου ύφους «Κατάρα της μάνας» (1961) με την Ιλυα Λιβυκού και τον Γιώργο Φούντα (που μας εκπροσώπησε στο Φεστιβάλ Βενετίας ως «Υπόσχεση», γιατί ο σκηνοθέτης ντρεπόταν για τον τίτλο της), το «Μη ερωτεύεσαι το Σάββατο» (1962) με τον Δ. Παπαμιχαήλ και την «Οργή» (1962) με ένα κλασικό μελοδραματικό υπερβολικό σενάριο του Φώσκολου και πρωταγωνιστές την Αννα Φόνσου και τον Νίκο 


Κούρκουλο.<p>
 Τα «Κόκκινα φανάρια», όμως, και οι παράλληλες ιστορίες τεσσάρων γυναικών της Τρούμπας (Τζένη Καρέζη, Μαίρη Χρονοπούλου, Αλεξάνδρα Λαδικού, Κατερίνα Χέλμη) δοσμένες με εξιδανικευμένα χρώματα και προσεχτικές δόσεις ποίησης και αισθήματος, του προσφέρουν μια θέση ανάμεσα στους κλασικούς του ελληνικού σινεμά και την πρώτη υποψηφιότητα για Οσκαρ Ξένης Ταινίας του 1964. <p>
 Να πώς θυμάται ο ίδιος τη στιγμή, που πληροφορήθηκε την υποψηφιότητα της ταινίας του (περιοδικό «Σελίδες» της Λευκωσίας -1995). «Δεν μπορούσα να αρθρώσω λέξη... Τι να πω; Αν μιλούσα θα τρέχανε τα δάκρυα... Ξέρεις, όμως, ποιο ήταν το πιο σημαντικό για μένα; Στις πέντε υποψήφιες ταινίες ήταν και μια 


ιταλική, του Φελίνι (σ.σ. «8 1/2», που πήρε τελικά και το Οσκαρ). Και θυμάμαι ότι διάβαζα στα γαλλικά περιοδικά δηλώσεις του, που έλεγε "μην προεξοφλείτε ότι θα πάρω το Οσκαρ. Υπάρχει και μια ελληνική ταινία, τα "Κόκκινα Φανάρια", που είναι πολύ ανταγωνιστική. Αισθανόμουν πραγματική υπερηφάνεια, ο μεγάλος Φελίνι να μιλά έτσι για τη δική μου ταινία».<p>
<b> Για Οσκαρ<p></b>
 Ακολούθησαν η κωμωδία «Γάμος α λα ελληνικά» (1964) με τον Γιώργο Κωνσταντίνου και την Ξένια Καλογεροπούλου με ένα έξυπνο, ανατρεπτικό για τα ήθη της εποχής σενάριο της Μαρίας Πολενάκη, το «Χώμα βάφτηκε κόκκινο» (1965) με τον Νίκο Κούρκουλο και τον Γιάννη Βόγλη, που έφερε το θεσσαλικό κάμπο, τους μεγαλοτσιφλικάδες του και την αγροτική εξέγερση του Κιλελέρ στο προθάλαμο του Οσκαρ Ξένης Ταινίας, η «Εβδομη μέρα της Δημιουργίας» (1966) διασκευή του ομότιτλου θεατρικού έργου του Ιάκωβου Καμπανέλλη, το «Ραντεβού με μια άγνωστη» 


 (1968) μια γοητευτική, ατμοσφαιρική, δικαστική αισθηματική περιπέτεια με τον Δ. Μυράτ και την Ελενα Ναθαναήλ, ο «Μπλοφατζής» (1969), που χαρίζει στον εξαιρετικό Λάμπρο Κωνσταντάρα το πρώτο του βραβείο ερμηνείας στο Φεστιβάλ Θεσσαλονίκης, και το θρυλικό πια «Κορίτσια στον ήλιο» (1968), πάλι σε σενάριο Ιάκωβου Καμπανέλλη με την Αν Λομπεργκ και τον Γιάννη Βόγλη, αλλά πραγματικούς πρωταγωνιστές τη μουσική του Σταύρου Ξαρχάκου και τον Κώστα Μπάκα απολαυστικό στο ρόλο ενός αστυνομικού. Το «Κορίτσια στον ήλιο» κέρδισε υποψηφιότητα για Χρυσή Σφαίρα ξένης ταινίας.<p>
 Τέσσερις ακόμα ταινίες γύρισε πριν αναγκαστεί να «αποσυρθεί» από τον κινηματογράφο, που τη δεκαετία του '70 μπαίνει στην περίοδο της εμπορικής παρακμής του. Στο «Αγάπη για πάντα» (1970) με τον Γιάννη Φέρτη και τη Ζωή Λάσκαρη στους ρόλους του φτωχού και της πλούσιας, που αψηφούν την κοινωνία για 


να σμίξουν, είχε για σεναριογράφους τον... Νίκο Νικολαΐδη και τον Σταύρο Tσιώλη. Στο «Εκείνο το καλοκαίρι» (1971), το πλημμυρισμένο στη μουσική του Γιάννη Σπανού, οι Ελενα Ναθαναήλ και Λάκης Κομνηνός προσπάθησαν να γίνουν οι Eλληνες Αλί Μακ Γκρο και Ράιαν Ο' Νιλ. <p>
 Η τηλεόραση κέρδισε γρήγορα τον Βασίλη Γεωργιάδη, παρ' όλο που οι συνάδελφοί του κινηματογραφιστές τον έλεγαν «προδότη». Ο ίδιος ήταν αποφασισμένος να συνεχίσει την τέχνη του μέσα από τη μικρή οθόνη. Ευτυχώς, γιατί αμέσως μετά την πτώση της δικτατορίας γύρισε μερικά από τα καλύτερα σίριαλ που έχει να επιδείξει η ελληνική τηλεόραση, βασισμένα πάντα σε ελληνική λογοτεχνία, όπως «Ο Χριστός ξανασταυρώνεται» (1975), «Γιούγκερμαν» (1976), «Οι Πανθέοι» (1977), 


«Ο συνταγματάρχης Λιάπκιν» (1979). Κανένα από αυτά δεν σώζεται. Ολα σβήστηκαν εκτός από το «Ο Χριστός ξανασταυρώνεται».<p>
<b> Β. ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
