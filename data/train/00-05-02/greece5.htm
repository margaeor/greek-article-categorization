<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 02/05/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Tου ΓIΩPΓΟY MΟΣXΟY*<p></b>
<b> Δ</b>
 εν είναι καθόλου τυχαίο ότι οι ανήλικοι κρατούμενοι ξεσηκώνονται συνήθως κοντά 

στις γιορτές, μέσα στις διακοπές ή, τέλος πάντων, σε στιγμές που ο μέσος πολίτης «ξεκουράζεται» κοντά στην οικογένειά του, απολαμβάνοντας ένα δικαίωμα που στερούνται οι έγκλειστοι.<p>
 Είναι ένα έργο που το έχουμε ξαναδεί αρκετές φορές. Και ίσως δίκαια θα μπορούσε κάποιος να αναρωτηθεί: Για ποιον χτυπάει η καμπάνα της Mεγάλης Eβδομάδας στο ειδικό κατάστημα κράτησης νέων Αυλώνα; <p>
 Κάποιες απαντήσεις έρχονται αμέσως στην επιφάνεια: <p>
 «Οι φυλακές μας πάσχουν από υπερ-συνωστισμό, κακή υγιεινή, ελλιπή φύλαξη, ελλιπή εκπαίδευση». Είναι διαπιστώσεις δεκαετιών που, παρά τις μικρές βελτιώσεις που επιτεύχθηκαν, μεταφέρονται από γενιά σε γενιά, στις πλάτες των εκάστοτε υπευθύνων. <p>
 Τι συμβαίνει λοιπόν; Είναι τόσο δύσκολο να βελτιώσουμε τις συνθήκες κράτησης; Ή μήπως το πρόβλημα δεν βρίσκεται μόνο εκεί; Μήπως αυτό που φαίνεται στα μάτια 

μας είναι απλώς η κορυφή ενός παγόβουνου; <p>
<b> Tο τοπίο...<p></b>
 Στις φυλακές της χώρας μας σήμερα βρίσκονται 600 περίπου νεαρά άτομα κάτω από 21 χρόνων. Περισσότεροι από τους μισούς είναι αλλοδαποί. Την ίδια στιγμή, κάθε 

χρόνο 60.000 άτομα αυτής της ηλικίας βρίσκονται αντιμέτωποι με την ποινική δικαιοσύνη. Τα δικαστήρια ανηλίκων έχουν ετήσιο «τζίρο» περίπου 30.000 περιπτώσεων παράβασης του ποινικού νόμου από άτομα κάτω από 17 χρόνων. <p>
 Στα δύο σωφρονιστικά καταστήματα ανηλίκων (Αυλώνα -Κασσαβέτεια), λειτουργούν δημοτικά σχολεία, όχι όμως γυμνάσια. Η επαγγελματική εκπαίδευση περιορίζεται σε ευρωπαϊκά προγράμματα, που δυστυχώς αφορούν λιγότερους από 50 κρατούμενους το χρόνο. Αξιόλογες εκπαιδευτικές προσπάθειες των Γενικών Γραμματειών Λαϊκής Επιμόρφωσης και Νέας Γενιάς και μη κυβερνητικών οργανώσεων, όπως η ΑΡΣΙΣ, σκοντάφτουν συχνά στην έλλειψη επαρκούς φυλακτικού προσωπικού! <p>
 Ενα βήμα πριν από τη φυλακή, τα δικαστήρια ανηλίκων καλούνται να βγάλουν το φίδι από την τρύπα της κρίσης της σύγχρονης οικογένειας και των θεσμών κοινωνικοποίησης, με ελάχιστους λειτουργούς. Για παράδειγμα, στην Αθήνα 10 περίπου επιμελητές καλούνται να σηκώσουν το βάρος 4.000 περιπτώσεων το χρόνο, τόσο στην προετοιμασία της δίκης όσο και στην υλοποίηση των μέτρων. Στο πεδίο της πρόληψης, η φροντίδα για τους νέους που έχουν εκτεθεί αρνητικά στις δυσκολίες της ζωής είναι πολύ περιορισμένη. Με τα ιδρύματα αγωγής της Αττικής να έχουν αναστείλει τη λειτουργία τους εδώ και χρόνια (σε αναμονή ενός άφαντου 

νομοθετήματος). Με ελάχιστους ξενώνες, υπηρεσίες και χώρους στήριξης των νέων να ενισχύονται από το κράτος.<p>
 Με κύριο όπλο, που ακόμη δεν έχει αποδείξει την αξία του, τα ευρωπαϊκά προγράμματα για την αντιμετώπιση του κοινωνικού αποκλεισμού. Και με την ηρωική 

σχεδόν συμβολή κάποιων λειτουργών φορέων στήριξης ανηλίκων ή προγραμμάτων κατά 

της τοξικοεξάρτησης. <p>
 Οσο για το μετά τη φυλακή, το τοπίο δεν διαφέρει προς το καλύτερο. Ο κρατικός προϋπολογισμός δεν επιβαρύνεται ούτε με μια δραχμή για υπηρεσίες, κέντρα ή ξενώνες για αποφυλακισμένους νέους, ενώ ιδιωτικοί φορείς, όπως η ΑΡΣΙΣ, που προσπαθούν να στηρίξουν τους νέους που βγαίνουν από τη φυλακή, χρειάζεται να βασιστούν στα ευρωπαϊκά προγράμματα, όταν υπάρχουν, ή τη συμβολή των ιδιωτών για να κρατήσουν τις δομές τους σε λειτουργία.<p>
 Δεν είναι επομένως απλά και μόνο τα εμφανή προβλήματα των φυλακών που συνθέτουν το έλλειμμα στη φροντίδα των νέων που έρχονται αντιμέτωποι με το νόμο. Υπάρχει στην πραγματικότητα ένα ευρύτερο ζήτημα υστέρησης της κοινωνικής 
πολιτικής για τους νέους που ακουμπούν στο περιθώριο.*
Πολιτικής που χρειάζεται 
να εμπλουτισθεί με μέτρα όπως: <p>
 Περισσότερα κέντρα υποστήριξης, φροντίδας, φιλοξενίας και δημιουργικής απασχόλησης για νέους, σταθερούς θεσμούς εναλλακτικής εκπαίδευσης και κατάρτισης για όσους εγκαταλείπουν πρόωρα το σχολείο, επαρκή στελέχωση και στήριξη των υπηρεσιών επιμελητών ανηλίκων, βελτίωση του συστήματος εκπαίδευσης, συμβουλευτικής και δημιουργικής απασχόλησης των κρατουμένων νέων, 

ειδική μέριμνα για τοξικο-εξαρτημένους νέους στις φυλακές, ανάπτυξη δομών στήριξης για την επανένταξη. <p>
 Ολα αυτά, δεν γίνονται από τη μια μέρα στην άλλη. Οι κρατικές υπηρεσίες έχουν μάθει να λειτουργούν με τη λογική της καταστολής και χρειάζεται πολύ κόπος για 

να ανοίξει ο δρόμος της φροντίδας και της πρόληψης. Εδώ, οι πολίτες και οι μη κυβερνητικές οργανώσεις έχουμε να παίξουμε σημαντικό ρόλο. Ακούγοντας τον ήχο της καμπάνας του Αυλώνα, να αναπτύξουμε μια αλυσίδα αλληλεγγύης για τους νέους 

του περιθωρίου και να γίνουμε διεκδικητές μιας διαφορετικής κοινωνικής πολιτικής για τη νεότητα.<p>
 * (Ο Γιώργος Μόσχος είναι εγκληματολόγος, μέλος του Δ.Σ. της μη κυβερνητικής οργάνωσης ΑΡΣΙΣ και συνεργάτης της Γενικής Γραμματείας Νέας Γενιάς σε παρεμβάσεις στις φυλακές ανηλίκων) <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
