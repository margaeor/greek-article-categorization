<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 19/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




ΡΙΟ-ΑΝΤΙΡΡΙΟ<p>
 Του ΠΑΝΟΥ ΤΣΟΥΜΑ<p>
 Στη θεωρία η σύλληψη είναι τόσο απλή όσο η σκέψη του Αρχιμήδη, που προκειμένου να μετακινήσει τη Γη είχε ζητήσει μόνο έναν, πέρα απ' αυτήν, τόπο να σταθεί.<p>
 Στην πράξη όμως τα πράγματα αλλάζουν. Γίνονται πολύπλοκα και πολύ εξειδικευμένα για τους νεότερους «Αρχιμήδηδες» που, από τις θεωρίες της στεριάς και του γραφείου, έχουν ανοιχτεί πλέον στα βαθιά της πράξης, που στην περίπτωση, έχουν να κάνουν και με της θάλασσας τα βάθη. <p>
 Ο λόγος για τους γεφυράδες του Ρίου-Αντιρρίου, οι οποίοι, για να στεριώσουν τη χωρίς κατασκευαστικό προηγούμενο γέφυρα, δεν έπρεπε να βρουν μόνο τον επί της θαλάσσης τόπο για να σταθούν, αλλά κατά κάποιο τρόπο να κατασκευάσουν και τον τόπο επί του οποίου θα στηριχθεί η γέφυρα.<p>
 Δύο, λοιπόν, οι ζητούμενοι τόποι και ο πρώτος, που είναι απαραίτητος για να δημιουργηθεί ο δεύτερος, είναι ήδη έτοιμος και ορατός απ' όλους όσοι διασχίζουν το στενό με τα φέριμποτ.<p>
 Πρόκειται για την πλωτή πλατφόρμα «Lisa A» και το προσάρτημά της «Lisa Catamaran», που σε συνεργασία και με αυτοκινούμενη με μηχανές 1.200 ΗP φορτηγίδα SAR 3 αποτελούν το άλφα και το ωμέγα του εξοπλισμού με τον οποίο η κατασκευάστρια κοινοπραξία θα φέρει σε πέρας το μεγάλο έργο.<p>
 Το θαυμαστό κόσμο του πλωτού εργοταξίου «Lisa A» και «Lisa Catamaran» είχαμε την ευκαιρία να τον επισκεφτούμε πρόσφατα, αλλά να σας τον περιγράψουμε εξ ολοκλήρου είναι σχεδόν αδύνατον. <p>
 «Βασιλιάς ο γερανός»<p>
 Εστω όμως και με τα λίγα στοιχεία που θα δώσουμε θα γίνει σίγουρα κατανοητό περί τίνος πρόκειται.<p>
 «Βασιλιάς» στο κατάστρωμα της «Lisa A», η οποία έχει σταθεροποιηθεί με τη βοήθεια 4 αντίβαρων (άγκυρες) συνολικού βάρους 3.000 τόνων, είναι ο γερανός Manitowoc 888 (ειδική κατασκευή που ήρθε από τις ΗΠΑ), ο οποίος μπορεί να σηκώνει βάρος μέχρι 250 τόνους, έχοντας δύο κυρίως αποστολές. <p>
 Η πρώτη, με προσαρμογή στο άκρο του ενός τεράστιου ηλεκτροϋδραυλικού κουβά, βάρους 40 τόνων, ύψους 5 μέτρων και ανοίγματος επίσης 5 μέτρων, είναι να διενεργεί τις απαραίτητες εκσκαφές στον πυθμένα της θάλασσας, ενώ η δεύτερη, με προσαρμοσμένη στο άκρο του μια σφύρα βάρους 56 τόνων να μεταφέρει και να εμπήγει στο έδαφος, για ενίσχυσή του, τους ειδικούς σωλήνες-πασσάλους, που είναι διαμέτρου 2 και μήκους 25 ή 30 μέτρων, διαδικασία στην οποία συμμετέχει και το «Lisa Catamaran», το οποίο είναι επιφορτισμένο και με την αποστολή μεταφοράς στο βυθό (όταν το έδαφος εξυγιανθεί και τοποθετηθούν οι σωλήνες) χοντρού αμμοχάλικου, επί του οποίου και θα εδρασθούν τελικά τα διαμέτρου 90 μέτρων, στο πέλμα τους, βάθρα των πυλώνων της γέφυρας.<p>
 Τέλος Σεπτεμβρίου έτοιμο το πρώτο βάθρο<p>
 Για να γίνει κατανοητό το επίπονο και χρονοβόρο της διαδικασίας εξυγίανσης του εδάφους, έμπηξης των σωλήνων και τοποθέτησης του αμμοχάλικου, αρκεί να πούμε μόνο ότι η διάμετρος της επιφάνειας όπου το έδαφος πρέπει να εξυγιανθεί είναι περίπου 130 μέτρα και ότι οι σωλήνες-πάσσαλοι που πρέπει να εμπηχθούν εντός του κύκλου αυτού είναι 156. <p>
 Ομως οι εργασίες δεν γίνονται μόνο στη θάλασσα αλλά και στη στεριά. Στα τέλη του Σεπτέμβρη θα είναι έτοιμο να ταξιδέψει από την Ξηρά Δεξαμενή, όπου κατασκευάζεται, στην Yγρή Δεξαμενή, δηλαδή σε οροθετημένο σημείο της θάλασσας, το βάθρο του πυλώνα Μ3, του οποίου το πέλμα έχει έκταση όσο ένα γήπεδο ποδοσφαίρου (Για την ολοκλήρωση του βάθρου χρειάστηκαν 11 μήνες).<p>
 Για να μπορεί να επιπλεύσει και να «ταξιδέψει» στη θάλασσα, το τεράστιο αυτό κατασκεύασμα από σίδερο και μπετόν, που όταν θα είναι έτοιμο για ρυμούλκηση θα ζυγίζει 30.000 τόνους, κατασκευάζεται με 32 θαλάμους εσωτερικά, οι οποίοι θα γεμίσουν με νερό (άρα το βάρος του θα γίνει πολύ μεγαλύτερο, ίσως και 1.000.000 τόνοι) μόνο όταν το βάθρο επικαθήσει στον πυθμένα και επ' αυτού θα έχει ήδη δομηθεί μέρος από το υπόλοιπο τμήμα του πυλώνα. <p>
 Τα τέσσερα αυτά βάθρα αυτού του τύπου θα είναι στην ουσία τα θεμέλια της γέφυρας που, όπως έγινε πιστεύουμε κατανοητό από την προηγούμενη περιγραφή, δεν θα είναι πακτωμένα στο έδαφος. <p>
 Γέφυρα «καθιστή»<p>
 Θα είναι δηλαδή, αφού τα τα θεμέλια θα είναι εκτός εδάφους, η γέφυρα Ρίου-Αντιρρίου κατά κάποιο τρόπο «καθιστή».<p>
 Πράγμα που είναι απαραίτητο προκειμένου να επηρεάζεται όσο το δυνατό λιγότερο από τους σεισμούς και τις τεκτονικές μετακινήσεις. <p>
 Αποτελεί αυτού του είδους η θεμελίωση (με έδραση των βάθρων-θεμελίων επί ενισχυμένου εδάφους και όχι με πάκτωση) σεισμική μόνωση, η οποία, σε συνδυασμό και με πολλά άλλα κατασκευαστικά στοιχεία, θα επιτρέπει στη γέφυρα Ρίου-Αντιρρίου να αντέχει και στο μεγαλύτερο σεισμό που μπορεί να προβλεφθεί ότι θα γίνει τα επόμενα 2.000 χρόνια. <p>
 Να πούμε, τέλος, ότι οι εργασίες στο πλωτό εργοτάξιο «Lisa A» και «Lisa Catamaran», που, εκτός των άλλων, απαιτούν ακρίβεια κινήσεων, συνεχή συντήρηση των μηχανημάτων και αυστηρότατα μέτρα ασφαλείας, ελέγχονται με τη βοήθεια τέλειων ηλεκτρονικά μέσων και πως ειδικά για τον έλεγχο, την εξυγίανση και την ενίσχυση του υπεδάφους, τα μέσα αυτά συνεργάζονται με δορυφόρο. <p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
