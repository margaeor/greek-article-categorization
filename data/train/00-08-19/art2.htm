<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 19/08/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου ΓIΩPΓΟY BIΔAΛH<p>
Μια χώρα της Ανατολής που παραπαίει από τις ατασθαλίες των κυβερνώντων και τη μανία του προοδευτισμού των παρακοιμωμένων. Η εξουσία, κατόπιν προτάσεως του έμπιστου του εμίρη, θα δοθεί σ 'έναν ανέμελο αγράμματο άνθρωπο. Κι αυτός, έξω από τα νερά του, θα τα κάνει... ρόιδο.<p>
Γραμμένο το 1924 το έργο του Φώτου Πολίτη «Καραγκιόζης ο μέγας» παρουσιάζεται για πρώτη φορά στις μέρες μας από το Κρατικό Θέατρο Βορείου Ελλάδος σε περιοδεία στη Μακεδονία και τη Θράκη, σε μια παράσταση όπου παίζουν 25 ηθοποιοί (στην εποχή του είχε εισπράξει αρκετές αρνητικές κριτικές ως γραπτό κείμενο, παραμένοντας άπαιχτο έως σήμερα). Η σκηνοθεσία και η διασκευή είναι του Γιάννη Ρήγα, ενώ τον πασίγνωστο από το θέατρο σκιών ήρωα ερμηνεύει ο Τάσος Παλαντζίδης.<p>
Στη Θεσσαλονίκη, στον τόπο δηλαδή απ' όπου κατάγεται και ξεκίνησε την καριέρα του (ήταν στο ΚΘΒΕ 17 χρόνια) επέστρεψε αυτό το καλοκαίρι ο Παλαντζίδης, ο οποίος έχει 28 χρόνια στο θέατρο. Οι περισσότεροι τον γνωρίζουν ως κωμική φιγούρα στο θέατρο και την τηλεόραση (ιδίως στο πλευρό του Λάκη Λαζόπουλου, τόσο στη σκηνή και στους δημοφιλείς τηλεοπτικούς «Μήτσους» του όσο και στο σινεμά, όπως στο «Φοβού τους Ελληνες»). Κι ακόμη στη φετινή γλυκόπικρη ταινία του Κώστα Καπάκα «Peppermint», όπου πήρε το βραβείο ερμηνείας δεύτερου ρόλου. <p>
Με αφορμή λοιπόν τον «Καραγκιόζη το μέγα» του Φώτου Πολίτη (αυτού του πρωτομάστορα του ελληνικού θεάτρου και μοναδικού σκηνοθέτη του νεογέννητου Εθνικού Θεάτρου το διάστημα 1932-1934) κουβεντιάσαμε μαζί του. Θυμίζουμε ότι το κλιμάκιο του ΚΘΒΕ θα επιστρέψει πάλι στη Θεσσαλονίκη απ' όπου ξεκίνησε αρχές Αυγούστου, κλείνοντας τον κύκλο των παραστάσεών του στο Θέατρο Δάσους, στις 13 και 14 Σεπτεμβρίου. <p>
Σάτιρα εξουσίας<p>
«Πρόκειται για μια σάτιρα πολιτική, που με την κατάλληλη σκηνοθετική προσαρμογή, μιλάει για σημερινά πράγματα, όπως τα διαπλεκόμενα, τον τρόπο διακυβέρνησης μιας χώρας, με δυο λόγια το σύστημα. Το ουσιαστικό είναι η γνώση που αποκομίζουμε για το πώς λειτουργεί η εξουσία, ποιοι χειρίζονται τα πράγματα. Η γνώση πέρα από σημαίες χρωματιστέςΣ, είτε με την ταυτότητα του σοσιαλισμού είτε του φιλελευθερισμού, το ότι μπορούμε να έχουμε καλύτερες επιλογές».<p>
*Η «προσαρμογή» ήταν αναγκαία;<p>
«Είναι κάπως λόγιο το έργο. Δεν έχει τις ατάκες του Καραγκιόζη που έχουν μια λαϊκότητα και αμεσότητα. Η κανονική του διάρκεια είναι τρεις ώρες. Εγινε λοιπόν από το σκηνοθέτη μια σύντμηση του έργου και μια διασκευή που να είναι πιο κοντά στο θέατρο σκιών. Υποκριτικά, μουσικά, σκηνικά μένουμε σ' αυτή την αίσθηση. Είναι λιγάκι παραμυθένια η παράσταση».<p>
* Τι χαρακτηρίζει τον Καραγκιόζη του έργου; <p>
«Εχει αλλεργία με οποιαδήποτε εξουσία. Είναι κατά μία έννοια αναρχικός. Δεν έχει καμία διάθεση να παίξει το ρόλο της εξουσίας. Είναι τεμπέλης και πανούργος. Θέλει να ζει και να τρώει με όσα του φτάνουν. Εχει βεβαίως μια γραφικότητα και στον τρόπο που παίζει, αφού είπαμε ότι στην παράσταση αντλούμε από το θέατρο σκιών».<p>
* Η φράση «καραγκιόζηδες» που λένε συχνά για πολιτικούς και γενικότερα για επιτήδειους είναι υποτιμητική για κείνον ή για τους πολιτικούς;<p>
«Ο Καραγκιόζης δεν λειτουργεί φιλόδοξα. Θέλω να πιστεύω ότι μας έχει μείνει η φράση αυτή περισσότερο σαν φιγούρα και όχι σαν χαρακτήρας. Κατά τ' άλλα αδικεί σίγουρα τον Καραγκιόζη».<p>
*Η επιστροφή σας στη Θεσαλονίκη, στο ΚΘΒΕ, πώς ήταν;<p>
«Μεταναστεύουμε, έστω και εσωτερικά καμιά φορά, για να αναγνωριστούμε κάπου αλλού. Μένει ένα παράπονο ότι οι επαΐοντεςΣ δεν μας ζητούν να μας χρησιμοποιήσουν. Επιστρέφοντας τώρα στο Κρατικό υπήρχε μια συμπεριφορά συγκινητική τόσο από το θέατρο όσο και από τους θεατές. Ελειπα δέκα χρόνια, είναι φυσικό να υπάρχει μια φόρτιση, αλλά και μια αναγνώριση, αν κρίνω από τον κόσμο που είχε γεμίσει το Θέατρο Κήπου».<p>
*Θεωρείστε κυρίως κωμικός. Οι δραματικοί ρόλοι σάς ενδιαφέρουν;<p>
«Στο Κρατικό έχω παίξει σε 49 έργα, κάνοντας και δραματικούς ρόλους. Επαιξα, για παράδειγμα, σε μονολόγους του Μπέκετ. Ο κόσμος μ' έχει μάθει από το ελεύθερο θέατρο κυρίως με την κωμική μου πλευρά. Και στον κινηματογράφο έχω κάνει δραματικούς ρόλους, όπως στο Καραβάν ΣεράιΣ του Ψαρρά (έναν ανάπηρο με κομμένα πόδια) ή στα Πέτρινα χρόνιαΣ του Βούλγαρη. Στην τηλεόραση και στο ελεύθερο θέατρο παίζω κυρίως στην κωμωδία και στην επιθεώρηση».<p>
«Ο Kορέλι κι εγώ»<p>
*Υποδύεστε συνήθως χαρακτήρες λαϊκών ανθρώπων. Εχει να κάνει με το ταπεραμέντο σας, το φιζίκ σας;<p>
«Είναι αλήθεια. Ισως είναι η αίσθηση που δίνω ως άνθρωπος και ως φιγούρα και μου δίνουν ανάλογους ρόλους. Στο ΚΘΒΕ, που έκανα και δραματικούς ρόλους, είχαμε την άνεση να δουλεύουμε πολύ περισσότερο και να βγάζουμε πράγματα που δεν φαίνονται εκ πρώτης όψεως. Είναι πιο κοντά μου το λαϊκό στοιχείο. Παρατηρώ συχνά τους γύρω μου ανθρώπους και αντλώ απ' αυτούς. Μέσα από στοιχεία δικά μου και απ' όσα βλέπω, μέσα απ' αυτή τη χημεία φτιάχνω τους ρόλους».<p>
*Συμμετείχατε στα γυρίσματα της ταινίας «Το μαντολίνο του λοχαγού Κορέλι» στην Κεφαλονιά. Τι εντύπωση σας έκανε ο Νίκολας Kέιτζ και ο σκηνοθέτης της Τζον Μάντεν, ο δημιουργός της ταινίας «Ερωτευμένος Σέξπιρ»;<p>
«Υπήρχε αυτό το παραμυθένιο της χολιγουντιανής παραγωγής. Ο Kέιτζ, με τη συμπεριφορά ενός σταρ, που είναι φυσικό είναι να 'χει για να μπορεί να δουλέψει με την άνεσή του στα γυρίσματα. Από την άλλη μεριά ο σκηνοθέτης ήταν σαν, είναι ο γείτονάς μου, ο κουρέας μου. Πολύ απλός, οικείος. Και βεβαίως άξιος δημιουργός. Μου είχαν πει ότι θα είχα ένα βουβό ρόλο και μου ζήτησαν ξαφνικά να μιλήσω αγγλικά. Μη μου πεις να πω μια εγγλέζικη λέξη. Οταν μου το ξεφουρνίσανε είπα φεύγωΣ. Ο Μάντεν που φαίνεται ότι του άρεσε ο τρόπος που βλέπει το μάτι μου (το έχει σχολιάσει και ο Λαζόπουλος), επέμενε. Μ' έβαλε να τα πω ελληνικά στην πρώτη ακρόαση και στη δεύτερη όντως είχα μάθει τα λόγια μου στα εγγλέζικα. Κάνω το γραμματέα του δημαρχείου και είναι η σκηνή εκείνη όπου γίνεται η παράδοση από τους Ιταλούς στους Γερμανούς. Ολο το γύρισμά μου ήταν από την ανατολή του ήλιου μέχρι τη δύση, σε μια μέρα. Και πρόβες πιο πριν».<p>
*Κάποιοι ηθοποιοί που θαυμάζετε;<p>
«Εχω μια ιδιαίτερη συμπάθεια στους κωμικούς του παλιού ελληνικού κινηματογράφου. Είχαν μια αμεσότητα, ένα λαϊκό παίξιμο. Προσπαθώ να παίρνω στοιχεία απ' αυτούς. Είναι τόσοι πολλοί, με τον Βασίλη Αυλωνίτη να μου έρχεται στην πρώτη θέση. Να πω για ξένους που θαυμάζω, όπως ο Μάρλον Μπράντο ή ο Ρόμπερτ ντε Νίρο; Θεϊκοί. Πώς να τους φτάσει κανείς, προς Θεού. Με τον Λάκη Λαζόπουλο έχουμε μια ταιριαστή συνεργασία που την απολαμβάνω. Εχω δουλέψει πολύ καλά με τον Μπέζο, τον Κιμούλη και αρκετούς άλλους.<p>
Σημασία για μένα δεν έχει ο μεγάλος ρόλος, αλλά ποιους έχεις δίπλα σου. Συνήθως όλοι ονειρεύονται να παίξουν έναν επώνυμο ρόλο. Για να είμαστε δημιουργικοί πρέπει να έχουμε καλό κλίμα στη δουλειά μας. Δεν είναι το κλασικό έργο που θα κάνει μια κλασική παράσταση, αλλά είναι εμείς πώς νιώθουμε, πώς δουλεύουμε».






</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
