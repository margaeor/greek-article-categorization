<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 24/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου MΩYΣH ΛITΣH<p>
Μπορεί να κέρδισε μία μάχη ο Nasdaq, με τις σχετικά μικρές προχθεσινές απώλειες, μετά το παρ' ολίγον νέο Bατερλό, όχι όμως και τον πόλεμο. Η ώρα της αλήθειας έχει σημάνει για τις μετοχές dot. com, που είχαν φουσκώσει σε επίπεδα πέρα από κάθε λογική.<p>
Χθες άλλωστε, παρά την προχθεσινή ανάκαμψη, με το άνοιγμα των αγορών ο Nasdaq παρουσίαζε έντονα πτωτικές τάσεις, ενδεικτικές του κλίματος ανασφάλειας όσον αφορά τις μετοχές τεχνολογίας.<p>
Η πρόσφατη μεγάλη αύξηση των αμερικανικών επιτοκίων κατά 0,50%, από 6% σε 6,5%, καθώς και η κατάρρευση της εταιρείας Boo.com, ήταν μία ακόμη καλή αφορμή για τους θιασώτες της «νέας οικονομίας» να τραπούν σε άτακτη υποχώρηση.<p>
Αυτό δεν σημαίνει ότι οι μετοχές της «παλιάς οικονομίας» και ο Ντάου Τζόουνς είναι αλώβητες. Οι συνεχείς αυξήσεις των αμερικανικών επιτοκίων και οι προβλέψεις για νέες αυξήσεις, αρχής γενομένης από την επόμενη σύνοδο της FED τον Ιούνιο, καθιστούν ευάλωτο το «δείκτη των δεικτών», αν και οι παλαιότερες μεγάλες διορθώσεις φαίνεται να έχουν περιορίσει τα όρια καθόδου.<p>
Οι απώλειες του Nasdaq, από το τελευταίο ρεκόρ των 5.048,62 μονάδων, στο οποίο είχε κλείσει στις 10 Μαρτίου, φθάνουν το 33%. Ο Nasdaq φλερτάρει με το χαμηλότερο επίπεδο του έτους, το οποίο έπιασε προχθές, πριν την ανάκαμψη της τελευταίας στιγμής, που απέτρεψε την κατάρρευση.<p>
Ο Ντάου Τζόουνς έχει επίσης υποχωρήσει κατά 11,5%, από το ρεκόρ των 11.722,98 μονάδων, στο οποίο είχε κλείσει στις 14 Ιανουαρίου. Είναι ωστόσο αρκετά πάνω από το χαμηλότερο του έτους, των 9.731,81 μονάδων, στο οποίο είχε υποχωρήσει στα μέσα Μαρτίου.<p>
Από την προηγούμενη Τρίτη, που η FED αύξησε τα επιτόκια, ο Nasdaq έχει χάσει 9,5%. Παρ' όλα αυτά, οι αναλυτές εκτιμούν ότι έχει περιθώρια να πέσει κι άλλο, καθώς η παταγώδης αποτυχία μιας ιδιαίτερα προβεβλημένης από τα μέσα εταιρείας, όπως η Boo.com, ενέτεινε τις ανησυχίες για μέχρι πού και πόσο μπορούν να διατηρηθούν οι τρομερές υπεραξίες των μετοχών dot. com, που σαν διάττοντες αστέρες είχαν κατακυριεύσει τις αγορές του κόσμου, προκαλώντας το χάι τεκ ράλι στα τέλη του '99, το οποίο κράτησε μέχρι τα μέσα Μαρτίου.<p>
Πολλοί άλλωστε από τους «γκουρού» που ευαγγελίζονταν τη νέα οικονομική τάξη πραγμάτων και υποστήριζαν ότι οι μετοχές της «νέας οικονομίας» είναι αλώβητες στις αυξήσεις επιτοκίων και την αύξηση του κόστους χρήματος, αρχίζουν τώρα να ρίχνουν νερό στο κρασί τους. <p>
«Πέρυσι, οι επενδυτές πίστευαν ότι το μπουμ στις μετοχές τεχνολογίας προκαλείται από τις καινοτομίες. Τους τελευταίους μήνες, όμως, οι αγορές έχουν αρχίσει να τις θεωρούν ως υπερτιμημένες κυκλικές. Οι διαχειριστές κεφαλαίων πιστεύουν τώρα ότι οι επενδύσεις στην τεχνολογία θα επηρεαστούν όπως και οι άλλοι τομείς, καθώς οι ρυθμοί της παγκόσμιας οικονομίας θα περιορίζονται», δηλώνει ο Τρέβορ Γκρίτχαμ, αναλυτής στη Merill Lynch, εκφράζοντας ίσως με τον καλύτερο τρόπο τη στροφή 180 μοιρών στις διαθέσεις των επενδυτών.<p>
Από τη συνεχιζόμενη καταβαράθρωση του Nasdaq, πλήττονται κυρίως οι νέες αγορές της Φρανκφούρτης και του Παρισιού, καθώς και οι μετοχές των μεγάλων ευρωπαϊκών ονομάτων στο χώρο της τεχνολογίας (Nokia, Ericsson, Philips κ.λπ.).<p>
Ευάλωτο εμφανίζεται και το Xρηματιστήριο του Τόκιο, που ύστερα από το ράλι στα τέλη του '99, αρχές 2000, που το έφεραν πάνω από τις 20.000 μονάδες, έχει τώρα υποχωρήσει στο χαμηλότερο επίπεδο των 11 μηνών, στις 16.318,73 μονάδες.<p>
Η κατακόρυφη πτώση του Nikkei και η απότομη φυγή κεφαλαίων, κάπου 500 δισ. γεν μέσα σε δύο εβδομάδες, θυμίζει το σπάσιμο της «φούσκας» της δεκαετίας του '90, που έγινε η απαρχή των κατοπινών δεινών της ιαπωνικής οικονομίας.<p>
Η πτώση στη Γουόλ Στριτ, πάντως, ευνοεί το ευρώ, που ξεπέρασε χθες τα 91 σεντς, καταγράφοντας άνοδο 3,5%, από το πρόσφατο αρνητικό του ρεκόρ των 88,44 σεντς, με το οποίο φλέρταρε ξανά μόλις την προηγούμενη Παρασκευή.<p>
Η άνοδος αυτή ωστόσο απέχει πολύ από του να θεωρηθεί ότι το ευρώ ξεπέρασε την καχεξία των τελευταίων ημερών. Κρίσιμα τόσο για την πορεία της σχέσης δολαρίου/ευρώ όσο και των διεθνών αγορών θα είναι τα στοιχεία που ανακοινώνονται αύριο για το αμερικανικό ΑΕΠ, καθώς και η σύνοδος της ΕΚΤ, κατά την οποία υπάρχουν μικρές πιθανότητες να υπάρξει νέα αύξηση επιτοκίων, από το σημερινό 3,75%.


	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
