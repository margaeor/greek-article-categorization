<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 24/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΜΑΝ. ΔΡΑΚΟΥ<p>
 Η διένεξη του Δημήτρη Αβραμόπουλου με τον Λάμπη Νικολάου συνεχίστηκε και χθες, σε ραδιοφωνικούς και τηλεοπτικούς σταθμούς, με πολλά επεισόδια. Ο πρόεδρος της Ελληνικής Ολυμπιακής Επιτροπής προσπάθησε να υπεραμυνθεί των ενεργειών του, στην τελετή αφής της Ολυμπιακής Φλόγας, ενώ μίλησε για «χτυπήματα κάτω από τη μέση» από το δήμαρχο. «Δεν μας έχει συνηθίσει σε τέτοια εμπάθεια», είπε μεταξύ άλλων. Ο Δημήτρης Αβραμόπουλος δεν υποχώρησε σπιθαμή στα όσα καταλόγισε σε βάρος του Λ. Νικολάου κι επιπροσθέτως απαίτησε να ζητήσει δημόσια συγγνώμη! <p>
 «Απορώ, την ώρα που βρήκε ο δήμαρχος για να ξιφουλκήσει εναντίον μου, με χτυπήματα κάτω από τη ζώνη», τόνισε ο Λάμπης Νικολάου από τη Βραζιλία, όπου βρίσκεται για τη σύνοδο της ΔΟΕ. «Οταν -συμπλήρωσε- δύο μέρες νωρίτερα, δεχόμασταν συγχαρητήρια για την τελετή παράδοσης της φλόγας. Προκαλεί εντύπωση το γεγονός ότι μέχρι σήμερα δεν μας έχει συνηθίσει σε εμπαθείς φράσεις ή δηλώσεις, γεγονός που τον έχει καταστήσει δημοφιλή στο δημόσιο βίο».<p>
 Επί των αιτιάσεων του δημάρχου, ο Λάμπης Νικολάου προτίμησε να σταθεί και πάλι στην (κατά τον ίδιο) καθυστερημένη προσέλευση του Δημήτρη Αβραμόπουλου, στο χώρο της τελετής. «Ορισμένοι -είπε ο πρόεδρος της ΕΟΕ- δεν προσήλθαν έγκαιρα. Εφτασαν μετά τον κυβερνήτη της Αυστραλίας, με αποτέλεσμα να διαμαρτυρηθούν οι άνθρωποι της ΕΡΤ». Ο Λ. Νικολάου για να δικαιολογήσει την τοποθέτηση του δημάρχου του Σίδνεϊ στις τελευταίες σειρές, προέβαλε το ακόλουθο επιχείρημα: «Μερικοί είχαν προλάβει κι έπιασαν καρέκλες, στις πρώτες θέσεις. Τι να τους έλεγαν; Οτι πρέπει να...σηκωθούν; »<p>
 <b>«YΠΟXPEΩΣH»</b><p>
 Οξύς (όσο και την πρώτη μέρα της αντιπαράθεσης) εμφανίστηκε ο Δημήτρης Αβραμόπουλος. Ο δήμαρχος άφησε κατά μέρος τη διπλωματία και επιτέθηκε με την ίδια δριμύτητα στον πρόεδρο της ΕΟΕ. «Με την αξιοπρέπεια της χώρας δεν παίζουμε», τόνισε και συμπλήρωσε: «Εχουμε υποχρέωση να δίνουμε τον καλύτερό μας εαυτό με κύρος, με ευπρέπεια, με αξιοπρέπεια και πειστικότητα. Στο μέλλον δεν θα επιτρέψουμε να θιγεί το κύρος της χώρας. Τα όσα έγιναν στην αφή της φλόγας και είδαν οχτακόσια εκατομμύρια τηλεθεατές δεν μας τιμούν. Αναφορικά λοιπόν με τον κύριο Νικολάου και την ηθική διάσταση που λαμβάνει το ατόπημα στο οποίο υπέπεσε, πρέπει αμέσως να βγει δημόσια και να ζητήσει συγγνώμη, ως οφείλει».<p>
 Ολα δείχνουν ότι η ρήξη Αβραμόπουλου-Νικολάου δεν γεφυρώνεται. Στο ζήτημα -όπως ήταν προφανές- πήρε θέση η Γιάννα Αγγελοπούλου, όταν ρωτήθηκε από τους δημοσιογράφους στη χθεσινή συνάντησή της με τον Γ. Φλωρίδη: «Οι Ολυμπιακοί Αγώνες -είπε σχετικά- είναι μια υπόθεση που μας απασχολεί όλους, πρέπει να προχωρήσουμε μαζί, με επίγνωση πως ό,τι κάνουμε έχει σχέση με το πώς δείχνουμε ότι ετοιμάζεται η Ελλάδα γι' αυτή τη μεγάλη υπόθεση».<p>
 Η Φάνη Πετραλιά έκανε την εξής επισήμανση: «Οι αποτυχίες που εκθέτουν διεθνώς τη χώρα συνεχίζονται, δυστυχώς. Κι ενώ όλοι απαιτούμε Ολυμπιακή Εκεχειρία στην προσπάθεια διοργάνωσης των Αγώνων, παρακολουθούμε και πάλι, δημόσιες συγκρούσεις, που επιτείνουν τη σύγχυση ρόλων και αρμοδιοτήτων».<p>
 Ο αντιπρόεδρος της ΕΟΕ, Γιάννης Παπαδογιαννάκης, πρότεινε ένα είδος συμβιβασμού: «Οποιεσδήποτε αντιπαραθέσεις βλάπτουν τον κοινό στόχο. Να κλείσει εδώ το θέμα και όλοι ενωμένοι να συνεχίσουμε το μακρύ δρόμο».<p>
 Ο Γιώργος Βασιλακόπουλος πρόβλεψε δεινά: «Οι Ολυμπιακοί Αγώνες του 2004 έχουν βάλει τη χώρα σε μια περιπέτεια. Δεν είμαι αισιόδοξος και το λέω ειλικρινά. Πολύ φοβάμαι ότι θα οδηγηθούμε όχι μόνο σε μια διοικητική και οργανωτική κρίση, αλλά πιθανόν σε μια μεγάλη πολιτική κρίση», είπε ο πρόεδρος της Ομοσπονδίας του μπάσκετ.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
