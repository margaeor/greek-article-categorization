<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 24/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




«Σε πόσα πίξελ χωράει μια ζωή, σε πόσα μπάιτ; Μια ζωή σαν της Μελίνας Μερκούρη μπορεί να χωρέσει σ' ένα cd-rom χωρίς ν' αδικηθεί ή να υστερήσει σε κάτι; Τι πρέπει να μην ξεχάσεις και τι να μην ξεχαστεί; ». Αυτές ήταν οι πρώτες σκέψεις της Μανουέλλας Παυλίδου, της γ.γ. του Ιδρύματος Μελίνα Μερκούρη, όταν άκουσε την πρόταση του ΥΠΠΟ (επί Σταύρου Μπένου) να δημιουργηθεί ένα cd-rom για τη Μελίνα.
«Δεν θα σας κρύψω ότι αντέδρασα με δυσπιστία», μας λέει. «Τώρα που τελειώσαμε, διαπίστωσα πως όλα αυτά ήταν ένα ψευδοδίλημμα».<p>
 Πράγματι, το cd-rom και το βίντεο cd που μόλις κυκλοφόρησε αυτές τις μέρες από 

το ΥΠΠΟ και το Ιδρυμα Μελίνα Μερκούρη (διατίθεται από τις εκδόσεις Καστανιώτη), έχει κάτι από τη λάμψη της Μελίνας, κάτι από τα όνειρά της, το μεγάλο και σημαντικό έργο της, μα πάνω απ' όλα έχει την εικόνα της και τη φωνή 

της.<p>
 Το εύρημά του είναι ευφυές. Οταν ανοίγεις το πρόγραμμα στον κομπιούτερ, βλέπεις έναν κύβο να ξετυλίγεται σιγά σιγά μπροστά σου. Κάθε πλευρά του είναι και μια ενότητα, κάθε ενότητα έχει υποενότητες και τελικά σ' ένα γεωμετρικό παιχνίδι χωράει και παρουσιάζεται μια ολόκληρη προσωπικότητα. Η φωνή της είτε από συνεντεύξεις ή εξομολογήσεις, είτε από ταινίες ή δίσκους πρωταγωνιστεί. Ολα αρχίζουν και τελειώνουν με τη φωνή της και φυσικά την εικόνα της. Οι μουσικές του Μάνου Χατζιδάκι, του Μίκη Θεοδωράκη, του Σταύρου Ξαρχάκου και όλων όσοι συνόδευσαν με τις νότες τους τη Μελίνα, συμπαρίστανται στο αρχειακό αυτό μουσικό υλικό.<p>
 «Πράξεις», η πρώτη πλευρά του κύβου. Μια φωτογραφία της Μελίνας, νεότατη, όταν 

έκανε ακόμη οντισιόν εμφανίζεται μπροστά σου. Οι σημαντικές στιγμές της ζωής της και αναλυτικές ενότητες με τη δράση της στην καλλιτεχνική και πολιτική σκηνή, από τα χρόνια της νεότητας μέχρι την ωριμότητά της περιλαμβάνονται εδώ.<p>
 «Φώτα», η επόμενη πλευρά του κύβου. Το πρωτοσέλιδο του περιοδικού «Λάιφ» με τη 

Μελίνα από την ταινία «Ιλια Ντάρλινγκ» γεμίζει την οθόνη. Ενα παζλ με δημοσιεύματα στον ελληνικό και ξένο Τύπο είναι το επόμενο «άνοιγμα». Οδηγείς το «ποντίκι» στους τίτλους κι όλο το δημοσίευμα εμφανίζεται γραμμένο σε δύο γλώσσες, ελληνικά και αγγλικά.<p>
 «Ηχος», η τρίτη πλευρά. Η Μελίνα μπροστά σε ένα μικρόφωνο σε στούντιο. Μια βελόνα ραδιοφώνου σού δίνει τη δυνατότητα ν' αλλάζεις «σταθμούς» και να συντονίζεσαι είτε σε τραγούδια, αποσπάσματα ρόλων είτ σε πολιτικούς λόγους.<p>
 «Συντελεστές», στη συνέχεια. Η Μελίνα και ο Ζυλ Ντασσέν σε μια από τις πιο τρυφερές φωτογραφίες τους, στα χρόνια του μεγάλου έρωτα, σε εισάγει στην ενότητα. Οι άνθρωποι που έπαιξαν σημαντικό ρόλο στη ζωή της παρουσιάζονται εδώ.<p>
 «Σκηνικά». Η ζωγραφισμένη αφίσα της ταινίας «Στέλλα» του Μ. Κακογιάννη γεμίζει 

την οθόνη. Κάπως παραπλανητικός ο τίτλος της ενότητας, παρέχει όψεις της κοινωνικής και πολιτικής ζωής της Ελλάδας, μέσα από μια περιήγηση σε χώρους της Αθήνας και του Πειραιά που έπαιξαν κυρίαρχο ρόλο στη ζωή της.<p>
 Και τέλος, τα «Κοστούμια». Η Μελίνα εικονίζεται ως «Κλυταιμνήστρα» από τη μνημειώδη παράσταση της Ορέστειας του Κουν. Οι ρόλοι της μιλάνε εδώ γι' αυτήν. 

Οι ερμηνείες της πρωταγωνιστούν.<p>
 Απαιτείται αρκετή ώρα για να το «ξεφυλλίσεις» όλο. Είναι εύχρηστο και καθόλου κουραστικό. Aντίθετα, το εξαιρετικά στημένο από αισθητικής άποψης έργο σε παρασύρει να γυρίζεις συνέχεια προς τα πίσω...<p>
 Η έκδοση συνοδεύεται από έναν δεύτερο οπτικό δίσκο με βιντεοσκοπημένα αποσπάσματα από σπάνιο υλικό της περιόδου της δικτατορίας και από ταινίες της Μελίνας. Διαρκεί 55 λεπτά κι εκτός από συνεντεύξεις της, ομιλίες και συναυλίες 

πολιτικού περιεχομένου, περιλαμβάνει αποσπάσματα από τις ταινίες «Δοκιμή», «Φαίδρα», «Ποτέ την Κυριακή», «Στέλλα», «Κραυγή γυναικών», καθώς και αποσπάσματα από τηλεοπτικά αφιερώματα.<p>
 Γενικός υπεύθυνος του έργου ήταν ο καθηγητής του Πανεπιστημίου Πατρών Θεόδωρος 

Παπαθεοδώρου, σκηνοθέτης ο Γιώργος Παπακωνσταντίνου, ενώ την αισθητική επιμέλεια είχε η Μαρίνα Ματθαιοπούλου. «Νταντά» του έργου ήταν η Μανουέλλα Παυλίδου. Το cd-rom μαζί με το βίντεο cd κοστίζουν 19.500 δρχ. (μαζί με το ΦΠΑ). Να αναφέρουμε τα έσοδα από τις πωλήσεις που θα διατεθούν για τους σκοπούς του Ιδρύματος Μελίνα Μερκούρη.<p>
 Φ.MΠ.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
