<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 24/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Tου ΓIANNH AΓΓEΛH<p>
Το δάκτυλο «επί τον τύπον των ήλων» του προβλήματος της φορολογικής εναρμόνισης επιχειρεί και πάλι να βάλει η Ευρωπαϊκή Επιτροπή σήμερα, με μια οδηγία η οποία προσδιορίζει τις προϋποθέσεις για τη μείωση των φόρων στις χώρες της Ε.Ε.<p>
Η πρόταση είναι το αποτέλεσμα της πίεσης που έχει ασκηθεί από πολλές πλευρές, ιδιαίτερα τους τελευταίους μήνες στις Βρυξέλλες, για να αλλάξει η μέχρι σήμερα κατεύθυνση της δημοσιονομικής πολιτικής, χαλαρώνοντας τις φορολογικές πιέσεις, με στόχο την ενίσχυση του ρυθμού αύξησης του ΑΕΠ.<p>
Η συγκυρία φαίνεται να είναι υπέρ της συγκεκριμένης κίνησης, καθώς οι περισσότερες κυβερνήσεις βλέπουν ως ευκαιρία τη χρονική σύμπτωση του «φτηνού» ευρώ και των θετικών επιπτώσεων της φορολογικής χαλάρωσης που θα υπάρξουν στην επέκταση των επιχειρήσεων με στόχο την αύξηση των εξαγωγών.<p>
Παρά τις επιφυλάξεις που έχουν διατυπωθεί (Μ. Βρετανία, Λουξεμβούργο κ.λπ.), κυρίως για το εάν η συγκεκριμένη οδηγία αφαιρεί «αρμοδιότητες» από τις εθνικές κυβερνήσεις στον τομέα της δημοσιονομικής πολιτικής, οι δεκαπέντε φαίνεται να επιχειρούν, μετά την αποτυχία το 2000 στο Ελσίνκι, να κάνουν άλλο ένα βήμα στην κατεύθυνση της φορολογικής εναρμόνισης, που αποτελεί και μία από τις μεγάλες αδυναμίες του ευρώ.<p>
Σύμφωνα με τις πληροφορίες που έχουν διαρρεύσει, η συγκεκριμένη οδηγία απαιτεί από τις κυβερνήσεις που μειώνουν τη φορολογία να εξασφαλίζουν προηγουμένως (και να το αποδεικνύουν αυτό στις κοινοτικές υπηρεσίες) ότι αυτό δεν παραβιάζει τις δημοσιονομικές δεσμεύσεις των προϋπολογισμών από το Σύμφωνο Σταθερότητας, ότι οι απώλειες αυτών των φορολογικών εσόδων θα πρέπει να αντισταθμίζονται είτε από περικοπή δαπανών είτε από άλλα έσοδα και δεν θα πρέπει να αποτελούν αφορμή πληθωριστικής ανάπτυξης, ενώ παράλληλα θα πρέπει να αποτελούν μέρος συνολικών πακέτων για την ανάπτυξη και την απασχόληση.<p>
Ανεξάρτητα πάντως από την εξέλιξη στο θέμα αυτό, στην Ε.Ε. αναζητούνται παράλληλες διέξοδοι από το «αδιέξοδο» της φορολογικής εναρμόνισης σε όλα τα επίπεδα, καθώς η φορολογική πολιτική αντιμετωπίζεται πλέον ως «εργαλείο» υποστήριξης της οικονομικής επέκτασης σε συνθήκες «φτηνού» ευρώ.<p>
Είναι χαρακτηριστικό ότι έχουν ήδη τεθεί εναλλακτικές προτάσεις κυρίως στο επίπεδο φορολόγησης των κερδών των επιχειρήσεων και όλες είναι στην κατεύθυνση της μείωσης του συντελεστή φορολογίας.<p>
Βέβαια για την Ελλάδα οι αλλαγές δεν αναμένεται να είναι ιδιαίτερα σοβαρές γιατί συνολικά το άθροισμα του ποσοστού φορολογικής επιβάρυνσης και των φοροελαφρύνσεων την κατατάσσει στις χώρες που βρίσκονται κάτω του μέσου όρου φορολογικών επιβαρύνσεων.<p>
Δύο «ιδέες» έχουν πέσει στο τραπέζι των διαπραγματεύσεων:<p>
Η πρώτη αφορά τη μείωση των συντελεστών φορολόγησης σε συνδυασμό με την παλιά «ριζοσπαστική» πρόταση του νεοφιλελεύθερου Μίλτον Φρίντμαν για τη μεταφορά του φόρου από τα κέρδη των επιχειρήσεων στα κέρδη των μετόχων. <p>
Η δεύτερη έχει να κάνει με τη δημιουργία του status της «ευρωπαϊκής επιχείρησης», η οποία θα λειτουργεί με ένα καταστατικό που θα είναι κοινό σε όλες τις χώρες της Ε.Ε. και θα φορολογείται με ενιαίο τρόπο σε κάθε χώρα της Ε.Ε. Η δημιουργία αυτού του τύπου επιχειρήσεων δεν θα καταργεί τις άλλες που υπάρχουν τώρα σε κάθε χώρα και οι οποίες θα υπόκεινται στο υπάρχον εθνικό φορολογικό καθεστώς.<p>
Η πρόταση αυτή, εφόσον τελικά γίνει αποδεκτή -οι σχετικές προετοιμασίες σε τεχνικό επίπεδο έχουν προχωρήσει αρκετά- θα αποτελέσει έναν «από τα πάνω» μηχανισμό σταδιακής φορολογικής σύγκλισης, καθώς κάθε εταιρεία θα επιλέγει το καθεστώς στο οποίο θα θέλει να λειτουργεί...<p>
Το ερώτημα κατά πόσο μπορούν να προχωρήσουν γρήγορα τα βήματα αυτά είναι ακόμα αναπάντητο, αν και ορισμένοι κύκλοι στις Βρυξέλλες υποστηρίζουν ότι τις επόμενες εβδομάδες είναι πολύ πιθανό να υπάρξουν θετικές εξελίξεις. 





	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
