<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΝΙΚ. ΠΑΠΑΔΟΓΙΑΝΝΗ<p></b>
 Η Ελλάδα έπεσε για ύπνο με δύο μετάλλια στην ολυμπιακή συλλογή της και ξυπνάει ανύποπτη μ' ένα τρίτο στο στήθος! <p>
 Αν πήγαν όλα καλά για τη Χάιντι Αντικατζίδη στο τρίτο και τελευταίο σκέλος του
ιππικού τριάθλου, την υπερπήδηση εμποδίων, η νεαρή αμαζόνα θα επιστρέψει στο σπίτι της (σε ένα από τα τρία ανά την Ευρώπη σπίτια της) με ένα, ανέλπιστο αλλά απολύτως ευπρόσδεκτο, μετάλλιο. Ισως και χρυσό...<p>
 <b>TEΛEIA<p></b>
 Η Χάιντι ξεκίνησε το αγώνισμα του cross-countr yτρίτη (χάρη στην εκπληκτική εμφάνισή της στο ντρεσάζ της πρεμιέρας), αλλά το υπέροχο δάσος του πάρκου Χόρσλεϊ της χαμογελούσε πλατιά. Ούτε ένα βαθμό ποινής δεν πήρε η Ελληνίδα στα φυσικά και τεχνητά εμπόδια που συνάντησε. «Εκανε τέλεια διαδρομή πάνω στο κομψόάλογό της και έδειχνε σίγουρη από την εκκίνηση ώς τη στιγμή που τερμάτισε, αν και μόλις πέντε δευτερόλεπτα πριν εκπνεύσει ο χρόνος που είχε στη διάθεσή της», αντιγράφουμε από την επίσημη περίληψη του αγωνίσματος. Κι έτσι, προσπέρασε τη Γερμανίδα Μαρίνα Κένκε, η οποία ήταν δεύτερη μετά το ντρεσάζ, αλλά χθες μηδενίστηκε και αναγκάστηκε να αποσυρθεί. <p>
 Μόνο ο Αμερικανός Ντέιβιντ Ο' Κόνορ (5ος Ολυμπιονίκης της Ατλάντας) έβγαλε το πρώτο διήμερο με καλύτερη βαθμολογία από την Αντικατζίδη: 29 βαθμοί ποινής, έναντι 37, 40. «Ηταν η τέλεια μέρα για μένα αυτή που μόλις τελείωσε. Αλλά τα εμπόδια είναι αναμφισβήτητα το χειρότερο αγώνισμα για μένα και το άλογό μου, τον Custom Made», σχολίασε μετά την άψογη διαδρομή του ο πολύπειρος Ο' Κόνορ. Τα λόγια του ακούγονταν σαν μουσική στ' αυτιά μας.<p>
 <b>KATAΠΛHKTIKA<p></b>
 «Δεν είχαμε το παραμικρό πρόβλημα σήμερα», δήλωσε η 24χρονη Χάιντι, χαϊδεύοντας τρυφερά τον πανέμορφο Michaelmas. «Αισθανόμουν καταπληκτικά στη διάρκεια της διαδρομής. Το άλογό μου μ' εκανε να νιώσω άνετα, ήταν έτοιμο, πρόθυμο και αποφασισμένο! Στην αρχή με τραβούσε ανυπόμονο μπροστά, αλλά μόλις προσαρμόστηκε στο περιβάλλον όλα πήγαν καλά».<p>
 Οταν πια ολοκληρώθηκε η βόλτα στο δάσος, η Χάιντι ένιωθε ν' αναπνέει στο σβέρκο της το δίδυμο από τους Αντίποδες: ο δις Ολυμπιονίκης Νεοζηλανδός Μαρκ Τοντ, που όμως δεν είχε πάρει μέρος ποτέ σε διεθνή αγώνα cross-countr y(το άλογό του, ο E yesp y, έχασε ένα πέταλο στο χθεσινό αγώνα), και ο Αυστραλός Μαρκ
Χόι με τρία χρυσά ολυμπιακά μετάλλια στη δική του συλλογή («όλα είναι τέλεια, έχω ένα άλογο πέντε αστέρων που μπορεί να κάνει τα πάντα»).<p>
 Ο Χόι με τον ίππο Swizzle In χρεώθηκε με 39μ80 βαθμούς ποινής στα δύο πρώτα σκέλη, ενώ ο Τοντ 39 «στρογγυλούς». Ο επίσης Νεοζηλανδός Ολυμπιονίκης της Ατλάντας Μπλάιθ Τέιτ αποχώρησε επειδή είδε ότι δεν μπορούσε να διεκδικήσει μετάλλιο («αλλιώς θα συνέχιζα ώς το τέλος»). <p>
 <b>ΣTΟ EΞΩTEPIKΟ<p></b>
 Στη Γαλλία και την Αγγλία ζει τους περισσότερους μήνες, τα τελευταία χρόνια, η Χάιντι Αντικατζίδη, μαζί με τη μητέρα της Νάντια. Οι δύο αυτές χώρες είναι ίσως το επίκεντρο του ιππικού τριάθλου στην Ευρώπη. Ο Βρετανός προπονητής της, Μπρίνλεϊ Πάουελ, ήταν ιππέας με σημαντική καριέρα στο παρελθόν, σε αγώνες όπως του Μπάντμιντον, που θεωρείται από τους μεγαλύτερους στον κόσμο.<p>
 Η Χάιντι έχει μεγαλύτερες διακρίσεις την 4η θέση στους Πανευρωπαϊκούς Tζούνιορς το 1991, την 4η θέση στους Παγκόσμιους αγώνες του Μπράμχαμ το 1998, την 7η θέση στους Ευρωπαϊκούς το 1999 στο Λουχμέχλεν και τη 10η στον αγώνα του Μπάντμιντον το 1999. <p>
 Το άλογό της, ο Μάικλμας, είναι 13 ετών και είναι... καρπός του Μαόρι Κινγκ και της Ρόζας! <p>
 <b>«Οπως ο Διαγόρας»<p></b>
 Ο μπαμπάς της Χάιντι, Θεόδωρος Αντικατζίδης, είναι συγγραφέας και λάτρης της αρχαίας ιστορίας και πολιτισμού. Μένει στο Λιτόχωρο Πιερίας. <p>
 «Εύχομαι οι Ολύμπιοι Θεοί να βοηθήσουν τη Χάιντι. Ιππεύει από τότε που ήταν στην κοιλιά της μητέρας της, που και εκείνη λάτρευε αυτό το άθλημα. Αν πάρει τελικά η Χάιντι ένα μετάλλιο στους Ολυμπιακούς, θα αισθανθώ όπως ο Διαγόρας. Είναι πολύ συγκινητικό να βλέπεις την ελληνική σημαία να κυματίζει. Θα γίνει η έβδομη αμαζόνα Ολυμπιονίκης, γιατί κατά την αρχαιότητα, στα ιππικά αγωνίσματα, άλλες έξι αμαζόνες είχαν στεφθεί Ολυμπιονίκες», είπε ο κ. Αντικατζίδης που σήμερα τα ξημερώματα θα παρακολουθούσε κι αυτός από τους τηλεοπτικούς δέκτες την τελευταία ημέρα του ιππικού τριάθλου. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
