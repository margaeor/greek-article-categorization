<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">
<b>ΝΕΕΣ ΤΑΙΝΙΕΣ<p>

ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p></b>
 Μια ταινία του Κεν Λόουτς είναι πάντα κινηματογραφικό γεγονός. Ετσι και η νέα ταινία του «Ψωμί και τριαντάφυλλα», γυρισμένη στην Αμερική, που ξεχωρίζει από τις εννιά συνολικά ταινίες της βδομάδας. Ακολουθούν το καρτούν «Ο δρόμος για το Ελ Ντοράντο», η σεξουαλικά τολμηρή γαλλική ταινία «Baise-moi» των Ντεπέντ και Τριν-Τι, οι φαντεζίστικες κωμωδίες «Γυναίκα από πάνω» της Φίνα Τόρες και «Animals» του Μάικλ ντι Τζιάκομο, οι διασκευές σεξπιρικών έργων «Hamlet 2000» του Μάικλ Αλμερέιντα και «Ο Ρωμαίος πρέπει να πεθάνει» του Αντρέι Μπαρτκόβιακ,

η κωμωδία «Χώρισε Τζακ! » του Ντέιβιντ Κάφρι και η περιπέτεια επιστημονικής φαντασίας «Απέραντο σκοτάδι» του Ντέιβιντ Τούχαϊ.<p>
 <b>Ψωμί και τριαντάφυλλα<p></b>
 Bread and Roses. Μεγ. Βρετανία, 2000. Σκηνοθεσία: Κεν Λόουτς. Σενάριο: Πολ Λάβερτι. Ηθοποιοί: Πιλάρ Παντίγια, Εντριεν Μπρόντι, Ελπίντια Καρίγιο, Τζακ Μακ

Γκι. Διάρκεια: 110' λεπτά.<p>
 **** Στο Λος Αντζελες μια νεαρή Mεξικάνα (μια συμπαθητική Πιλάρ Παντίγια) αγωνίζεται για τα εργατικά δικαιώματά της σε μια δοσμένη με ανθρωπιά και συγκίνηση ταινία.<p>
 Στο Λος Αντζελες εκτυλίσσεται η νέα ταινία του Βρετανού σκηνοθέτη Κεν Λόουτς («Lad ybird, Lad ybird»). Ταινία ενός από τους λίγους εναπομείναντες στρατευμένους σκηνοθέτες της εποχής μας, εμπνευσμένη από τον πρόσφατο αγώνα μιας καμπάνιας σε ολόκληρη την Αμερική για την εξασφάλιση καλύτερου μισθού και

συνθηκών ζωής για τους (συνήθως μετανάστες) καθαριστές και θυρωρούς. <p>
 Το σενάριο, γραμμένο από τον Πολ Λάβερτι, πρώην δικηγόρο και συνεργάτη του Λόουτς σε προηγούμενες ταινίες του («Το όνομά μου είναι Τζο») έχει για πρωταγωνίστρια τη Μάγια (Πιλάρ Παντίγια), μια Mεξικάνα που καταφτάνει στο Λος Αντζελες παράνομα και η οποία, όπως και άλλοι συμπατριώτες της, μαζί και η αδελφή της Ρόζα (Ελπίντια Καρίγιο), που βρίσκεται ήδη στις Ηνωμένες Πολιτείες,

όπου έχει παντρευτεί και αποκτήσει παιδιά, εργάζεται καθαρίστρια σε ένα μεγάλο

συγκρότημα, μια κακοπληρωμένη και χωρίς κανένα δικαίωμα ή ιατρική περίθαλψη δουλειά. Κάποτε, η Μάγια μαζί με τους άλλους συνάδελφούς της και τη βοήθεια του συνδικαλιστή Σαμ (Εντριεν Μπρόντι) θα ξεκινήσουν μια μεγάλης διάρκειας απεργία, που θα τους φέρει σε σύγκρουση με μια μεγάλη εταιρεία, υπεύθυνη για την πρόσληψη καθαριστών.<p>
 Ο Λόουτς, στο κοινωνικά στρατευμένο πνεύμα που κυριαρχεί πάντα στις ταινίες του «Lad ybird, Lad ybird», «Γη και ελευθερία», «Το τραγούδι της Κάρλα»), αντιμετωπίζει με ειλικρίνεια, ανθρωπιά και τόλμη το υλικό του, συνδυάζοντας τον αγώνα των καθαριστών με μια ερωτική ιστορία (ανάμεσα στη Μάγια και τον Σαμ), για να φτιάξει μια ταινία που συγκινεί άμεσα. Ανάμεσα στις πιο δυνατές στιγμές της ταινίας αναφέρω εκείνη ανάμεσα στις δύο αδελφές, όταν η Ρόζα αποκαλύπτει στην έντρομη Μάγια τα φριχτά πράγματα που ήταν αναγκασμένη να κάνει (πουλώντας ακόμη και το κορμί της), για να μπορεί να στέλνει στο Μεξικό,

σ' αυτήν και τους γονείς τους, χρήματα, αλλά και για να μπορέσει να εξασφαλίσει δουλειά στη Μάγια στην Αμερική. Σκηνή που δείχνει τη δύναμη του Λόουτς, όχι μόνο να φτιάχνει εικαστικά θαυμάσιες σκηνές, αλλά και να καθοδηγεί

τους ηθοποιούς, δημιουργώντας την απαιτούμενη ένταση. Σε αυτό βοήθησαν ιδιαίτερα οι ζωντανοί, πέρα για πέρα πειστικοί, διάλογοι του Λάβερτι.<p>
 <b>Ο δρόμος για το Ελ Ντοράντο<p></b>
 The Road to El Dorado. ΗΠΑ, 2000. Σκηνοθεσία: Ερικ «Μπίμπο» Μπέργκερον, Ντον Πολ. Σενάριο: Τεντ Ελιοτ, Τέρι Ρόσιο. Φωνές ηθοποιών: Κέβιν Κλάιν, Κένεθ Μπράνα, Ρόουζι Περέζ, Αρμάντ Ασάντε, Ελτον Τζον (αφηγητής). Διάρκεια: 83' λεπτά.<p>
 ** Διασκεδαστικά κινούμενα σχέδια της DreamWorks, γύρω από τις περιπέτειες δύο

μικροαπατεώνων, που φτάνουν στην Κεντρική Αμερική, μαζί με την αποστολή του Κορτές, σε αναζήτηση της μυθικής πόλης του χρυσού.<p>
 Η
 εταιρεία του Σπίλμπεργκ, DreamWorks, συνεχίζει τις προσπάθειές της να συναγωνιστεί την εταιρεία του Ντίσνεϊ στη δημιουργία ταινιών κινουμένων σχεδίων. Και όπως έγινε τελευταία της μόδας με τα παραμύθια, τη μυθολογία και την αρχαιότητα, κατέφυγε για μια ακόμη φορά σε μια ιστορία εποχής για τη νέα ταινία της. Aυτή τη φορά είναι η περίοδος των μεγάλων εξερευνητών, και συγκεκριμένα του Κορτές, που χρησιμοποιείται για φόντο για τις περιπέτειες των

δύο βασικών ηρώων της ταινίας, που, στην πρωτότυπη γλώσσα, έχουν τις φωνές εξαιρετικών ηθοποιών.<p>
 Ο Τούλιο (η φωνή του Κέβιν Κλάιν) και ο Μιγκέλ (Κένεθ Μπράνα) είναι δύο μικροαπατεώνες που βρίσκονται άθελα τους στο πλοίο του Ισπανού Χερνάντο Κορτές, που κατευθύνεται για την Κεντρική Αμερική. Σύντομα, φτάνουν μαζί με το

άλογό τους, Αλτίβο, στο μυθικό Ελν Ντοράντο, που ανακαλύπτουν χάρη σ' ένα χάρτη του μυθικού Ελ Ντοράντο που είχαν κερδίσει στα χαρτιά. Εκεί, αρχίζουν να

εκμεταλλεύονται την πίστη των ιθαγενών, που τους θεωρούν θεούς, αν και έχουν ν' αντιμετωπίσουν το φριχτό αρχιερέα της χώρας, ο οποίος προσπαθεί να τους καταστρέψει.<p>
 Η ομάδα των παλιών συνεργατών του Ντίσνεϊ που χρησιμοποιεί ο Σπίλμπεργκ δίνουν

το γνωστό μας από παλιότερα καρτούν στιλ («Antz», «Ο πρίγκιπας της Αιγύπτου» και άλλα), που αν οπτικά δεν ανανεώνουν το είδος, προσφέρουν τουλάχιστον μερικά απολαυστικά γκαγκ, ανάμεσά τους κι ένα με τους δύο φίλους να παίζουν μπάσκετ χρησιμοποιώντας μια ζωντανή «μπάλα» (ένα μικρό στρογγυλό ον) ή εκείνο με τους δύο πεινασμένους φίλους και το άλογό τους στη θάλασσα, να ετοιμάζονται

ν' αρπάξουν ένα πουλί που πέφτει νεκρό στο κατάρτι τους, όταν τους προλαβαίνει

ένας καρχαρίας. Στα θετικά της ταινίας (που προβάλλεται και σε μεταγλωττισμένη

βερσιόν) και τα ωραία τραγούδια του Ελτον Τζον και του Τιμ Ράις.<p>
 <b>Γυναίκα από πάνω<p></b>
 Woman on Top. ΗΠΑ, 2000. Σκηνοθεσία: Φίνα Τόρες. Σενάριο: Βέρα Μπλάζι. Ηθοποιοί: Πενέλοπι Κρουζ, Μουρίλο Μπενίσιο, Χάρολντ Περινό, Μαρκ Φόγιερσταϊν. Διάρκεια: 92' λεπτά.<p>
 * Μέτρια ερωτική κωμωδία παρεξηγήσεων, με εξωτικά φαγητά και θεότητες του ωκεανού να παίζουν ρόλο στη σχέση ενός ζευγαριού και με την Πινέλοπι Κρουζ να σώζει με την παρουσία της ένα μεγάλο μέρος της ταινίας.<p>
 Η
 Ιζαμπέλα (Κρουζ) είναι μια φλογερή Βραζιλιάνα, που ζει ευτυχισμένα με τον άντρα της σε μια παραθαλάσσια πόλη της Μπαΐα. Ωσπου ξαφνικά ανακαλύπτει ότι ο άντρας της την έχει απατήσει και αποφασίζει να τον εγκαταλείψει για το Σαν Φρανσίσκο, όπου αρχίζει μια καινούργια ζωή, παρουσιάζοντας στην τηλεόραση ένα πρόγραμμα εξωτικής μαγειρικής. Κάποτε ο άντρας της θα φτάσει εκεί και θ' αρχίσει τις προσπάθειες να την ξανακερδίσει, ενώ εκείνη δείχνει ν' αφήνεται στο φλερτ άλλων αντρών...<p>
 Πρόκειται, όπως ίσως καταλάβατε, για μια ερωτική, ρομαντική, και κάπως φαντεζίστικη κωμωδία, δοσμένη με ελαφρότητα, αλλά και πολύ φολκλόρ, που το συνοδεύει βραζιλιάνικη μουσική, από τις ταινίες που έφτιαχνε, δυστυχώς καλύτερα, το παλιό Χόλιγουντ. Ευτυχώς, όμως, υπάρχει η Πινέλοπι Κρουζ, που με το χαμόγελό της, τις κινήσεις της, την προφορά της και γενικά την όλη αισθησιακή παρουσία της προσθέτει μια νότα ευχάριστη στην ταινία.<p>
 <b>Baise-moi<p></b>
 Γαλλία, 2000. Σκηνοθεσία-σενάριο: Βιρζινί Ντεπέντ, Κοραλί Τριν-Τι. Ηθοποιοί: Ραφαέλα Αντερσον, Κάρεν Μπαχ, Ντελφίν Μακ Κάρτι, Λίζα Μάρσαλ, Εστέλ Αϊζακ, Μαρκ Ριούφολ. Διάρκεια: 78' λεπτά.<p>
 * Δύο νεαρές, καταπιεσμένες γυναίκες, εξεγείρονται κάνοντας σεξ και σκοτώνοντας αδιάκριτα, σε μια ταινία που προσπαθεί να κρύψει το πορνό πίσω από

μια μπερδεμένη άποψη για τη ζωή.<p>
 Η

ιστορία της ιδιαίτερα επίμαχης αυτής ταινίας έχει για πρωταγωνίστριες δύο νεαρές γυναίκες, τη Ναντίν (Κάρεν Μπαχ) και τη Μανού (Ραφαέλα Αντερσον), που αφού αρχικά σκοτώσουν δύο δικούς τους ανθρώπους, η μια τη συγκάτοικό της και η

άλλη τον αδελφό της, επειδή τις καταπίεζαν, αρχίζουν να σκοτώνουν αδιάκριτα και αδίστακτα, ικανοποιώντας παράλληλα τις επιθυμίες τους, ιδιαίτερα τις σεξουαλικές, σε σκηνές σκληρού πορνό, που σε γλαφυρότητα ξεπερνούν κι εκείνες που είδαμε πρόσφατα στην άλλη γαλλική ταινία, «Romance».<p>
 «Γάμησέ με» είναι η μετάφραση του πρωτότυπου τίτλου της ταινίας αυτής, που βλέποντάς τη νομίζεις ότι γυρίστηκε από κάποιον άντρα που ήθελε να παρουσιάσει

ένα με καλλιτεχνικές επιδιώξεις πορνό. Ώσπου διαβάζεις ότι η ταινία γυρίστηκε από δύο γυναίκες, τη Βιρζινί Ντεπέντ και την Κοραλί Τριν-Τι: . η πρώτη έγραψε το βιβλίο το 1994 (μπεστ σέλερ στη συνέχεια), ενώ η δεύτερη είναι γνωστή πρωταγωνίστρια ταινιών πορνό.<p>
 Δεν είμαστε εναντίον των πορνό ούτε εναντίον των πολύ τολμηρών σκηνών, όταν αυτές είναι αναπόσπαστες με την εξέλιξη της ιστορίας, όταν μάλιστα η λογοτεχνία έχει να παρουσιάσει σκηνές πολύ πιο τολμηρές από αυτές που μας δείχνουν οι δύο σκηνοθέτριες. Οταν όμως πίσω από την παρουσίαση αυτή αισθάνεσαι ότι κρύβεται κάτι διαφορετικό, τότε δεν μπορείς παρά να το εντοπίσεις. Οι δύο πρωταγωνίστριες της ταινίας υποτίθεται ότι εξεγείρονται ενάντια στην κοινωνία, που όμως δεν εξηγείται καθαρά. Είναι μήπως η καταπίεση;

Kι αν είναι αυτή, τότε γιατί η Μινού σκοτώνει τον αδελφό της πάνω σ' έναν συνηθισμένο καβγά ανάμεσα σε αδέλφια και όχι τους υπεύθυνους για το βιασμό της; Και είναι η Ναντίν αρκετά δικαιολογημένη για να σκοτώσει τη συγκάτοικό της; Ύστερα όλοι αυτοί οι σκοτωμοί βασικά αντρών που υποτίθεται ότι τις καταπιέζουν (μήπως οι άντρες δεν καταπιέζονται συχνά στη δουλειά τους ή και στο σπίτι;), σκοτωμοί δοσμένοι με ωμότητα, που συνδέονται με το σεξ, με τις δύο γυναίκες να θέλουν να «ζήσουν τη ζωή τους», προς τα πού οδηγεί; Στην ταινία «Θέλμα και Λουίζ» υπήρχε κάποιος συγκεκριμένος στόχος και η ταινία ήταν

γυρισμένη με χιούμορ και γούστο. Η ταινία των Ντεπέντ και Τριν-Τι δεν έχει κανένα στόχο, εκτός από το να μεταφέρει το πορνό στις συνηθισμένες αίθουσες. Το μόνο που τους αξίζει είναι ένα μπράβο για την τόλμη τους. Προσωπικά, όμως, θα προτιμούσα ένα κανονικό πορνό, που να «λέει τα σύκα σύκα και τη σκάφη σκάφη» κι όχι ψευτο-διανοουμενίστικες, υποκριτικές σαλάτες.<p>
 <b>ΟΙ ΑΛΛΕΣ ΤΑΙΝΙΕΣ<p></b>
 ANIMALS. ΗΠΑ, 1997. Σκηνοθεσία-σενάριο: Μάικλ ντι Tζιάκομο. Ηθοποιοί: Τιμ Ροθ,

Μίλι Αβίταλ, Τζον Τορτούρο, Ροντ Στάιγκερ, Μίκι Ρούνεϊ.<p>
 Από το φεστιβάλ ανεξάρτητου κινηματογράφου του Σάντανς του 1997 έρχεται η ταινία αυτή του Μάικλ ντι Τζιάκομο, είδος ρομαντικής, φαντεζίστικης κωμωδίας, με τον Τιμ Ροθ στο ρόλο του ταξιτζή Χένρι του Μανχάταν που, όταν τρεις ηλικιωμένοι Γάλλοι (οι «φύλακες άγγελοί» του) τον συμβουλεύουν ν' αλλάξει τη μίζερη ζωή του, αποφασίζει να πάει στις Νότιες Πολιτείες της Αμερικής. Εκεί θα

γνωρίσει και θα ερωτευτεί την όμορφη και μυστηριώδη Φατιμά... Η ταινία έχει αρκετές πρωτοτυπίες (όπως η αρχή με το 10λεπτο γυρισμένο σε μαυρόασπρο φιλμ κομμάτι με το βετεράνο ηθοποιό Μίκι Ρούνεϊ), αλλά και ωραίες, αλ α Φελίνι εικόνες, που όμως συχνά μοιάζουν ψεύτικες και χωρίς νόημα, φτιαγμένες περισσότερο για να εντυπωσιάσουν παρά για να δέσουν πειστικά με την όλη αφήγηση.<p>
 HAMLET 2000. ΗΠΑ, 2000. Σκηνοθεσία-σενάριο: Μάικλ Αλμερέιντα. Ηθοποιοί: Ιθαν Χοκ, Κάιλ ΜακΛάχλαν, Τζούλια Στάιλς, Μπιλ Μάρεϊ, Σαμ Σέπαρντ, Νταϊάν Βενόρα, Κέισι Αφλεκ. <p>
 Μια ενδιαφέρουσα σύγχρονη διασκευή της σεξπιρικής τραγωδίας, με ενδιαφέρουσες ερμηνείες. Ο σκηνοθέτης, από τη μια, κράτησε το κείμενο της τραγωδίας κι από την άλλη προσπάθησε να το αποδώσει χρησιμοποιώντας σημερινές οικείες εικόνες, που να είναι προσιτές σ' ένα πλατύτερο κοινό. Ετσι, ο Αμλετ είναι ο ίδιος ένας

υποψήφιος κινηματογραφιστής και η Δανία μια πολυεθνική εταιρεία, ενώ σε μια ειρωνική στιγμή το φάντασμα του πατέρα τού Αμλετ εξαφανίζεται σε μια μηχανή της «Πέπσι»... <p>
 ΑΠΕΡΑΝΤΟ ΣΚΟΤΑΔΙ (Pitch Black). ΗΠΑ, 2000. Σκηνοθεσία: Ντέιβιντ Τούχαϊ. Σενάριο: Ντέιβιντ Τούχαϊ, Τζιμ και Κεν Χουίτ. Ηθοποιοί: Βιν Ντίζελ, Ράντα Μίτσελ, Κόουλ Χάουζερ. Διάρκεια: 107' λεπτά.<p>
 Σε έναν μακρινό πλανήτη, που φωτίζεται από τρεις ήλιους, οι δέκα επιζώντες επιβάτες ενός διαστημοπλοίου που συγκρούεται με κομμάτια βράχων, ανακαλύπτουν ότι στην επικείμενη έκλειψη των ήλιων, που θα αφήσει τον πλανήτη στο απέραντο σκοτάδι, έχουν να αντιμετωπίσουν τα ιδιαίτερα επικίνδυνα «σκοτεινά» όντα του πλανήτη. Μοναδική τους ελπίδα ένας επικίνδυνος δολοφόνος, που μεταφερόταν μαζί

τους σε άλλη φυλακή και που, χάρη σε κάποιο μόσχευμα, έχει τη δυνατότητα να βλέπει στο σκοτάδι... Περιπέτεια επιστημονικής φαντασίας, που αντλεί την έμπνευσή της από ταινίες όπως το «Alien» και το «Blade Runner».<p>
 Ο ΡΩΜΑΙΟΣ ΠΡΕΠΕΙ ΝΑ ΠΕΘΑΝΕΙ (Romeo Must Die). ΗΠΑ, 2000. Σκηνοθεσία: Αντρέι Μπαρτκόβιακ. Σενάριο: Μίτσελ Κάπνερ, Ερικ Μπερντ, Τζον Τζάρελ. Ηθοποιοί: Τζετ Λι, Αλάια, Αϊζάια Γουάσινγκτον, DMX, Ντελρόι Λίντο. Διάρκεια: 115' λεπτά.<p>
 Μια συμμορία Aσιατών συγκρούεται με μια συμμορία Aφροαμερικανών για τον έλεγχο της παράκτιας περιοχής του Οουκλαντ. Πρώτη απώλεια στη σύγκρουση θα είναι ο γιος του Aσιάτη αρχηγού, με αποτέλεσμα ο πόλεμος να ενταθεί, ιδιαίτερα μάλιστα

όταν φτάνει από τις φυλακές του Χονγκ Κονγκ, απ' όπου δραπετεύει, ο μεγαλύτερος αδελφός του νεκρού και πρώην αστυνομικός Χαν (Τζετ Λι), που θέλει να εκδικηθεί το φόνο του αδελφού του. Αυτός ο Ρωμαίος, πέρα από ένα σεξπιρικό στοιχείο (εκείνο του έρωτα ανάμεσα σε δυο νέους εχθρικών οικογενειών), είναι μια συνηθισμένη περιπέτεια πολεμικών τεχνών, που δίνει την ευκαιρία στον Τζετ Λι, πρωταγωνιστή σε παρόμοιες ταινίες του Χονγκ Κονγκ, να μας δείξει την πράγματι εξαιρετική (στημένη εντυπωσιακά) τέχνη του.<p>
 ΧΩΡΙΣΕ ΤΖΑΚ! (Divorcing Jack). Ιρλανδία, 1999. Σκηνοθεσία: Ντέιβιντ Κάφρι. Σενάριο: Κόλιν Μπέιτμαν. Ηθοποιοί: Ντέιβιντ Θιούλις, Ρίτσαρντ Γκαντ, Λάρα Φρέιζερ. Διάρκεια: 110' λεπτά.<p>
 Σατιρική κωμωδία, με στοιχεία μαύρου χιούμορ, γύρω από έναν δημοσιογράφο του Μπέλφαστ, που θεωρείται ύποπτος για τη δολοφονία της φιλενάδας του και που στην προσπάθειά του να αποδείξει την αθωότητά του βρίσκει συμπαράσταση από έναν Aμερικανό συνάδελφό του. Στην πορεία, άγνωστοι απαγάγουν τη γυναίκα του, ενώ ένας τρομοκράτης προστίθεται σ' εκείνους που τον κυνηγούν...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
