<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Σ</b>επτέμβριος 1999. Οι βάσεις κάνουν τη βουτιά της δεκαετίας, με αποτέλεσμα να μπαίνει στο Πανεπιστήμιο υποψήφιος με βαθμό κάτω από το 10. Σεπτέμβριος 2000. Οι βάσεις σκαρφαλώνουν σε δυσθεώρητα ύψη, με αποτέλεσμα υποψήφιος με 19, 4 να μην εισάγεται στο τμήμα της αρεσκείας του, εν προκειμένω σε κανένα από τα τέσσερα τμήματα της Ιατρικής. Δύο χρονιές, δύο διαφορετικά συστήματα εισαγωγής. <p>
 Το νέο σύστημα, που αντικατέστησε με ανακούφιση αυτό των δεσμών, έφερε στην επιφάνεια άλλου είδους στρεβλώσεις. Πληθώρα αριστούχων και συσσώρευση βαθμολογιών σε πολύ μικρή κλίμακα.<p>
 Ο φετινός υποψήφιος, που κατέβαλε τεράστιες προσπάθειες για να βγάλει το 19, 4 και βρέθηκε έξω από την Ιατρική Πάτρας, πόσο πιο αδικημένος είναι από τον περσινό υποψήφιο, ο οποίος αφού κατοχύρωσε για μία ή δύο χρονιές την υψηλή βαθμολογία του σε ένα ή δύο μαθήματα, διαγωνίστηκε πάλι και πέτυχε να μπει στην Ιατρική Πάτρας με 17, 4. <p>
 Η «Ε» ζήτησε από τρεις ανθρώπους που βιώνουν από μέσα τα εκπαιδευτικά πράγματα




να προσδιορίσουν τις αιτίες του φαινομένου αυτού, καταθέτοντας και τις προτάσεις τους για ένα πιο δίκαιο εξεταστικό σύστημα.<p>
 Μιλούν στην «Ε» ο καθηγητής Γενετικής και πρώην πρύτανης του Πανεπιστημιου Πατρών Στ. Αλαχιώτης, ο πρόεδρος της ΟΛΜΕ Νίκος Τσούλιας και ο πρόεδρος της Ομοσπονδίας Ιδιωτικών Εκπαιδευτικών Λειτουργών Ελλάδας Μιχάλης Κουρουτός.<p>

 <b>Aριστοι ή αριστούχοι; <p>

 Tου ΣTAMATH AΛAXIΩTH*<p>
 Τ</b>ο «φαινόμενο των αριστούχων» δεν είναι βέβαια καινούργιο. Είχε ξαναπαρατηρηθεί, για όσους θυμούνται και πριν από αρκετά χρόνια, όταν ο βαθμός



του απολυτηρίου του Λυκείου συμμετείχε στη διαδικασία εισαγωγής στα πανεπιστήμια. Κατ' ανάλογο τρόπο και τώρα τόσο οι προφορικοί βαθμοί όσο και αρκετά από τα εύκολα «δευτερεύοντα» μαθήματα ανέβασαν τον πήχυ. Αν προσθέσουμε



και το γεγονός ότι για πρώτη φορά ο υποφήφιος δηλώνει το τμήμα προτίμησής του μετά τη γνωστοποίηση της βαθμολογίας του ή ακόμα και τα εύκολα σε κάποιο βαθμό



θέματα -όπως τεκμαίρεται από τα λεγόμενα πολλών υποψηφίων- τότε φωτίζεται κάπως το «φαινόμενο των αριστούχων».<p>
 Η κατάσταση όμως αυτή πέραν του γεγονότος ότι γέμισε από απογοήτευση πολλούς αριστούχους που δεν κατάφεραν να εισαχθούν στο τμήμα της προτίμησής τους και εύλογα διερωτώνται τι άλλο να πράξουν, δεν φαίνεται να έχει λογική ούτε στην «ουρά», αφού εισάγονται σε τμήμα ΤΕΙ με μέσο όρο 5, 8! Η στρέβλωση αυτή των άκρων είναι ένα πρόβλημα. Και έχουμε συνηθίσει να ανάγουμε όλα τα θέματα της παιδείας μόνο στο εξεταστικό πρόβλημα. Το εξεταστικό όμως πρέπει κάπου να ισορροπήσει για να ισορροπήσουν και τα νεύρα της χώρας. Με τις διορθωτικές αλλαγές που έγιναν πρόσφατα, φαίνεται να ισορροπεί. Θα πρέπει λοιπόν να εστιάσουμε τον προβληματισμό μας στην άλλη παράμετρο, την παιδευτική.<p>
 Θέλουμε, λέμε, όλοι το Λύκειο, χώρο γενικής παιδείας, με παιδαγωγικό στόχο, αλλά εννοούμε ίσως προπαρασκευαστικό για τα πανεπιστήμια. Θέλουμε την καλλιέργεια της κριτικής σκέψης και όχι της απομνημόνευσης, αλλά με τέτοια διδακτικά βιβλία με υπέρογκη ύλη δεν είναι δυνατόν να το επιτύχουμε. Θέλουμε οι μαθητές να επιτυγχάνουν στο τμήμα που επιθυμούν, αλλά ακόμα και αριστούχοι δεν το καταφέρνουν πάντα. Θέλουμε οι καλύτεροι να εισάγονται στην Τριτοβάθμια Εκπαίδευση, αλλά εισάγονται και με 5, 8 όταν το άριστα είναι το 20.<p>
 Πρέπει λοιπόν να δούμε την παιδευτική διάσταση από την αρχή. Πρέπει να μειώσουμε δραστικά την ύλη των σχολικών διδακτικών βιβλίων και να αυξήσουμε την ποιότητά τους προς την κατεύθυνση καλλιέργειας της κριτικής σκέψης, η οποία θα οδηγήσει και στη βαθμολογική διαστρωμάτωση των μαθητών, κλασματώνοντας τους άριστους από τους αριστούχους. Πρέπει ακόμα να προχωρήσουμε στο λεγόμενο «επαγγελματικό διαφωτισμό» προκειμένου να είναι γνωστή η πραγματική δυναμική των πτυχίων των διαφόρων τμημάτων και έτσι θα ελαχιστοποιηθούν οι λαθεμένες επαγγελματικές εκτιμήσεις και επιλογές. Πρέπει τέλος να προβληματιστούμε για τους κάτω από τη βάση εισαγόμενους στην Τριτοβάθμια Εκπαίδευση, πολλοί από τους οποίους θα λιμνάσουν στα φοιτητικά έδρανα.<p>
 Μαγική συνταγή για όλα αυτά δεν υπάρχει. Εχει ήδη όμως ξεκινήσει η προσπάθεια.



Καλό λοιπόν είναι να συμβάλουν όλοι προς όφελος της νεολαίας μας.<p>
 * Ο ΣΤΑΜΑΤΗΣ ΑΛΑΧΙΩΤΗΣ είναι καθηγητής Γενετικής, πρώην πρύτανης Πανεπιστημίου



Πατρών<p>
<b>
«NA MHN
 METPA TΟ
 AΠΟΛYTHPIΟ»<p></b>
 Tα αποτελέσματα των φετινών εξετάσεων και το παράδοξο της συγκέντρωσης υψηλών βαθμολογιών σε μεγάλο ποσοστό υποψηφίων έρχονται ως συνέχεια του περυσινού φαινομένου των μεγάλων αποτυχιών. Aπέναντι στο άγχος της χαμηλής βαθμολογίας, το φετινό αντίδοτο υπήρξαν τα εύκολα θέματα και η συνεπακόλουθη υψηλή βαθμολογία.<p>
 Ωστόσο το πραγματικό πρόβλημα των εξετάσεων δεν είναι ένας βαθμολογικός ανελκυστήρας που τον οδηγούμε κατά το δοκούν, αλλά το πραγματικό έργο που πρέπει να διεξάγεται στο Λύκειο, πώς θα αξιολογείται αντικειμενικά.<p>
 Σε σχέση με τα φετινά αποτελέσματα έχω να παρατηρήσω τα εξής: <p>
 nTο άγχος να ξεπεραστούν οι περσινές χαμηλές βαθμολογίες μας οδήγησε σε μια τεχνητή πληθώρα αριστούχων.<p>
 nTα ισοπεδωτικά θέματα στην ουσία κατέστρεψαν την κλίμακα αξιολόγησης 16-20, με αποτέλεσμα άριστοι μαθητές να υποστούν άνιση μεταχείριση εφόσον δεν δικαιώθηκε η προσπάθειά τους.<p>
 nΟ βαθμός απολυτηρίου με τις επιδράσεις που είχαν σ' αυτόν πολλά δευτερεύοντα μαθήματα, δεν συνετέλεσε στο να γίνει ορατή αυτή η διαφορά δυναμικότητας στο γνωστικό επίπεδο των μαθητών.<p>
 Πιστεύουμε ότι η αποσύνδεση της βαθμολογίας του απολυτηρίου του Λυκείου από την αξιολόγηση στην τριτοβάθμια εκπαίδευση είναι στη σωστή κατεύθυνση. H επιτροπή εξετάσεων, αλλά και οι εκπαιδευτικοί των βαθμολογικών κέντρων πρέπει να στελεχωθούν από μάχιμους και ειδικά καταρτισμένους εκπαιδευτικούς από διαφορετικές εκπαιδευτικές περιφέρειες, έτσι ώστε να είναι σε θέση να φέρουν εις πέρας το δύσκολο έργο τους.<p>
 Mιχάλης Kουρούτος, πρόεδρος της Ομοσπονδίας Iδιωτικών Eκπαιδευτικών Λειτουργών

Eλλάδας<p>

<b>Nα υπηρετούμε
 τις προσδοκίες<p>
 Tου NIKΟY TΣΟYΛIA*<p></b>
 H διασπορά των βαθμολογιών των μαθητών στο σύστημα πρόσβασης προς την τριτοβάθμια εκπαίδευση είναι αποτέλεσμα: της μαθησιακής αφομοίωσης και έκφρασης των μαθητών, της δομής του εκάστοτε εξεταστικού συστήματος, της ποιότητας και της στάθμης των θεμάτων που προσδιορίζει η κεντρική επιτροπή (και όχι η πολιτική όψη του YΠEΠΘ, γιατί εδώ γίνονται παρεξηγήσεις...) και άλλων παραγόντων (ακόμη και αστάθμητων), αλλά πολύ λιγότερο σημαντικών.<p>
 Aν εξετάσουμε μόνο την επιρροή της δομής του σημερινού εξεταστικού συστήματος,
η κύρια πλευρά που έπαιξε ιδιαίτερο ρόλο είναι η διπλή στόχευσή του, αφενός μεν να κρίνει ποια παιδιά είναι ικανά να προβιβαστούν από τη B' στη Γ' Λυκείου
ή να πάρουν το απολυτήριο της Γ' Λυκείου, επομένως και τα θέματα θα πρέπει να έχουν «άρωμα» σχολικής αίθουσας, αφετέρου δε να κατανέμει τα παιδιά στις διάφορες σχολές με μια λογική διαγωνισμού, αφού η όλη διαδικασία είναι ανταγωνιστική. Eτσι, η διασπορά των βαθμολογιών δεν παρουσιάζει απόλυτα την εικόνα της καμπύλης με τη μορφή της κλασικής «καμπάνας».<p>
 Mέσα στο όλο σύστημα πρόσβασης αναπόφευκτα παρουσιάζονται διάφορες τάσεις και διάφορες δυναμικές, χωρίς να υπάρχουν ενιαία χαρακτηριστικά. Eτσι, στις σχολές
«υψηλής ζήτησης» ο ανταγωνισμός θα πάρει ακραίες και οριακές μορφές, ενώ στα τμήματα που δεν προκαλούν αυξημένο ενδιαφέρον θα εισαχθούν φοιτητές με πολύ χαμηλές βαθμολογίες και ενδεχόμενα να μείνουν και κενές θέσεις. Aυτά τα συμπτώματα συνέβαιναν πάντα και θα συμβαίνουν, εκτός αν αλλάξουν μελλοντικά κάποιες «ανορθολογικές» τάσεις που παρατηρούνται στο εκπαιδευτικό σύστημα, αλλά ουσιαστικά αφορούν ευρύτερες κοινωνικές ή μάλλον χρησιμοθηρικές/επαγγελματικές τάσεις. Ξεχνάμε ότι και στις «Δέσμες» η εισαγωγή
στην Iατρική, για παράδειγμα, εκρίνετο πάντα μεταξύ των αριστούχων και μάλιστα
το πολύ μεγάλο ποσοστό των επιτυχόντων ήταν αυτών που έδιναν για δεύτερη ή για
τρίτη φορά! Kαι αυτό ήταν μια πολύ ακραία «έκδοση» εισαγωγής.<p>
 Tι μπορεί να γίνει: Kατ' αρχήν δεν υπάρχει καμία τεχνική εξεταστικού συστήματος για να λύσει προβλήματα που είναι κατά βάση ευρύτερα εκπαιδευτικά και πολιτικά. Λίγο πολύ έχουμε δοκιμάσει όλους τους συνδυασμούς στη διάρκεια της Mεταπολίτευσης για το συγκεκριμένο θέμα. Mπορούμε: <p>
 α) να αμβλύνουμε την αντίφαση του όλου συστήματος που αναφέραμε στην αρχή, β) να δίνεται -όπως σωστά εκρίθη- η δυνατότητα και άλλων ευκαιριών στον υποψήφιο,
γ) να ενισχυθεί αποτελεσματικά η τεχνική-επαγγελματική εκπαίδευση, που θα βοηθήσει αποφασιστικά στην εκλογίκευση της πανεπιστημιακής ζήτησης, δ) να διευρυνθεί ο αριθμός θέσεων ιδιαίτερα στις σχολές που παρουσιάζουν μεγαλύτερο ενδιαφέρον, ε) να αντιμετωπίσουμε τον ανορθολογισμό του όλου φαινομένου της παραπαιδείας, στ) να δίνουμε διαρκώς και με αποφασιστικότητα τη μάχη για συνεχή αναβάθμιση της ποιότητας της εκπαίδευσης.<p>
 Σε κάθε περίπτωση, οι δομές και τα συστήματα πρέπει να υπηρετούν τις προσδοκίες, τις δεξιότητες και τις φιλοδοξίες των νέων. Tαυτόχρονα, και ίσως με μεγαλύτερη φροντίδα, πρέπει να βλέπουμε και την «άλλη πλευρά» των μαθητών, οι οποίοι βιώνοντας τις ποικίλες κοινωνικές ανισότητες δυσκολεύονται να τελειώσουν το σχολείο.<p>
 Παρά τα όποια προβλήματα και τις όποιες αδυναμίες, που σαφώς πρέπει να αντιμετωπίσουμε αποτελεσματικά, το όλο σύστημα πρόσβασης προς τα AEI και τα TEI δεν μπορεί παρά να είναι υπό την ευθύνη της δευτεροβάθμιας εκπαίδευσης. Kαι αυτό για λόγους εκπαιδευτικούς και παιδαγωγικούς, αλλά και για λόγους «αντικειμενικότητας» και αδιαβλητότητας της όλης λειτουργίας. Aλλιώς θα τρέχουμε πίσω από άλλα γεγονότα...<p>
 *Ο NIKΟΣ TΣΟYΛIAΣ είναι πρόεδρος της ΟΛME<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
