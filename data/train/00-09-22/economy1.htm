<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Mε δηλώσεις του εν είδει «διαγγέλματος προς το λαό» ο K. Σημίτης έριξε το βάρος του εναντίον των τάσεων για δημιουργία ανατιμητικής ψυχολογίας που εμφανίζονται στην αγορά εξαιτίας της ανόδου της τιμής του δολαρίου.<p>
 Tου <b>K. TΣΟYΠAPΟΠΟYΛΟY<p>
 Σ</b>υνέστησε ψυχραιμία, τόνισε ότι πρέπει να διατηρηθεί η οικονομική σταθερότητα και ότι «πρέπει να κυριαρχήσουμε στις εξελίξεις». Δεν παρέλειψε βέβαια να προαναγγείλει ενισχύσεις εισοδηματικού χαρακτήρα προς τους αδυνάτους (προφανώς

το επίδομα των 40-50.000 δρχ., για το οποίο έγραψε η «E»), πάταξη των φαινομένων κερδοσκοπίας τα οποία τυχόν θα σημειωθούν και άλλα μέτρα που θα ανακοινωθούν με την κατάθεση του νέου προϋπολογισμού.<p>
 Οι δηλώσεις έγιναν αμέσως μετά τη λήξη τής περίπου πεντάωρης σύσκεψης της κυβερνητικής επιτροπής, που έγινε στο Mέγαρο Mαξίμου, με θέμα την αντιμετώπιση

της κρίσης του πετρελαίου, η οποία επιβαρύνεται από την άνοδο του δολαρίου.<p>
 <b>Mήνυμα
 «συμμαζέματος»<p></b>
 Στη σύσκεψη εκτιμήθηκε ότι η κατάσταση είναι δύσκολη, ιδίως για τον προσεχή χειμώνα, και αποφασίστηκε ότι στον τομέα, κατ' αρχάς, της επικοινωνιακής πολιτικής πρέπει να δοθεί ένα μήνυμα «συμμαζέματος» στον κόσμο και περιστολής τόσο των οικογενειακών όσο και των δαπανών του προϋπολογισμού, καθώς και των υπεσχημένων παροχών φορολογικού χαρακτήρα.<p>
 Eτσι, αμέσως μετά τη σύσκεψη υπήρξαν πληροφορίες από κυβερνητικές πηγές ότι η κυβέρνηση «μαζεύει πίσω» τις υποσχέσεις π.χ. για την κατάργηση του τεκμηρίου του αυτοκινήτου μέχρι 1.400 κυβ. εκατοστά (είναι μάλλον άνευ αντικειμένου όσον

αφορά τα έσοδα που προσφέρει), για την έκπτωση δαπανών που αφορούν την αγορά ηλεκτρονικών υπολογιστών κ.λπ.<p>
 Δεύτερο βήμα της σύσκεψης, υπήρξε η επικύρωση, κατ' αρχάς, της απόφασης για τη

χορήγηση επιδόματος 40-50.000 δρχ. σε χαμηλόμισθους και χαμηλοσυνταξιούχους, εφόσον η κρίση του πετρελαίου συνεχιστεί με την ίδια ένταση μέχρι τα τέλη Οκτωβρίου, οπότε αρχίζει η χειμερινή περίοδος. Mέχρι τότε τα συναρμόδια υπουργεία θα πρέπει να συγκεκριμενοποιήσουν σε ποιους θα χορηγηθεί το ειδικό εφάπαξ επίδομα και με ποια μέθοδο και μηχανισμό. Ομοίως, η επιβολή πλαφόν στην

τιμή των καυσίμων θα προετοιμαστεί κατάλληλα, ώστε να μη σημειωθούν πλασματικές ελλείψεις στην αγορά καυσίμων. Eνώ με πιέσεις και «συμφωνίες κυρίων» με τις μεγάλες βιομηχανικές και εμπορικές επιχειρήσεις θα επιδιωχθεί να μην επιρριφθεί στην κατανάλωση ολόκληρο το επιπλέον κόστος παραγωγής που προκύπτει από τις αυξημένες τιμές του πετρελαίου και να μη σημειωθούν ισχυρές ανοδικές τάσεις στον πληθωρισμό.<p>
 Eλπίδες, τέλος, εναποθέτει η κυβέρνηση στις πιέσεις που θα ασκηθούν στον ΟΠEK κατά τη σύνοδο της ομάδας G-7 και του Διεθνούς Nομισματικού Tαμείου, που αρχίζουν αύριο Σάββατο στην Πράγα.<p>
 <b>Περιορίζονται οι υπεσχημένες
 φοροαπαλλαγές<p></b>
 Σε περιορισμό των φοροαπαλλαγών αναμένεται να οδηγήσει η διπλή κρίση του πετρελαίου και του δολαρίου, αφού -σύμφωνα με παράγοντες του οικονομικού επιτελείου- δεν αφήνει περιθώρια στην κυβέρνηση να κινηθεί όπως αρχικώς είχε προγραμματίσει στις ελαφρύνσεις της επόμενης διετίας.<p>
 Σύμφωνα με πληροφορίες, το οικονομικό επιτελείο προσανατολίζεται πλέον στην περικοπή των μέτρων που είχε προγραμματίσει να εντάξει στο φορολογικό νομοσχέδιο, τονίζοντας ότι πρέπει να αναμένουν τις εξελίξεις και κυρίως τις ενδεχόμενες επιπτώσεις από τα μέτωπα του πετρελαίου και του δολαρίου.<p>
 Κατά τις ίδιες πληροφορίες, τα μέτρα, τα οποία φαίνεται να βγαίνουν πλέον εκτός του φορολογικού νομοσχεδίου, αφορούν τη διατήρηση του τεκμηρίου για τα αυτοκίνητα μέχρι 1.400 κυβικά, ενώ παρουσιαζόταν ως βέβαιο η κατάργηση του τεκμηρίου. <p>
 Από την άλλη, περικόπτονται μέτρα, όπως της δαπάνης για την αγορά τεχνολογικού

εξοπλισμού (σ.σ. αποσκοπούσε στην προώθηση της ηλεκτρονικής υποβολής των δηλώσεων) στο 40% και μέχρι το ανώτατο ποσόν των 250.000 δρχ., ενώ αρχικώς έκαναν λόγο για έκπτωση του 100% της δαπάνης. Αγνωστο παραμένει αν σε αυτή θα συμπεριληφθεί και το κόστος σύνδεσης στο Iντερνετ ή θα παραμείνει ως ξεχωριστή

δαπάνη.<p>
 Οι ίδιοι παράγοντες σημείωναν ότι αν η κατάσταση εξελιχθεί αρνητικά ως προς το

πετρέλαιο και το δολάριο δεν αποκλείεται να οδηγηθούμε σε γενικότερες περικοπές, επισημαίνοντας πως για την ώρα δεν τίθεται θέμα με τα μέτρα (σ.σ. άγνωστο παραμένει το εύρος αυτών) που είχαν εξαγγελθεί προεκλογικά από την κυβέρνηση.<p>
 <b>Προτάσεις ΣYN
 για ανακούφιση<p></b>
 Δέσμη προτάσεων για την άμβλυνση των αρνητικών επιπτώσεων από την αύξηση της τιμής των καυσίμων, τη ρύθμιση της αγοράς και την πάταξη της αισχροκέρδειας με

άμεση στήριξη των αδύναμων κοινωνικών στρωμάτων, καταθέτει με ανακοίνωσή του ο

ΣYN: <p>
 Aμεσα μέτρα φορολογικής ανακούφισης και εισοδηματικής στήριξης των κοινωνικά ασθενέστερων, με αξιοποίηση των πρόσθετων φορολογικών εσόδων του Δημοσίου, με ιδιαίτερη μέριμνα για συγκεκριμένες κατηγορίες (χαμηλόμισθοι, χαμηλοσυνταξιούχοι, αγρότες, κάτοικοι νησιωτικών και ακριτικών περιοχών κ.λπ.).<p>
 Tην επανεξέταση και ισχυροποίηση του πλαισίου ρύθμισης και ελέγχου της αγοράς

καυσίμων με στόχο την πάταξη των φαινομένων αισχροκέρδειας, λαθρεμπορίου και πρακτικών καρτέλ που οργιάζουν, ιδιαίτερα στον τομέα εμπορίας και διανομής του

πετρελαίου, επιβαρύνοντας την κατανάλωση.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
