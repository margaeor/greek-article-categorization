<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΔΗΜ. ΚΩΝΣΤΑΝΤΙΝΙΔΗ<p></b>
 Μπορεί αύριο τα βλέμματα όλων να είναι στραμμένα στην προσπάθεια της Κατερίνας Θάνου και του Κώστα Γκατσιούδη, αλλά ακόμα έξι αθλητές μας και δύο αθλήτριες ρίχονται από τα ξημερώματα του Σαββάτου στη μάχη των Ολυμπιακών Αγώνων.<p>
 Στη σφυροβολία, ο Αλέξανδρος Παπαδημητρίου και ο Χρήστος Πολυχρονίου έχουν να αντιμετωπίσουν κατ' αρχήν το όριο των 77, 50 για να πάρουν την πρόκριση για τον τελικό που θα γίνει -για την Ελλάδα- το μεσημέρι (12.30) της Κυριακής. Τα δύο προκριματικά γκρουπ γίνονται στις 02.00 και 04.15, αλλά μέχρι χθες το βράδυ οι διοργανωτές δεν είχαν ανακοινώσει τα «σταρτ λιστ» των αγωνισμάτων της δεύτερης μέρας (γενικά κινούνται σε χαλαρούς ρυθμούς σε αυτό τον τομέα). Πάντως ο Παπαδημητρίου έχει ρίξει φέτος 80, 45 και ο Πολυχρονίου 79, 57. Και οι δύο είναι σταθεροί κοντά σε αυτές τις επιδόσεις και μπορούν να βρεθούν στον τελικό, αν και η σφυροβολία είναι φέτος σε υψηλό επίπεδο και είναι δύσκολο -όχι και απίθανο όμως- να περάσουν αθλητές κάτω από το όριο.<p>
 Στο τριπλούν υπάρχει τριπλή ελληνική συμμετοχή και αρκετές ελπίδες για συμμετοχή στον τελικό, αλλά και ιδιαιτερότητες. Ο Σταμάτης Λένης και ο Κώστας Ζαλαγγίτης, που έχουν φέτος καλές επιδόσεις (17, 20 και 17, 18 αντίστοιχα) και είναι μέσα στην πρώτη δεκάδα της παγκόσμιας κατάταξης, δεν έχουν εμπειρία μεγάλων αγώνων, κάτι που ισχύει για τον Χρήστο Μελέτογλου που έρχεται όμως εδώ με 16, 68 φέτος. Οι προκριματικοί θα γίνουν σε δύο γκρουπ, το απόγευμα για το Σίδνεϊ (10.00 πρωί Σαββάτου για την Ελλάδα) και αυτό θα βοηθήσει περισσότερο τους αθλητές.<p>
 Ακόμα πιο δύσκολη είναι η προσπάθεια των υπόλοιπων αθλητών. Στα 800 μ. των ανδρών ο Στρουμπάκος αγωνίζεται στον πρώτο προκριματικό γύρο με φετινό 1.46.42, στο επί κοντώ των γυναικών η Θάλεια Ιακωβίδου -με 4, 22 φετινό- καλείται να περάσει ή έστω να πλησιάσει τα 4, 40 που είναι το όριο πρόκρισης στον τελικό, ενώ η Ασημίνα Βανακάρα αρχίζει την προσπάθειά της στο έπταθλο με τα 100 μ. εμπόδια, το ύψος, τη σφαιροβολία και τα 200 μ.<p>
 <b>Ο AΓΓEΛΟΣ<p></b>
 Μπορεί ο Αγγελος Παυλακάκης εξαιτίας του τραυματισμού του να έχασε την ευκαιρία να αγωνιστεί δίπλα στον Μορίς Γκριν στα προκριματικά των 100 μ. Οχι γιατί φοβάται τον Αμερικανό, αλλά γιατί απλώς... δεν τον γουστάρει. Μιλώντας χθες γι' αυτόν στο χωριό των αθλητών έλεγε: «Μακάρι να κέρδιζε ο Φρέντρικς στα 100 μ., αλλά δεν είναι καλά. Δεν τον μπορώ καθόλου τον Γκριν. Αν σταματήσει να... γλείφεται έτσι πριν και μετά τις κούρσες, μπορεί και να τον συμπαθήσω. Δεν θέλω να πω ότι είναι καραγκιόζης, γιατί είναι εθνικός ήρωας στην πατρίδα του, αλλά είναι κατασκεύασμα της αμερικανικής τεχνολογίας. Και εμένα αν με βάλεις στα εργαστήρια της ΝΑSΑ θα κάνω 9.80. Αντίθετα, ο Τζόνσον είναι σοβαρός, μετρημένος και καθόλου ντίβα. Αυτός είναι φαινόμενο για μένα...»<p>
 Και μια εκτίμηση για την Κατερίνα Θάνου που πρέπει να σημειώσετε: «Η Κατερίνα πετάει τον τελευταίο καιρό. Είναι σε εξαιρετική κατάσταση, αλλά είναι και πολύ σεμνός άνθρωπος. Ο Θεός να είναι μαζί της και μπορεί να κάνει μεγάλα πράγματα. Κανένας δεν είναι ανίκητος στο στίβο...».<p>
 Οσο για τον εαυτό του και τον τραυματισμό που τον κράτησε έξω από τα 100 μ., είπε: «Ηταν ένα ερεθισμός που δεν θέλαμε να γίνει τραυματισμός. Ισως να είναι καλύτερα που δεν έτρεξα, γιατί μπορεί να πάθαινα μεγάλη ζημιά. Λογικά, θα είμαι καλά για τη σκυταλοδρομία, όπου έχουμε ελπίδες για πρόκριση στον τελικό...».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
