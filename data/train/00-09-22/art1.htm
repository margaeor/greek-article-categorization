<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Σ</b>χεδόν αθόρυβα ξεκίνησε ήδη από την προηγούμενη Παρασκευή τη δραστηριότητά του σε 4 αθηναϊκές κινηματογραφικές αίθουσες το «Filmcenter 2000», το ελπιδοφόρο, εναλλακτικό δίκτυο διανομής που σχεδιάστηκε με πρωτοβουλία του Ελληνικού Κέντρου Κινηματογράφου. Η συνέχεια δεν θα είναι καθόλου αθόρυβη: θα είναι φυσικά επί της οθόνης και επιπλέον μετά (ζωντανής) μουσικής, με τη συμβολή της

Ορχήστρας των Χρωμάτων κατ' αρχήν, αλλά κι ένα σωρό άλλων μουσικών σχημάτων.<p>
 Στον κινηματογράφο «Τριανόν» (Κοδριγκτώνος 21 και Πατησίων) που -ευτυχή συγκυρία- επιτρέπει από την άποψη του χώρου και της ακουστικής και τη διοργάνωση μουσικών εκδηλώσεων θα πραγματοποιηθεί ένα ενδιαφέρον πείραμα συνύπαρξης του κινηματογράφου με τη μουσική. Το πείραμα αναπτύσσεται προς δύο κατευθύνσεις: <p>
 -
 Η πρώτη αφορά, μία φορά κάθε μήνα, μεγάλες συναυλίες της Ορχήστρας των Χρωμάτων που θα προλογίζει μουσικά την προβολή μιας ταινίας. Η αρχή γίνεται τη

Δευτέρα, όταν η ορχήστρα θα δώσει συναυλία με τη μουσική του Μάνου Χατζιδάκι για το «Αμέρικα-Αμέρικα» του Ηλία Καζάν το οποίο θα προβληθεί αμέσως μετά. Η δεύτερη ανάλογη εκδήλωση (η ακριβής ημερομηνία θα ανακοινωθεί), είναι με αφορμή την προβολή της ταινίας «Αμαντέους», μία συναυλία με έργα Μότσαρτ. Επεται αφιέρωμα στην κινηματογραφική μουσική του Δημήτρη Παπαδημητρίου με προβολή των σχετικών ταινιών κ.ά. Η Ορχήστρα των Χρωμάτων έχει άλλωστε μεγάλη εμπειρία κινηματογραφοκεντρικών συναυλιών και ως εκ τούτου έχει και κάθε λόγο να χαιρετίζει με ενθουσιασμό, διά του καλλιτεχνικού της διευθυντή Γιώργου Κουρουπού, την πρωτοβουλία του Κέντρου.<p>
 -
 Η συνύπαρξη του κινηματογράφου με τη μουσική στο «Τριανόν» φιλοδοξεί ωστόσο να

'ναι σε καθημερινή βάση, διεκδικώντας επιπλέον κατά τον πρόεδρο του Ε.Κ.Κ., Μάνο Ευστρατιάδη την παγκόσμια μοναδικότητα του εγχειρήματος. Από Δευτέρα έως Πέμπτη (για τις υπόλοιπες ημέρες αναζητούνται χορηγοί) μεταξύ της απογευματινής και της βραδινής προβολής διαφορετικά μουσικά σχήματα (από κλασικά μέχρι ροκ ή τζαζ) με τη φροντίδα και την επιλογή του Σταύρου Παπασταύρου θα δίνουν μίνι συναυλίες με έργα άμεσης ή έμμεσης σχέσης με την ταινία. Ενα παράδειγμα; Το κουιντέτο «Μπάλκαν» θα παρεμβληθεί μεταξύ των προβολών της ταινίας «Λούνα Πάπα».<p>
 Για την παρακολούθηση κάθε συναυλίας ο επισκέπτης δεν θα επιβαρύνεται με επιπλέον ποσό: «με ένα εισιτήριο», λέει ο Μάνος Ευστρατιάδης «ο θεατής γίνεται

και ακροατής, ο κινηματογραφόφιλος μουσικόφιλος και τούμπαλιν».<p>
 Το «Filmcenter 2000» δεν περιορίζει φυσικά τις δραστηριότητες και τις ιδέες του στο «Τριανόν»: έχοντας αγκαλιάσει 5 ακόμα κινηματογράφους («Απόλλων Renault», «Φιλίπ», «Πτι Παλαί», «Ανδόρα» και «Αφαία») συσφίγγει τις σχέσεις του με διάφορους φορείς, προγραμματίζοντας, όπως έλεγε χθες ο υπεύθυνος προγραμματισμού, ο κριτικός κινηματογράφου Μπάμπης Ακτσόγλου, ενδιαφέροντα αφιερώματα και ζώνες προβολών (π.χ. ζώνη παιδικών ταινιών ή μεταμεσονύκτιων προβολών ή ντοκιμαντέρ).<p>
 Ετσι πέρα από τη συνεργασία του με το «Πανόραμα» (η «Ε» είναι και μεταξύ των χορηγών επικοινωνίας), συνεργάζεται και με: <p>
 -
 Την Ταινιοθήκη της Ελλάδας. Ο διευθυντής της Θεόδωρος Αδαμόπουλος ετοιμάζει ήδη αφιέρωμα με τίτλο «Ενας Αιώνας Επίκαιρα». Αποτέλεσμα της συνεργασίας της Ταινιοθήκης, που εφέτος γιορτάζει την 50ετία της με το Κέντρο, θα είναι και οι

προβολές: α) στις 23 Νοεμβρίου στον «Απόλλωνα» της πρώτης σωζόμενης ελληνικής φιξιόν ταινίας του 1924 «Οι περιπέτειες του Βιλάρ» και της αποκαταστημένης πλέον κόπιας της ταινίας του Στέλιου Τατασόπουλου, «Κοινωνική σαπίλα», β) αφιέρωμα σε (αναπαλαιωμένες) κλασικές ταινίες του αμερικανικού κινηματογράφου κ.ά.<p>
 -
 Το Φεστιβάλ Κινηματογράφου Θεσσαλονίκης. Στο πρόγραμμα του «Filmcenter 2000» θα ενταχθούν φυσικά και πρωτίστως οι προβολές πολλών ελληνικών ταινιών με πρώτη-πρώτη τον «Αλιόσα» του Θανάση Σκρουμπέλου στις 27 Οκτωβρίου. Σχεδιάζεται

ακόμα ρετροσπεκτίβα στον Μπουνιουέλ (από τις 13 Οκτωβρίου), αφιέρωμα στο νέο τουρκικό κινηματογράφο, φεστιβάλ με τίτλο «15Χ15» όπου 15 μεγάλοι Ευρωπαίοι σκηνοθέτες θα προτείνουν την αντιπροσωπευτικότερη ταινία τους κ.ά. Προβλέπονται ακόμα η επανακαθιέρωση κυριακάτικων πρωινών στον «Απόλλωνα», η προβολή πριν από κάθε ταινία και μίας ελληνικής μικρού μήκους κι ένα σωρό άλλα

ενδιαφέροντα πράγματα. Ορεξη να 'χουμε και θεατές βεβαίως.<p>
 Οσο για το συνολικό προϋπολογισμό όλων αυτών των ωραίων, θα δημοσιοποιηθεί αναλυτικά στο τέλος της σεζόν, αν και όπως διαβεβαιώνει ο κ. Ευστρατιάδης «δεν

ξεπερνά τη χρηματοδότηση μιας ελληνικής ταινίας μεγάλου μήκους».<p>
 Καλό και κινηματογραφοφιλικό χειμώνα, λοιπόν...<p>
 <b>NATAΛI XATZHANTΩNIΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
