<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 22 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>ΟΛYMΠIAΣ ΛIATΣΟY<p>
 Ρ</b>ιζικές αλλαγές στον τρόπο επιλογής θεμάτων των εξετάσεων για τα ΑΕΙ και ΤΕΙ και στα βαθμολογικά δεδομένα που ισχύουν σήμερα σχεδιάζει το υπουργείο Παιδείας, σε μια προσπάθεια εξομάλυνσης του συστήματος που ανέδειξε πολλούς αριστούχους, αλλά τους απέκλεισε από τις σχολές της πρώτης τους επιλογής.<p>
 Με νομοθετική ρύθμιση που θα πάει στη Βουλή τον Οκτώβριο, το υπουργείο Παιδείας εισάγει νέο καθεστώς στην επιλογή των θεμάτων και στη βαθμολόγηση των

γραπτών των υποψηφίων. Στόχος του είναι το σύστημα εισαγωγής να οδηγεί σε μεγαλύτερη διασπορά βαθμών ώστε να είναι ευκολότερη και ευκρινώς κλιμακούμενη η επιλογή μεταξύ των υποψηφίων. Ο νόμος, που θα έρθει σε αντικατάσταση του 246/98, θα προβλέπει τα εξής: <p>
 1. Τα θέματα των πανελλαδικών εξετάσεων των 9 μαθημάτων της Β' και της Γ' Λυκείου που επιλέγουν οι Επιτροπές Εξετάσεων θα είναι θέματα διαβαθμισμένα ως προς το βαθμό δυσκολίας τους.<p>
 2. Το κάθε θέμα θα έχει διαφορετικό συντελεστή βαρύτητας. Θα βαθμολογείται δηλαδή με διαφορετικό βαθμό. Ο βαθμός θα γνωστοποιείται γραπτώς στους μαθητές μόλις εκείνοι θα παραλαμβάνουν τα θέματα στα εξεταστικά κέντρα. Ο αριθμός των θεμάτων δεν θα είναι προσδιορισμένος, αλλά θα ποικίλλει ανάλογα με το μάθημα.<p>
 3. Αλλάζει η μορφή των θεμάτων πολλαπλής επιλογής. Τα θέματα στα οποία ο μαθητής απαντούσε με το α, β, ή γ θα παραμείνουν, αλλά το θεματολόγιο που θα παραλαμβάνει ο κάθε μαθητής θα έχει διαφορετικά σύμβολα. Ετσι, θα αντιμετωπιστεί το φαινόμενο της αντιγραφής που παρατηρήθηκε φέτος και οδήγησε σε υψηλότερες βαθμολογίες. Να σημειωθεί ότι με αυτό το σύστημα δοκιμάστηκε, πιλοτικά φέτος, στα Λύκεια το τεστ δεξιοτήτων. <p>
 4. Επαναφέρεται ο τρόπος βαθμολόγησης που ίσχυε με το σύστημα των δεσμών. Ο πρώτος βαθμολογητής θα διορθώνει με κόκκινο στυλό και θα κρύβει το βαθμό, ο δεύτερος με πράσινο και εάν η απόκλιση μεταξύ των δύο είναι μεγαλύτερη από 3 μονάδες το γραπτό θα πηγαίνει σε τρίτο βαθμολογητή, ο οποίος δεν θα βλέπει τις

προηγούμενες βαθμολογίες. <p>
 Από τους 3 βαθμούς θα επιλέγονται οι δύο με τη μικρότερη μεταξύ τους διαφορά, και από αυτούς θα βγαίνει ο μέσος ορος. Παράδειγμα. Ενα γραπτό βαθμολογείται με 18, 15, 16. Ο μέσος όρος θα βγει μεταξύ των βαθμών 15 και 16 που είναι οι πλησιέστεροι.<p>
 5. Μειώνεται δραστικά ο αριθμός των βαθμολογητών, οι οποίοι τώρα θα έχουν να διορθώσουν 9 αντί για 14 μαθήματα, αλλά και των βαθμολογικών κέντρων που είναι

περίπου 200. Φέτος είχαμε τις περισσότερες από ποτέ αναβαθμολογήσεις με μεγάλες αποκλίσεις βαθμών, που σε άλλες περιπτώσεις αδίκησαν και σε άλλες βοήθησαν τους υποψηφίους.<p>
 6. Αλλάζουν οι λυκειακές επιτροπές, οι οποίες έχουν την ευθύνη της επιτήρησης των εξεταστικών κέντρων. Τα μέλη τους θα προέρχονται από σχολεία διαφορετικών,

με το εξεταστικό κέντρο, περιφερειών. <p>
 Αλλαγές ενδέχεται να γίνουν και στις επιτροπές που ορίζουν τα θέματα και είναι

διαφορετικές για κάθε μάθημα. Θα αλλάξουν τα κριτήρια επιλογής των μελών που τις απαρτίζουν και θα δοθεί το προβάδισμα σε καθηγητές της δευτεροβάθμιας εκπαίδευσης.<p>
 Σήμερα, ο Νόμος 246/98 όπως έχει τροποποιηθεί ορίζει ότι η ΚΕΓΕ που έχει την ευθύνη των θεμάτων των εξετάσεων απαρτίζεται από πρόεδρο ο οποίος είναι καθηγητής ΑΕΙ ή ο πρόεδρος του Παιδαγωγικού Ινστιτούτου ή ο πρόεδρος του Κέντρου Εκπαιδευτικής Ερευνας. Τακτικά μέλη είναι: ένας καθηγητής ΑΕΙ ή ΤΕΙ, ένας σχολικός σύμβουλος, ένας εκπρόσωπος του Παιδαγωγικού Ινστιτούτου, ένας εκπρόσωπος του ΚΕΕ, ο διευθυντής σπουδών της Δευτεροβάθμιας Διεύθυνσης του ΥΠΕΠΘ, δύο καθηγητές Λυκείου με βαθμό Α' και ο προϊστάμενος του τμήματος εισιτηρίων εξετάσεων.<p>
 Για κάθε μάθημα υπάρχουν έκτακτα μέλη. Ενα μέλος ΔΕΠ ΑΕΙ ή ΤΕΙ, 4 σχολικοί σύμβουλοι ή καθηγητές δευτεροβάθμιας εκπαίδευσης με βαθμό Α' της αντίστοιχης ή

συγγενούς ειδικότητας ανάλογα με το μάθημα. Οι 2 τουλάχιστον από τους 4 να έχουν διδάξει το εξεταζόμενο μάθημα το ίδιο σχολικό έτος.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
