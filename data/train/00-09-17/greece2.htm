<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 17/09/2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του NIKΟΛA ΛEΟNTΟΠΟYΛΟY<p>
 Στην Ευρώπη της πετρελαϊκής κρίσης, οι Αγγλοι και οι Γερμανοί μοιάζουν με Ελληνες: η διαμαρτυρία τους για την ακρίβεια στο πετρέλαιο παραλύει τις οικονομίες. <p>
Οι Ελληνες, αντίθετα, το παίζουν «Γερμανοί», καθώς οδηγοί και επαγγελματίες υπομένουν την ακρίβεια. <p>
Μια δειγματοληπτική έρευνα, σε κεντρικά σημεία πώλησης βενζίνης στις βασικές αρτηρίες, δείχνει ότι η κατανάλωση των καυσίμων δεν παρουσιάζει μείωση. Την ίδια ώρα, δύο στους πέντε Γερμανούς χρησιμοποιούν λιγότεροτο ΙΧ.<p>
Κατά τον Δ. Μακρυβέλιο, πρόεδρο του Συνδέσμου Βενζινοπωλών Ελλάδος, «η μείωση είναι της τάξης του 10%, ουσιαστικά, όμως, είναι μεγαλύτερη, αν συνεκτιμηθεί και η αύξηση στο στόλο των αυτοκινήτων». <p>
Δεν δείχνουν, όμως, το ίδιο και τα στοιχεία του υπουργείου Ανάπτυξης, από τα οποία δεν συνάγονται μεταβολές στην κατανάλωση που να σχετίζονται με την τιμή του καυσίμου.<p>
Ιδια επωδός<p>
Οι οδηγοί γκρινιάζουν,   όταν όμως τελειώνει η βενζίνη, ομολογούν ότι τίποτα δεν μπορεί να γιατρέψει την εμμονή στους 4 τροχούς.<p>
Στα περισσότερα βενζινάδικα ακούγεται η ίδια επωδός. «Οι οδηγοί μπορεί να διαμαρτύρονται, αλλά σε μας δεν μειώνονται οι πωλήσεις. Κάθε μιάμιση μέρα ανεφοδιάζουμε, όπως δηλαδή κάναμε και παλιότερα», λέει ιδιοκτήτης πρατηρίου στη λεωφόρο Αλεξάνδρας. <p>
 Ο τρόπος που οι Ελληνες βάζουν βενζίνη αλλάζει, όχι όμως και η ποσότητα. Πολλοί από αυτούς που οργίζονται με τις νέες τιμές, όταν ερωτούνται αν θυμούνται ποια ήταν η τιμή της βενζίνης πέρυσι, αδυνατούν να απαντήσουν: «Πεντοχίλιαρο έβαζα, πεντοχίλιαρο βάζω και τώρα» λέει ο Τάσος Πομώνης. «Η διαφορά είναι ότι, πλέον, το φωτάκι που προειδοποιεί για το άδειο ντεπόζιτο είναι συνέχεια αναμμένο! Ακόμα και όταν βάζω βενζίνη». <p>n Παρήλθε η εποχή που το φουλαρίσμα ήταν ρουτίνα στην αρχή της εβδομάδας. <p>
Οι υπάλληλοι στα πρατήρια, ούτε καν ρωτάνε, πλέον.  «Μα δεν κρατάω τόσα λεφτά πάνω μου. Μόνο αν πετύχω καμία απίθανη μάρκα βενζίνης, και είναι πολύ φτηνά,  γεμίζω το ντεπόζιτο». <p>
Ορισμένες φορές, οι τιμές εξαγριώνουν τους οδηγούς, συχνότερα, όμως, η ακρίβεια φέρνει οδηγούς και βενζινοπώλες πιο κοντά. <p>
 «Αρχίσαμε να γνωριζόμαστε με τους πελάτες μας» λέει ο Θέμης Πούλης. «Αναγκάζονται να έρχονται πιο συχνά και, πλέον, αναγνωρίζουμε τις ίδιες φάτσες...»<p>
 Οι μόνοι που πήραν είδηση είναι οι περίφημοι «επιτήδειοι», βενζινοπώλες, δηλαδή, που κερδοσκοπούν ακόμα και 50 δρχ. το λίτρο. <p>
Συχνά, στον ίδιο δρόμο, γειτνιάζουν βενζινάδικα με παράλογες διαφορές στην τιμή, ξεπερνώντας τις τιμές που λέει το υπουργείο. <p>
Ομως, ανεξάρτητα από τις υποχρεωτικές, λόγω, κρίσης ανατιμήσεις, η αγορά της βενζίνης υπακούει σε κριτήρια τόσο διαφορετικά, όσο τα αντικρουόμενα συμφέροντα μεταξύ επίσημου τιμολογίου, βενζινοπωλών, εταιρειών πετρελαίου και... οδηγών.<p>
Χωρίς έλεγχο<p>
Το επίσημο τιμολόγιο που εκδίδει το υπουργείο Ανάπτυξης, βρίσκεται, συχνά, σε απόκλιση από τις πραγματικές τιμές της αγοράς. <p>
Οι μηχανισμοί ελέγχου δραστηριοποιούνται μόνο σε περιόδους μεγάλων κρίσεων, όπως η τωρινή, και πάλι,  μάλλον αδυνατούν να περιορίσουν το φαινόμενο.<p>
 Για τις εταιρείες, τα κριτήρια που διαμορφώνουν τις τιμές, ανά πρατήριο, είναι αδιευκρίνιστα, καθώς βασίζονται σε στρατηγικές μάρκετινγκ που, συχνά, διαφέρουν από περίπτωση σε περίπτωση. Αλλοτε, κριτήριο είναι η προσπάθεια διείσδυσης σε μια γειτονιά, ή, σε άλλη περίπτωση, ποιότητα των παρεχόμενων υπηρεσιών από το πρατήριο. <p>
 Ο κυρίαρχος, όμως, παράγοντας είναι η πορεία της... κτηματαγοράς. Ακολουθώντας την αξία της γης, ανά περιοχή, μπορεί κανείς να εξηγήσει τις αλλαγές στις τιμές, όσο περνούμε από το κέντρο στην περιφέρεια. <p>
Οι τιμές <p>
 Η αμόλυβδη, αυτές τις μέρες, επωλείτο στο Κέντρο, στο Ψυχικό και στο Μαρούσι έως και 30 δρχ. ακριβότερα, σε σχέση με τη Νίκαια, το Περιστέρι ή τη Νέα Ιωνία.<p>
 Στο κέντρο της Αθήνας, αλλά και στα περιφερειακά κέντρα του Λεκανοπεδίου (Πειραιάς, Περιστέρι κ.λπ.), συναντούμε τις υψηλότερες τιμές. Οσο απομακρυνόμαστε οι τιμές μειώνονται. <p>
 Εξαίρεση αποτελούν οι μεγάλες αρτηρίες, όπως η Kηφισίας, η Αλεξάνδρας ή η Βουλιαγμένης. <p>
 Η απόσταση, όμως, έστω και ενός τετραγώνου, από τη λεωφόρο αρκεί για να μειώσει την τιμή, ακόμα και 30 δρχ. Πιο σπάνιο είναι το φαινόμενο πρατηρίων που πωλούν «στο κόστος» τη βενζίνη, ακόμα και σε μεγάλους δρόμους, όπως η Πειραιώς. Οσοι, όμως, ελκύονται από τέτοιες προσφορές, αναλαμβάνουν τον κίνδυνο της νοθευμένης βενζίνης...</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





