<html>


<!--


Web Author:  Αριστείδης Παλιούρας 


email: aris@enet.gr


-->





<head><title>E Online - ΣΠΟΡ </title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 17/09/2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">





ΣΙΔΝΕΪ, ΑΠΟΣΤΟΛΗ<p>
Του Δ. ΚΩΝΣΤΑΝΤΙΝΙΔΗ<p>
Ηεθνική ομάδα άρσης βαρών πονάει. Και μαζί της πονάει ολόκληρη η ελληνική αποστολή, όταν μιλάμε για τον «κορμό» των ελπίδων για μετάλλια σε αυτούς τους Ολυμπιακούς του Σίδνεϊ. <p>
Δεν είναι μόνο ο τραυματισμός του Κόκα και του Τζελίλη και η απουσία τους από τη μάχη του Σίδνεϊ. Είναι και το βαρύ φορτίο που σηκώνουν τώρα οι υπόλοιποι. Λιγότερες συμμετοχές σημαίνει και λιγότερες πιθανότητες για μετάλλια. <p>
Ομως οι προσδοκίες είναι οι ίδιες. Αρα το άγχος είναι μεγαλύτερο. Αυτή η εξίσωση βγάζει μόνο... ψυχοφθόρο αποτέλεσμα. Και ο Λεωνίδας Σαμπάνης το ξέρει αυτό. Tο ξέρει καλά.<p>
Xθες το πρωί βγήκε στη μεικτή ζώνη του Ολυμπιακού Xωριού, μαζί με το Βαλέριο Λεωνίδη και το Γιώργο Τζελίλη, για να πάρουν μια ανάσα. Να πουν καμιά κουβέντα και με κάποιον εκτός αποστολής. Για να μη φορτώνουν και τους άλλους με το άγχος τους, όπως είπαν.<p>
Για το Σαμπάνη, οι τελευταίες ημέρες πριν τον σημερινό αγώνα του ήταν μια δοκιμασία. Του έχει γίνει συνήθεια. <p>
Από τη στιγμή που φτιάχθηκε η ελληνική «ντριμ τιμ», αυτός είναι πάντα ο προπομπός. Υποχρεωμένος μάλιστα να φέρνει μόνο καλές ειδήσεις. <p>
Και σε αυτούς τους Αγώνες, με βασικά στελέχη της ομάδας σακατεμένα, νιώθει την ευθύνη του ακόμα μεγαλύτερη...<p>
«Θέλω να δώσω το σύνθημα σε ολόκληρη την ομάδα. Δεν θα είναι η πρώτη φορά, αλλά τώρα θα έχει μεγαλύτερη αξία έτσι όπως είναι τα πράγματα. Αν πάω εγώ καλά τότε θα νιώσουν όλοι καλύτερα». <p>
Και αυτό δεν αφορά βέβαια μόνο τους αρσιβαρίστες...<p>
Λίγο πιο πέρα ο Ναΐμ Σουλεϊμάνογλου έκανε χθες τη βόλτα του συγκεντρώνοντας βλέμματα θαυμασμού. Ο Λεωνίδας θα τον βρεί μπροστά του για πρώτη φορά στην καριέρα του και δεν μπορεί να πει ότι αισθάνεται άνετα. <p>
Οσο και αν έλεγε χθες: «Μην τον κοιτάτε έτσι, ρε παιδιά, και νομίζει ότι είναι υπεράνθρωπος...», ξέρει καλά, πως αν ο Ναΐμ είναι καλά η παρουσία του και μόνο στο σημερινό αγώνα των 62 κιλών θα είναι μεγάλο πρόβλημα για όλους. <p>
Και ο ίδιος είναι που τονίζει πως ο Τούρκος είναι πολύ καλά. Αν δεν ήταν, άλλωστε, δεν θα αποφάσιζε να ανέβει ξανά στο πλατό, τρία χρόνια μετά την ανακοινωσή του ότι σταματάει οριστικά.<p>
Kαθόλου εύκολα<p>
Ο Σαμπάνης πάντως πιστεύει ότι τώρα τα πράγματα δεν θα είναι καθόλου εύκολα για τον Ναΐμ: «Ο Πεσάλοφ και οι δύο Κινέζοι (Ζιγιόνγκ και Μαοσένγκ) είναι πολύ δυνατοί. Αρα είμαστε πέντε που θα παλέψουμε για τα μετάλλια και πιστεύω ότι μπορεί η κατηγορία μας να έχει την πιο αμφίρροπη εξέλιξη στους Αγώνες...».<p>
Δίπλα του ο Βαλέριος Λεωνίδης ήταν σαφώς πιο ανακουφισμένος που αυτή τη φορά δεν θα βρει απεναντί του τον Ναΐμ. <p>
Η ιστορία των δυο τους είναι γεμάτη από συγκλονιστικές αναμετρήσεις, οι οποίες όμως κατέληγαν πάντα υπέρ του Τούρκου. Η τελευταία ήταν το 1996 στην Ατλάντα, υπό το βλέμμα μάλιστα του Σάμαρανκ, που πήγε μόνο εκείνη την ημέρα στην άρση βαρών.<p>
Αλλά η χαρά του πρωταθλητή μας θα ήταν μεγαλύτερη, αν αυτή η είδηση έρχοταν λίγα χρόνια νωρίτερα. Τώρα, στα 34 του χρόνια, ο Βαλέριος δεν ξέρει και ο ίδιος τι πρέπει να περιμένει από τον αγώνα του!<p>
«Στο παγκόσμιο πρωτάθλημα της Αθήνας, αν και ήμουν τραυματισμένος, είδα πως αν προετοιμαστώ σωστά μπορώ ακόμα και σε αυτή την ηλικία να κάνω μεγάλα πράγματα στο Σίδνεϊ. Μπήκα με κέφι στην προετοιμασία, αλλά η χρονιά δεν ήταν και πάλι καλή. Δεν πήγαν τα πράγματα όπως ήθελα, είχα και πάλι τραυματισμούς και δεν ξέρω τι θα γίνει...».<p>
Αλλά ο Βαλέριος έχει πάντα ένα σημαντικό όπλο. Οχι βέβαια και τόσο μυστικό πλέον! <p>
«Αυτό που μπορώ να πω με σιγουριά είναι πως έχω ψυχή. Αυτή είναι που με έφερε μέχρι εδώ και δεν ξέρω τι μπορεί να μου βγάλει μέσα στον αγώνα, και ας μη με υπολογίζουν οι αντιπαλοί μου...».<p>
Αλλά ο Σαμπάνης και ο Λεωνίδης, με τα προβλήματα και τις αγωνίες τους, θα είναι τουλάχιστον μέσα στον αγώνα. <p>
Ο Γιώργος Τζελίλης, που θα τον δει από την εξέδρα, ήταν σαν το θηρίο στο κλουβί...<p>
«Πίκρα, φίλε...» ήταν η πρώτη του κουβέντα και με το τσιγάρο στο στόμα προσπαθούσε να βρει κάποιο ψήγμα τύχης μέσα στην ατυχία του: <p>
«Πάλι καλά που έχω σπάνιο μυϊκό ιστό, γιατί θα μου είχε κοπεί το πόδι. Εχω κάνει ένα αιμάτωμα τεράστιο...»<p>
Αλλά δεν φαίνεται να πείθει ούτε τον εαυτό του πως πάλι καλά που γλίτωσε τα χειρότερα: <p>
«Και ήμουν σε σούπερ κατάσταση. Πρώτη φορά τέτοιο πράγμα. Είχα διαγράψει από το μυαλό μου όλες τις ατυχίες και τις αποτυχίες. Δεν θα με κέρδιζε κανένας. Κανένας !!! Αλλά τι να γίνει. Φαίνεται πως δεν με πάνε οι Ολυμπιακοί...»<p>
Τώρα ο ρόλος του είναι δύσκολος: «Εχω να σκέφτομαι τα δικά μου, αλλά και την υπόλοιπη ομάδα. Δεν είμαι καλά, αλλά δεν πρέπει να το δείχνω στους υπόλοιπους και να τους στενοχωρώ. Γι' αυτό βγήκα τώρα να κάνω ένα τσιγάρο. Να μην τους φορτώνω τα δικά μου. Ο Χρήστος (Ιακώβου) έχει τρελαθεί με την ατυχία μας φέτος, αλλά νομίζω ότι οι υπόλοιποι θα πάνε καλά. Να είναι καλά και όλος αυτός ο κόσμος που πήρε τηλέφωνο και από την πατρίδα να μας δώσει κουράγιο. Πραγματικά δεν το περίμενα...».<p>
Ο Γιώργος πάντως έχει μια ακόμα μάχη να περιμένει: της γυναίκας του στο ακόντιο. Αλλά γι' αυτή μοιάζει πιο σίγουρος: «Η Μιρέλα είναι σε καλή κατάσταση. Καλύτερα και από πέρυσι, που πήρε το χρυσό στη Σεβίλη. Θα δείτε...»<p>
Σίγουρα η ομάδα της άρσης βαρών δεν περνάει και τις καλύτερες στιγμές της. Ισως μόνο τα μετάλλια δώσουν τη λύση. <p>
Αλλά, πέρα από το τι θα γίνει στο Σίδνεϊ, φαίνεται πως πολλά από αυτά τα παιδιά φτάνουν πλέον στα όριά τους...<p>
«Δεν ξέρω για τους υπόλοιπους. Αλλωστε είναι και πιο μικροί. Αλλά, για εμένα, μετά το Σίδνεϊ τέρμα η άρση τουλάχιστον για ένα χρόνο. Μετά δεν ξέρω τι θα γίνει, αλλά οκτώ χρόνια σε αυτούς τους εξοντωτικούς ρυθμούς δεν αντέχω άλλο. Εχω σκάσει...».<p>
Ο Πύρρος<p>
Ο Βαλέριος δεν γκρινιάζει. Απλά λέει την αλήθεια. Μια αλήθεια που σε κάνει να θαυμάζεις αυτή την ομάδα, όχι μόνο για τα μετάλλιά της αλλά και για την επαγγελματικότητα και την αυτοσυγκέντρωση στην προετοιμασία τους. Εκεί που κρίνονται τα αποτελέσματα...<p>
Ολα αυτά πάντως είναι άγνωστα στους ξένους, που βλέπουν μπροστά τους μόνο μια λαμπερή εικόνα της ελληνικής άρσης βαρών. Και σε πρώτο πλάνο, τον Πύρρο Δήμα!<p>
Η ειδική έκδοση του περιοδικού «Time» για τους Ολυμπιακούς Αγώνες αφιερώνει από ένα δισέλιδο σε αυτούς και αυτές που, κατά τη γνώμη των συντακτών του, θα είναι οι μορφές σε αυτή τη διοργάνωση. Και εκεί, μαζί με τον Ποπόφ, τον Θορπ, την κινέζα καταδύτρια Φουμινξιά, την Ντραγκίλα, τον Ελ Γκερούζ, τον φοβερό Καρέλιν και βέβαια τον Μορίς Γκριν, φιγουράρει και ο Πύρρος...<p>
Με τίτλο «Η ολοκληρωτική επίθεση», φιλοξενείται ένα μυθιστοριοποιημένο βιογραφικό του Πύρρου, με θέμα τη μάχη για το τρίτο του χρυσό μετάλλιο σε Ολυμπιακούς Αγώνες και την ισοφάριση του ρεκόρ του Σουλεϊμάνογλου (αν αυτός δεν πάρει το τέταρτο εδώ!). <p>
Πράγματα γνωστά σ' εμάς, που τον ζούμε τόσα χρόνια. <p>
Γι' αυτό έχει μεγαλύτερη αξία η δήλωση του μεγάλου αντιπάλου του, Μαρκ Χούστερ, που φιλοξενείται στο άρθρο: <p>
«Ο Δήμας έχει τον πρώτο λόγο στο Σίδνεϊ. Κυρίως θαυμάζω τα δυνατά του πόδια. Δεν είναι όμως αυτό που του δίνει το προβάδισμα, αλλά το γεγονός πως ποτέ, ό,τι και αν συμβεί στον αγώνα, δεν παγώνει το μυαλό του»!</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.


</font>





</CENTER>





</table>





</center>

</body></html>





