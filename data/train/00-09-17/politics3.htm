<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 17/09/2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Του  ΔHMHTPH TΣIΟΔPA<p>
Κάθε οικογένεια έχει τα προβλήματά της. H μεγάλη «γαλάζια οικογένεια» δεν θα μπορούσε να αποτελέσει εξαίρεση... <p>
Κόντρες, τριβές, αλληλοκατηγορίες βρίσκονται στην ημερήσια διάταξη της Ρηγίλλης, τροφοδοτώντας τις πολιτικές, αλλά κυρίως τις παραπολιτικές στήλες. <p>
Στις πολιτικές διαφορές, προστίθενται διαρκώς διενέξεις, κάνοντας ακόμη πιο δύσκολη οποιαδήποτε προσπάθεια εσωκομματικής συνεννόησης και εξεύρεσης ενός modus vivendi μεταξύ των νεοδημοκρατικών στελεχών και ακόμη πιο περίπλοκη την πορεία προς το συνέδριο. <p>
Ο Κ. Καραμανλής στην πολιτική διαδρομή του έχει αποφύγει προσωπικές κόντρες. Μάλιστα πριν γίνει πρόεδρος είχε αποφύγει αντιπαραθέσεις ακόμη κι όταν τα πνεύματα ήταν οξυμένα. <p>
Ως επιφανές μέλος της καραμανλικής οικογένειας είναι περίπου φυσικό να μην τρέφει τα καλύτερα των αισθημάτων για την οικογένεια Μητσοτάκη. Ακόμη και τις περιόδους που εμφανιζόταν μαζί με την Ντόρα στα μπουζούκια ή περνούσε το κατώφλι της οικίας Μητσοτάκη στα Χανιά, τα χαμόγελα ελάχιστους έπειθαν ότι τα πράγματα είναι όπως φαίνονται. <p>
Ο περισσότερο παρορμητικός της οικογένειας όμως, Αχιλλέας Καραμανλής σε στιγμές έκρηξης είχε αφήσει να φανούν ξεκάθαρα τα αισθήματα της οικογένειας, λέγοντας στον Κ. Μητσοτάκη «σε μαζέψαμε στο κόμμα και σε κάναμε πρωθυπουργό». <p>
«Χωρίς τον Μητσοτάκη δεν θα είχε γίνει ο Κ. Καραμανλής δυο φορές πρόεδρος της δημοκρατίας» απαντούν από την πλευρά του επίτιμου. <p>
Πολλοί δίνουν στο επικείμενο συνέδριο και άλλου είδους, χαρακτήρα: «Ενας Καραμανλής δεν μπορεί να χάσει το κόμμα από την οικογένεια Μητσοτάκη» λένε. <p>
Προβλήματα όμως υπάρχουν και στο εσωτερικό της καραμανλικής οικογένειας. <p>
Οι σχέσεις του Κ. Καραμανλή με το Μ. Λιάπη βρίσκονται στο χειρότερο σημείο τους. Επί μήνες δεν υπάρχει καμία επικοινωνία και αν δεν γίνει κάποια «γενναία» κίνηση από τον Κ. Καραμανλή τότε οι πολιτικές παρενέργειες είναι δεδομένες.<p>
Η πρόσφατη σύγκρουση του Γ. Κεφαλογιάννη με τον Κ. Μητσοτάκη ήρθε να θυμίσει ιστορίες από τα παλιά. Η κόντρα τους ξεκινάει από την εποχή της διακυβέρνησης της Ν.Δ., όταν ο τότε υπουργός είχε διαφωνήσει με τον πρόεδρο και είχε παραιτηθεί. <p>
Το 1993, μετά την ήττα της Ν.Δ., ο Γ. Κεφαλογιάννης ζήτησε τη στήριξη του Κ. Μητσοτάκη για να διεκδικήσει την ηγεσία του κόμματος. Ο πρώην πρωθυπουργός αρνήθηκε κι από τότε η κόντρα έχει πάρει το χαρακτήρα βεντέτας, η οποία συνεχίζεται.<p>
Στην άρνηση στήριξής του από την Αραβαντινού και στην «υπόγεια» πριμοδότηση του Μ. Εβερτ, παρ' ότι ο ίδιος, δεν είχε δημιουργήσει προβλήματα στην κυβέρνηση, οφείλεται η κόντρα του Γ. Βαρβιτσιώτη με τον Κων. Μητσοτάκη. Πάντως τον τελευταίο καιρό οι αποστάσεις μεταξύ των δύο έχουν μικρύνει.<p>
Πολλοί βουλευτές νιώθουν προσωπική αντιπαλότητα για τον επίτιμο, επειδή θεωρούν ότι σε κάποια στιγμή αδικήθηκαν (Μ. Γιακουμάτος, επειδή είχε χάσει την έδρα στη Β  Αθηνών, Β. Μιχαλολιάκος επειδή είχε απομακρυνθεί από την ηγεσία της ΟΝΝΕΔ κ.ά.). <p>
Υπάρχουν βεβαια και εκείνοι που η ψυχρότητά τους με την Αραβαντινού οφείλεται στο γεγονός ότι επιτίθενται προσωπικά στον επίτιμο, παρ' ότι ευνοήθηκαν από αυτόν. <p>
«Δεν μπορείς να λες αυτά για μένα. Μην ξεχνάς ότι εγώ σ' έκανα άνθρωπο» είπε οργισμένος πριν από μερικούς μήνες ο Κ. Μητσοτάκης στον «αγνώμονα» Γ. Καλατζή. <p>
Πολλοί τον Ιούνιο εξεπλάγησαν από τη σφοδρότητα της επίθεσης του Μ. Εβερτ στην Ντ. Μπακογιάννη στο έκτακτο συνέδριο της Ν.Δ. Ο πολιτικός χαρακτήρας της ομιλίας της «γαλάζιας» τομεάρχου Εξωτερικών δεν ανέμεναν ότι θα τύχει τέτοιας απάντησης από τον πρώην πρόεδρο, με αναφορές περί «επανίδρυσης μυαλών» και «κάποιους που έφτιαξαν πολλά κόμματα στο παρελθόν». <p>
Ομως πίσω από τις σκληρές φράσεις κάποιοι είδαν να βγαίνει η οργή για το «πριόνισμα» της περιόδου 1993-1996. Προεξοφλούν δε ότι ο Μ. Εβερτ θα σηκώσει το βάρος της σκληρής αντιπαράθεσης με την Ντ. Μπακογιάννη στο δρόμο προς το συνέδριο στο ρόλο του «κακού». <p>
Το όνομα του πρώην προέδρου προφέρεται με δυσκολία από τον Σ. Κούβελα, ο οποίος θεωρεί ότι έχει πληρώσει αρκετά την έχθρα του, μένοντας εκτός Bουλής την προηγούμενη περίοδο.<p>
Εστω και μακριά από τη Ρηγίλλης, ο Α. Σπηλιωτόπουλος είναι δύσκολο να ξεχάσει τους ουκ ολίγους άσπονδους φίλους του. Γ. Βαρβιτσιώτης, Μ. Λιάπης, Πρ. Παυλόπουλος είναι μεταξύ εκείνων που ζητούσαν επίμονα την απομάκρυνσή του από τη θέση του εκπροσώπου, ενώ ίδια άποψη είχαν και αρκετά στελέχη (Γ. Τουσιάκης, Γ. Βλάχος, Α. Λυκουρέντζος). <p>
Με πολλούς από τους παραπάνω ίσως ο πρώην εκπρόσωπος βρεθεί «πρόσωπο με πρόσωπο» ενόψει συνεδρίου, είναι βέβαιο όμως ότι με δυσκολία θα ανταλλάξουν «καλημέρα».<p>
Ο Μ. Λιάπης είχε έρθει αρκετές φορές σε σύγκρουση εκτός από τον εκπρόσωπο και με τον τότε πολιτικό σύμβουλο του Κ. Καραμανλή, Γ. Λούλη. <p>
Αντιπαλότητα όμως υπάρχει επίσης και με το Δ. Αβραμόπουλο εξαιτίας σκληρών δηλώσεων του βουλευτή της Ν.Δ. κατά του δημάρχου. <p>
Ο Πρ. Παυλόπουλος, εκτός της παλιάς κόντρας του με το Γ. Βαρβιτσιώτη με αφορμή το χειρισμό των συνταγματικών θεμάτων, έχει δημιουργήσει αρκετές αντιπαλότητες και με συναδέλφους του στην Α  Αθηνών, οι οποίες ανάγονται στην προεκλογική περίοδο.<p>
...Bέβαια, κανείς δεν ξεχνά πως από το «Eφιάλτης» και «κλέφτης» φτάσαμε σε λίγους μήνες στο «Κώστα μου», «Ανδρέα μου». <p>
Οι εποχές όμως έχουν αλλάξει και τα πράγματα γίνονται πολύ πιο δύσκολα όταν η πολιτική περνάει σε δεύτερη μοίρα. 


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
