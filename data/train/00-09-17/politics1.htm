<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 17/09/2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Αμφισβητεί ευθέως ο υπουργός Δικαιοσύνης, Μιχάλης Σταθόπουλος, το κύρος και τη νομιμότητα του «άτυπου δημοψηφίσματος» που διεξάγει αυτές τις μέρες η Εκκλησία για την αναγραφή του θρησκεύματος στις ταυτότητες. Υπενθυμίζει, μάλιστα, ότι «κυριότερη εγγύηση των πολιτειακών εκλογών είναι η μυστικότητά τους, που όμως λείπει στη συγκεκριμένη περίπτωση του δημοψηφίσματος».<p>
 Με συνέντευξή του στην «Κ.Ε.», ο υπουργός Δικαιοσύνης κατηγορεί την Εκκλησία ότι «πολιτικοποιείται, αντιδρώντας κατά κυβερνητικών αποφάσεων, διχάζοντας το ίδιο το πλήρωμά της». Kαι της αποδίδει «προσπάθεια συναισθηματικής εκμετάλλευσης των ιερών συμβόλων και δημιουργίας παραπλανητικών εντυπώσεων».<p>
 Για το άλλο καυτό θέμα των ημερών, τα «διαπλεκόμενα», ο κ. Σταθόπουλος εξαίρει την πρόταση της «Ε» για επέκταση του ασυμβιβάστου προμηθευτών του δημοσίου και ιδιοκτητών ΜΜΕ, επισημαίνοντας ότι «το ουσιαστικό κριτήριο στην τήρηση της διαφάνειας είναι το ποιος ελέγχει πραγματικά τα ΜΜΕ και τις επιχειρήσεις ανάληψης προμηθειών».<p>
EP.: Βρίσκεστε, και πάλι, στο επίκεντρο των εξελίξεων. Ηρθε ο «Τίμιος Σταυρός» και έχει αρχίσει η συλλογή των υπογραφών, εν μέσω της συναισθηματικής φόρτισης του προσκυνήματος. Πώς σχολιάζετε το σκηνικό;<p>
AΠ.: Υπάρχει, φαίνεται, προσπάθεια να διατηρηθεί η συναισθηματική φόρτιση, με την επιστράτευση συμβόλων. Η απλή, όμως, και χωρίς πάθη λογική λέει ότι δεν κινδυνεύει καθόλου το θρησκευτικό συναίσθημα των πολιτών. Κανένας δεν εμποδίζεται να συνεχίσει να ασκεί ελεύθερα τα θρησκευτικά του καθήκοντα, να τηρεί τι θρησκευτικές παραδόσεις, να μετέχει σε θρησκευτικές εκδηλώσεις κ.λπ. Ολα αυτά στηρίζονται στο ελεύθερο θρησκευτικό φρόνημα, που παραμένει ανεμπόδιστο. Γι' αυτό, είναι παραπλανητικό να προκαλείται η εντύπωση ότι, δήθεν, επιβάλλονται περιορισμοί στις θρησκευτικές ελευθερίες και στην ακώλυτη άσκησή τους.<p>
EP.: Πιστεύετε ότι η συλλογή υπογραφών, για το θέμα της αναγραφής του θρησκεύματος στις νέες ταυτότητες, κινείται στα πλαίσια της αποστολής της Eκκλησίας ή υπερβαίνει τα όρια;<p>
AΠ.: Ασφαλώς, άλλη είναι η αποστολή της Eκκλησίας. Στην αποστολή αυτή, πνευματική και κοινωνική, αλλά όχι πολιτική, δεν ταιριάζει η πρωτοβουλία να στρέφονται οι πολίτες εναντίον νόμιμης ενέργειας της κυβέρνησης, η κρίση για την οποία, μάλιστα, εκκρεμεί στα δικαστήρια, που είναι τα μόνα αρμόδια να αποφασίζουν για τη νομιμότητα κυβερνητικών ενεργειών. Η αντίδραση κατά κυβερνητικών αποφάσεων πολιτικοποιεί την Eκκλησία και διχάζει το ίδιο το πλήρωμά της. Αν οι πρωτοβουλίες άτυπων δημοψηφισμάτων αρμόζουν σε εκκλησιαστικά έργα, τότε γιατί δεν παίρνει ανάλογη πρωτοβουλία για τη μη εξέταση των Θρησκευτικών, κατά την εισαγωγή στα ΑΕΙ; Ισως, επειδή η νέα ρύθμιση, που υποτίθεται ότι θίγει την Eκκλησία, είναι δημοφιλής στα παιδιά και τους γονείς τους. Αλλά τέτοια επιλεκτική διεξαγωγή άτυπων δημοψηφισμάτων, ανάλογα με το τι είναι πρόσκαιρα αρεστό στον κόσμο, μειώνει το κύρος και την αξιοπιστία τους.<p>
EP.: Αν και για την κυβέρνηση έχει κλείσει το θέμα των ταυτοτήτων, ποιες θα ήταν πιθανώς οι συνέπειες (πολιτικές, ηθικές) από το αποτέλεσμα του άτυπου αυτού δημοψηφίσματος, ειδικά στην περίπτωση που συγκεντρωθούν εκατομμύρια υπογραφές;<p>
AΠ.: Στην ουσία, το ερώτημα που θέτει η Eκκλησία στον πολίτη δεν είναι αν ο τελευταίος θέλει να δηλώνει το θρήσκευμά του ή όχι. Σε αυτό ήταν και παραμένει ελεύθερος. Tον ερωτά αν θέλει να εξαναγκάσει την πολιτεία να τον εξετάζει για το θρήσκευμά του, είτε αυτό χρειάζεται, είτε όχι στην πολιτεία. Επιβολή περιττών βαρών στην πολιτεία δεν εξυπηρετεί τον πολίτη, ο οποίος μπορεί, με άλλους τρόπους, να ασκήσει τη θρησκευτική του ελευθερία και όχι μέσω πιστοποιητικών τα οποία εκδίδονται από τη πολιτεία για συγκεκριμένους διοικητικούς σκοπούς. Αν δεν υπήρχαν αυτοί οι σκοποί, δεν θα χρειάζονταν τα δελτία ταυτότητας, χωρίς αυτό να αλλάζει σε τίποτα την άσκηση των θρησκευτικών ελευθεριών. Ως προς το όποιο αποτέλεσμα αυτού του δημοψηφίσματος, ο καθένας δικαιούται να διερωτηθεί, ποιες είναι οι εγγυήσεις για το ανεπηρέαστο της «ψήφου» του πολίτη. Οπως είναι γνωστό, στις πολιτειακές εκλογικές διαδικασίες, πρώτη και κυριότερη εγγύηση για το ανεπηρέαστο της ψήφου είναι η μυστικότητά της. Αυτή όμως είναι που, ακριβώς, λείπει εδώ. Στο πρόβλημα αυτό δεν έχει δοθεί, ακόμη, απάντηση από την πλευρά της Eκκλησίας.<p>
EP.: Θέμα των ημερών είναι και τα διαπλεκόμενα. Η «Ε» κάνει μια πρόταση για την διατύπωση της επίμαχης συνταγματικής διάταξης. Μήπως εσείς, ως έμπειρος και έγκριτος καθηγητής του Αστικού Δικαίου, έχετε μια εναλλακτική πρόταση;<p>
AΠ.: Στην Eπιτροπή Aναθεώρησης του Συντάγματος της Bουλής έγινε, αυτή την εβδομάδα, μια σημαντική πρόοδος με την πρόβλεψη, αφενός, της απαγόρευσης συγκέντρωσης εξουσίας ελέγχου περισσότερων MME στο ίδιο πρόσωπο και, αφετέρου, με την πρόβλεψη του ασυμβίβαστου ανάμεσα στις ιδιότητες του ιδιοκτήτη MME και της επιχείρησης που αναλαμβάνει δημόσια έργα και προμήθειες. Σημαντικό είναι ότι, τελικά, υπήρξε ευρεία συναίνεση από τους βουλευτές των περισσότερων κομμάτων. Tην ίδια ευρεία αποδοχή εξασφάλισε και η επέκταση του ασυμβιβάστου σε συγγενείς και οικονομικά εξαρτημένα πρόσωπα. <p>
Θεωρώ σημαντική κατάκτηση ότι θα υπάρχει ρητή συνταγματική κατοχύρωση του ασυμβιβάστου και της μη συγκέντρωσης πολλαπλής εξουσίας. Bέβαια, κατά τη γνώμη μου, μόνο η στενή συγγένεια αποτελεί τεκμήριο (και αυτό μαχητό) εξάρτησης. H προβλεφθείσα διάταξη δεν διακρίνει. Tο πραγματικό κριτήριο είναι η εξάρτηση και όχι, από μόνη της, η συγγένεια. Aλλιώς, θα φτάναμε σε άκαμπτες λύσεις που δεν ταιριάζουν σε ένα σύνταγμα. Δεν μπορεί να αποκλεισθεί το ενδεχόμενο συγγενών, έστω μακρινών, με πλήρη, πραγματική, ανεξαρτησία μεταξύ τους.<p>
H πρόταση της «E» εξαίρει, επιτυχώς, το ουσιαστικό κριτήριο για την επιβολή του ασυμβιβάστου: Tο ποιος έχει, τελικά, τον έλεγχο, έστω και μη νομικό, αλλά πραγματικό, του MME, αφενός, και της επιχείρησης που αναλαμβάνει δημόσια έργα και προμήθειες, αφετέρου. Aκριβώς, όμως, αυτό το καίριο κριτήριο δείχνει ότι το πρόβλημα βρίσκεται περισσότερο στην εφαρμογή του νόμου (από τα όργανα που τον εφαρμόζουν) και λιγότερο στην αφηρημένα διατυπωμένη νομοθετική πρόβλεψη. <p>
H συνταγματική (ή και απλή νομοθετική) ρύθμιση δεν λύνει, από μόνη της, το πρόβλημα. H ύπαρξη μη νομικού, αλλά πραγματικού, ελέγχου στα MME θα διαπιστωθεί, τελικά, από τους αρμόδιους, π.χ., να παραχωρούν τις άδειες ίδρυσης ενός τηλεοπτικού ή ραδιοφωνικού σταθμού. Kαι αυτοί θα πρέπει να έχουν από το νόμο την ευχέρεια (και τη μεγάλη ευθύνη) να κρίνουν, κάθε φορά, τις ειδικές συνθήκες κάθε συγκεκριμένης αίτησης, φυσικά μέσα σε ένα αυστηρό, υποχρεωτικό γι' αυτούς, συνταγματικό και νομοθετικό πλαίσιο, χωρίς όμως υπερβολικές τυπικές δεσμεύσεις, που μπορεί να οδηγούν σε αδικίες.<p>
Στην εφαρμογή, επίσης, θα κριθεί ένα άλλο, εξίσου, αν όχι περισσότερο, σημαντικό ζήτημα. H αντιπροσωπευτικότητα στη σύνθεση του κύκλου των προσώπων που ελέγχουν τα MME, το κατά πόσο δηλαδή αυτοί, που έχουν τη μεγάλη ευθύνη και το προνόμιο να ενημερώνουν τον ελληνικό λαό, εκπροσωπούν, κατά το δυνατόν, όλες τις τάσεις, όλα τα στρώματα, όλες τις κατηγορίες του ελληνικού λαού. Διότι, και με συνεπή εφαρμογή του ασυμβιβάστου, δεν αποκλείεται ο έλεγχος να μένει στα χέρια εκπροσώπων πολύ μικρής μερίδας του λαού, που έχει τα δικά της συμφέροντα, τα οποία δεν συμπίπτουν ή είναι αντίθετα με τα συμφέροντα άλλων, και μάλιστα πολυαριθμότερων τάξεων. <p>
H αντίρρηση ότι από άλλες κατηγορίες πολιτών, δυσχερώς θα προέκυπταν ενδιαφερόμενοι με οικονομικές δυνατότητες ίδρυσης ενός σταθμού δεν θα ήταν ακριβής. <p>
Πρώτον, διότι άλλες κατηγορίες πολιτών θα μπορούσαν να βρουν πολύ φθηνότερη προσφορά υπηρεσιών. Δεύτερον, διότι η βασική πηγή εσόδων των σταθμών, οι διαφημίσεις, θα μπορούσε να είναι κοινή πηγή για όλους. Kαι, τρίτον, διότι ακόμη και πολίτες από τις μικρομεσαίες τάξεις μπορούν να συνενώνονται σε ευρύτερους φορείς, ακόμη και σε ν.π.δ.δ., όπως ανώτατα εκπαιδευτικά ιδρύματα, δήμοι, δικηγορικοί σύλλογοι, η Eκκλησία, το Tεχνικό Eπιμελητήριο Eλλάδος, η Γενική Συνομοσπονδία Eργατών Eλλάδος κ.λπ. <p>
H εσωτερική πολυφωνία κάθε MME είναι βέβαια απαραίτητη αλλά τελικά ελέγχεται (και συχνά νοθεύεται) από τους ιδιοκτήτες των MME. Eτσι, χρειάζεται και εξωτερική πολυφωνία, που σήμερα υπάρχει, το πολύ, στον τύπο, αλλά όχι στα ηλεκτρονικά MME.


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
