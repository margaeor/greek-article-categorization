<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 13 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>ξι εβδομάδες γύρισμα στην Τουρκία συμπλήρωσε ήδη ο Λάκης Παπαστάθης. Ο σκηνοθέτης των ταινιών «Τον καιρό των Ελλήνων» (1981) και «Θεόφιλος» (1987), που η κάθε μια έχει πάρει ήδη τη θέση της στην ιστορία του ελληνικού κινηματογράφου, πραγματοποιεί ύστερα από καθυστέρηση χρόνων το όνειρό του. Νά μεταφέρει στη μεγάλη οθόνη το αριστουργηματικό διήγημα του Γεωργίου Βιζυηνού «Το μόνον της ζωής του ταξείδιον».<p>
 Tο μεγάλο κόστος της παραγωγής και η ανάγκη να γίνουν οπωσδήποτε γυρίσματα στην Πόλη, ήταν οι βασικές αιτίες καθυστέρησης. Χάρη, όμως, και στη συνεργασία

με Τούρκους παραγωγούς και ηθοποιούς, το φιλόδοξο σχέδιο γίνεται πραγματικότητα, ενώ η ταινία χρηματοδοτήθηκε από το ΕΚΚ και το Eurimages.<p>
 Είναι η πρώτη φορά ύστερα από δεκαετίες που μία ελληνική ταινία γυρίστηκε στην

Τουρκία. Επί έξι εβδομάδες ο Λάκης Παπαστάθης έκανε γυρίσματα μέσα στην Κωνσταντινούπολη, αλλά και σε χωριά της Ανατολικής Θράκης, κοντά στη γενέτειρα

του Βιζυηνού, τη Βιζύη. Υστερα, μάλιστα, από ειδική άδεια του υπουργείου Πολιτισμού της Τουρκίας έγιναν γυρίσματα μέσα στο φημισμένο Τopkapi, καθώς και

στο Yiediz Sale. Χρησιμοποιήθηκαν υπαίθριοι χώροι, τζαμιά και δρόμοι της Κωνσταντινούπολης κατάλληλα διαμορφωμένοι ώστε να ανταποκρίνονται στο κλίμα και την ατμόσφαιρα του τέλους του 19ου αιώνα, όπου διαδραματίζεται η ταινία.<p>
 Στον ρόλο του μικρού Γιωργή -ήρωα του διηγήματος- εμφανίζεται ένα κοριτσάκι, η

δεκάχρονη Φραγκίσκη Μουστάκη. Στον ρόλο του παππού του ο Ηλίας Λογοθέτης. <p>
 Στην ερώτηση γιατί ένα κοριτσάκι να παίξει τον Γιωργή, ο Λάκης Παπαστάθης απαντά με σιγουριά: <p>
 «Γιατί το πρόβλημα του φύλου είναι κεντρικό στο διήγημα αυτό του Βιζυηνού. Μην

ξεχνάτε ότι ο παππούς του διηγήματος μέχρι την ηλικία των 10 χρόνων του ζούσε ντυμένος κορίτσι για να γλιτώσει από την επιστράτευση των γενιτσάρων. Τα κοριτσίστικα σουσούμια, μάλιστα, του έμειναν μέχρι τα 90 του χρόνια. Ηταν ένας

παππούς που έπλεκε! Αλλά και η ζωή του ίδιου του Βιζυηνού είχε ανάλογες πτυχές. Είναι γνωστόν ότι η μητέρα του συγγραφέα είχε «σβακιάσει», δηλαδή πλακώσει κατά λάθος στον ύπνο της, το προηγούμενο παιδί της, ένα κορίτσι. Κι όταν γεννήθηκε ο Βιζυηνός, η μητέρα του στενοχωρήθηκε πολύ που ήταν αγόρι. Η μεγάλη ενοχή της ζωής του Βιζυηνού ήταν που δεν ήταν το κορίτσι που επιθυμούσε

η μητέρα του».<p>
 Ο Γεώργιος Βιζυηνός είναι παρών στην ταινία του Λάκη Παπαστάθη. Εμφανίζεται ο ίδιος, μέσα από το Δρομοκαΐτειο, όπου ως γνωστόν πέθανε το 1892, να αφηγείται την ιστορία του παππού, που πλέκει και λέει στον εγγονό του παραμύθια γύρω από

τη ζωή, που ποτέ δεν έζησε. Κάποια στιγμή ο Βιζυηνός μπαίνει μέσα στην ιστορία

και παίζει ο ίδιος τον ρόλο του παππού. Ετσι ο σπουδαίος ηθοποιός Ηλίας Λογοθέτης ερμηνεύει και τον συγγραφέα και το δημιούργημά του.<p>
 Η μικρή Φραγκίσκη Μουστάκη, που παίζει τον Γιωργή, είναι κόρη του καλού ηθοποιού Περικλή Μουστάκη - του μοιάζει, κιόλας. Πριν παίξει στην ταινία έκανε

επί τρείς μήνες κανονικό μάθημα υποκριτικής με τη Ρούλα Πατεράκη. Η Ρούλα Πατεράκη κρατά, άλλωστε, στην ταινία του Λάκη Παπαστάθη ένα βασικό ρόλο, αυτόν

της γιαγιάς, της γυναίκας του παππού, που, σε αντίθεση με τον άνδρα της, είναι

«μια γυναίκα που διεκδικεί τις επιθυμίες της».<p>
 Πρωταγωνιστούν ακόμα ο Λάζαρος Ανδρέου και η Μαρίνα Ψάλτη. Σε βασικούς ρόλους εμφανίζονται και οι Τούρκοι ηθοποιοί: Mustafa Avkivan, Metin Belgin, Ali Ates και Selahattin Firat.<p>
 H διεύθυνση φωτογραφίας ανήκει στον Γιάννη Δασκαλοθανάση, τα σκηνικά και κοστούμια στον Γιώργο Γεωργίου και ο ήχος στον Νίκο Παπαδημητρίου. Τη μουσική της ταινίας θα γράψει ο Γιώργος Παπαδάκης. <p>
 Απομένουν δύο εβδομάδες γυρίσματα στην Αθήνα, κυρίως εσωτερικά και αμέσως μετά

θα αρχίσει το μοντάζ - από την Ιωάννα Σπηλιοπούλου. Η ταινία θα είναι έτοιμη στο τέλος του Ιανουαρίου του 2001. <p>
 <b>BENA ΓΕΩΡΓΑΚΟΠΟΥΛΟΥ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
