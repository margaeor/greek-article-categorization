<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 13 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο πατέρας παρουσιάζει με καμάρι τα επιτεύγματα του γιου του: «Το παιδί, μόλις τελείωσε το bachelor στο college, έκανε μεταπτυχιακά και πήρε master στο business administration και τώρα τα πάει πολύ καλά, δουλεύει σε μια μεγάλη χρηματιστηριακή εταιρεία ως antefer».<p>
 «Τι λες ρε παιδάκι μου», ακούει έκθαμβο το συγγενολόι, ζαλισμένο από τον καταιγισμό της αγγλικούρας. «Και τι είναι ετούτο το αντεφέρ; »<p>
 <b>«Αντε φέρ' κάνα καφέ».<p>
 T</b>ο πρώτο που μας καλωσορίζει στη φθινοπωρινή πόλη, μαζί με τους απλήρωτους λογαριασμούς και το αθάνατο μποτιλιάρισμα, είναι η θυελλώδης επέλαση των διαφημίσεων για ιδιωτικά ΙΕΚ και ποικίλα κόλετζ, τόσες πολλές που αποκλείεται να μην τις δεις, τόσο πανομοιότυπες, που αποκλείεται να τις θυμηθείς με την πρώτη: Ολες βρίθουν από χαμογελαστά, νεανικά πρόσωπα (ειδικά τα τελευταία δύο χρόνια, υπερβολικά νέα, σχεδόν παιδικά, ας όψονται τα ιδιωτικά ΤΕΕ, των οποίων

το «τάργκετ γκρουπ» έχει δεν έχει καβαντζάρει τα 15). Ολες υπόσχονται επαγγελματική επιτυχία, ανέλιξη στην κορυφή μέσω της εξειδίκευσης ή, έστω, εξασφαλισμένη πρόσβαση στην αγορά εργασίας.<p>
 Ο άρτιος εξοπλισμός και η τεχνογνωσία των διδασκόντων, τα εργαστήρια και η πρακτική εξάσκηση, το πλήθος των δυναμικών και εξελισσόμενων ειδικοτήτων, η ισοτιμία με κρατικά και ευρωπαϊκά πτυχία, η δυνατότητα συνέχισης των σπουδών στην Ελλάδα ή το εξωτερικό, όλα φιγουράρουν σε πρώτο πλάνο σαν καλογυαλισμένα φρούτα στο καλάθι. Κάπου στο πλάι, σε ένα κουτάκι, δεν λείπει και η εγγύηση «αναβολή στράτευσης», που για πολλούς άρρενες αποφοίτους δεν παύει να είναι ο κύριος λόγος για να στραφούν στη μεταλυκειακή ιδιωτική εκπαίδευση. Τα γυάλινα κτίρια, οι κοστουμάτοι νεο-γιάπηδες, τα αφαιρετικά γραφιστικά και οι εντυπωσιακοί αγγλόγλωσσοι τίτλοι σπουδών συμπληρώνουν τη χαριτωμένη εικόνα.<p>
 Θα ήταν εύκολο και εξίσου ρηχό να ρίξουμε το ανάθεμα στην ξελογιάστρα τη διαφήμιση και το άτιμο το θέαμα που παρασύρει τα παιδιά μας στον απατηλά αστραφτερό κόσμο της ιδιωτικής κατάρτισης. Οι άνθρωποι, διαφημιστές και ιδιοκτήτες, κάνουν τη δουλειά τους όσο πιο καλά μπορούν, και μάλιστα σε συνθήκες αθέμιτου ανταγωνισμού, καθώς, αν πιστέψουμε τις αναγγελίες των εκάστοτε υπουργών Παιδείας, η πρόσβαση στη δημόσια και δωρεάν ανώτερη και ανώτατη εκπαίδευση γίνεται κάθε χρόνο και πιο δίκαιη, απρόσκοπτη και αβίαστη, σαν το νερό που κυλάει στ' αυλάκι. Μόνο που φαίνεται πως τ' αυλάκι είναι πολύ στενό για να χωρέσει το χείμαρρο των απορριφθέντων (ήδη από τις πρώτες τάξεις του ενιαίου Λυκείου), των «αποτυχόντων» (τι βαριά και άδικη λέξη για να κουβαλάει στην πλάτη του ένα παιδί 17 ή 18 χρόνων) ή απλώς αυτών που δεν κατάφεραν να πετύχουν σε μια σχολή της επιλογής τους. Το δράμα των τελευταίων,

που, αν και αριστούχοι του 18 και του 19, είδαν τη θύρα της σχολής που επέλεξαν να κλειδαμπαρώνεται μπροστά τους, με τις βάσεις να εκτινάσσονται σε ύψη ολυμπιακών ρεκόρ, ίσως φαντάζει ασήμαντο δίπλα στα τραγικά ποσοστά εξεταστικής αποτυχίας των λαϊκών περιοχών και των επαρχιακών σχολείων της χώρας, αποτελούν όμως και τα δύο δείγματα του ίδιου αδιεξόδου.<p>
 Αφού, λοιπόν, το κρατικό μαγαζί κάνει ανελέητο φέις κοντρόλ, ακόμα και σε αυτούς που κάποτε αποκαλούσαμε «σπασίκλες», γιατί να μην ανοίξουν διάπλατα οι πόρτες της ιδιωτικής μετεκπαίδευσης, αλλοδαπής και ημεδαπής, όπου όλοι οι καλοί (και έχοντες να πληρώσουν) χωράνε; <p>
 Ο δημόσιος και δωρεάν χαρακτήρας της παιδείας έχει πλέον θαφτεί κάτω από τον πακτωλό χρημάτων που πρέπει να ξοδέψουν οι γονείς στο πλαίσιο του λυσσαλέου αγώνα για να εισαχθεί το παιδί τους σε ένα όσο γίνεται πιο πρεστιζάτο και υψηλόβαθμο, ΑΕΙ. Το ένα εκατομμύριο και βάλε, που είναι η ετήσια ταρίφα των ιδιωτικών ΙΕΚ, διόλου δεν υστερεί αριθμητικά από τα δίδακτρα των φροντιστηρίων, των γκρουπάδικων και των ιδιαιτερατζήδων που πληρώνουν οι γονείς των περίφημων «επιτυχόντων».<p>
 Η μεγάλη αλλαγή στην ιδιωτική επαγγελματική εκπαίδευση είναι ότι έχει πάψει από καιρό να είναι το δευτεροκλασάτο καταφύγιο για τους «κουμπούρες», αυτούς που βαριούνται να ξαναπροσπαθήσουν, θέλουν να αναβάλουν το φανταρικό ή απλώς να παρατείνουν για λίγο τη σπουδαστική ζωή με τα λεφτά του μπαμπά. Είναι πλέον

η μόνη εφικτή, αν και με κόπους πληρωμένη, λύση για τα δεκάδες χιλιάδες παιδιά, που τελειώνοντας το Λύκειο (ή ακόμα χειρότερα έχοντας «απορριφθεί» από

αυτό), βλέπουν το μέλλον -που θα 'πρεπε να τους ανήκει- να τους γυρνά την πλάτη.<p>
 Οι περισσότεροι πλησιάζουν τις πόρτες των ιδιωτικών σχολών χωρίς αυταπάτες, με

το άγχος της ανεργίας να βαραίνει, με την αισιοδοξία και την ανεμελιά της νιότης να έχουν από καιρό τσακιστεί κάτω από αλλεπάλληλες πρέσες εξετάσεων, φροντιστηρίων και αποστήθισης. Και μολονότι το χάσμα φοιτητή - σπουδαστή συνεχίζει να υπάρχει (τουλάχιστον τυπικά ο φοιτητής θεωρείται ο «πετυχημένος»,

αυτός που τρύπωσε στο δημόσιο, έστω και υποβαθμισμένο, πανεπιστήμιο), η μοίρα και των δύο σταδιακά εξισώνεται σε διαφορετικές αποχρώσεις του ίδιου άχαρου γκρίζου.<p>
 Το θεμελιώδες ερώτημα «θα βρω δουλειά όταν βγω από εδώ μέσα; », που βασανίζει τους περισσότερους σπουδαστές και φοιτητές, όσο περνάει ο καιρός παραχωρεί τη θέση του στο «θα μπορώ να ζήσω αξιοπρεπώς με τη δουλειά που θα βρω; ».<p>
 Η απάντηση στο πρώτο είναι «όχι εύκολα», και στο δεύτερο «επαναπροσδιορίστε το

αξιοπρεπώς». Ο θεσμός της «μαθητείας», της απλήρωτης, ή σχεδόν απλήρωτης, δουλειάς που ισχύει για τους περισσότερους αποφοίτους ή τελειοφοίτους ιδιωτικών σχολών (ιδιαίτερα στο χώρο της δημοσιογραφίας), αποτελεί ακλόνητο καθεστώς και οι δείκτες της στατιστικής αμαυρώνουν με τη σκληρή τους αλήθεια κάθε διαφημιστική υπόσχεση, σκορπίζοντας παράλληλα τα τελευταία αποκαΐδια τής πάλαι ποτέ φοιτητικής ανεμελιάς: Σύμφωνα με τα στοιχεία της Στατιστικής Υπηρεσίας της Ε.Ε., η χώρα μας είναι τρίτη στην Ευρώπη, (μαζί με τη Γερμανία που τόσο θέλουμε να της μοιάσουμε) σε «φτωχούς εργαζόμενους» πολίτες, που, αν και δουλεύουν, ζουν κάτω από το όριο φτώχειας. Και ανάμεσα σε αυτούς, οι νέοι (με ή άνευ κολεγιακού, ΙΕΚικού ή πανεπιστημιακού διπλώματος) κατέχουν μία από τις πρώτες, μα διόλου αξιοζήλευτες, θέσεις.<p>

 <b>AΦPΟΔITH ΠΟΛITH<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
