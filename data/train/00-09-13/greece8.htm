<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 13 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>XANIA.
Τ</b>ην έντονη δυσαρέσκειά του για «την επιχειρούμενη ισοπέδωση του Εθνικού Συστήματος Υγείας» εξέφρασε χθες, στη διάρκεια συνέντευξης Τύπου, ο βουλευτής Χανίων του ΠΑΣΟΚ Μανώλης Σκουλάκης, επισημαίνοντας ότι η Παγκόσμια Οργάνωση Υγείας -η οποία αξιολόγησε πρόσφατα τα Εθνικά Συστήματα Υγείας σε όλο τον κόσμο- κατέταξε το ΕΣΥ της χώρας μας στη 14η θέση, πάνω από τις ΗΠΑ και την Αγγλία. <p>
* Ο κ. Σκουλάκης φωτογράφισε -χωρίς ωστόσο να τους κατονομάσει- τον υπουργό Υγείας Αλέκο Παπαδόπουλο και κύκλους του υπουργείου ως υπεύθυνους αυτής της προσπάθειας ισοπέδωσης, επισημαίνοντας ότι τον τελευταίο καιρό έχει κατασυκοφαντηθεί το Εθνικό Σύστημα Υγείας κατά έναν περίεργο τρόπο. «Δεν είναι


όλα γκρίζα», είπε και πρόσθεσε: «Εχουν γίνει πάρα πολλά πράγματα. Και βεβαίως χρειάζεται να γίνουν ακόμη περισσότερα». <p>
 Παράλληλα, έδωσε απάντηση και σε όσους ισχυρίζονται ότι το νέο Νοσοκομείο Χανίων είναι υπερβολικά μεγάλο και ότι για την κατασκευή του δαπανήθηκαν πιστώσεις υπέρ το δέον, φωτογραφίζοντας και πάλι τον κ. Παπαδόπουλο.<p>
 Σχολιάζοντας τις προτάσεις του Αλ. Παπδόπουλου για την αναβάθμιση του ΕΣΥ ο κ.


Σκουλάκης δήλωσε ότι «είναι προς τη σωστή κατεύθυνση. Αλλωστε πολλά από αυτά έχουν ψηφιστεί από το 1983, χωρίς όμως να έχουν υλοποιηθεί. Χρειάζεται προσοχή


για να μη χαθεί η ευκαιρία. Είναι γεγονός ότι έχουν ωριμάσει οι συνθήκες για αλλαγές και για πρώτη φορά υπάρχει μέγιστη πολιτική και κοινωνική συναίνεση». <p>
 Πάντως, ο Χανιώτης βουλευτής διαφώνησε ανοιχτά με την άποψη ότι τα προβλήματα της υγείας μπορούν να λυθούν μόνο με διοικητικού χαρακτήρα μέτρα. «Αυτό, είπε,


είναι λάθος» και πρόσθεσε: «Ναι στον έλεγχο και την τιμωρία των επιόρκων, αλλά


υπάρχουν και οι άλλοι, οι συνεπείς, που χρειάζονται ενθάρρυνση. Δεν μπορούμε να τους βάζουμε όλους σε ένα τσουβάλι».<p>
 <b>ΓΙΑΝΝΗΣ ΛΥΒΙΑΚΗΣ<p></b>

<p>
<b> H αξιοκρατία και η διαφάνεια, η συνταγή της επιτυχίας<p>
 Του ΓIΩPΓΟY ΠAΤΟYΛH*<p>
 Η</b>ρθε επιτέλους η πολυπόθητη στιγμή των εξαγγελιών από τον υπουργό Υγείας, που αφορούν την εξυγίανση του υγειονομικού μας συστήματος, επεξεργασμένες από τους
«σοφούς» του 2000 αυτή τη φορά, που θα δώσουν λύσεις στα συσσωρευμένα προβλήματα στο χώρο της υγείας.<p>
 Βέβαια, τίθεται το ερώτημα, γιατί έπρεπε να φτάσουμε στην ουσιαστική κατάρρευση της λειτουργίας του συστήματος, για να υπάρξουν κάποιες ορθολογικές, σύμφωνα με τις υποσχέσεις της νυν ηγεσίας του υπουργείου Υγείας, απαντήσεις-λύσεις των προβλημάτων.<p>
 Ποιοι δεν άφηναν, ποιους εξυπηρετούσε, ποιους ευνοούσε το σημερινό ισχύον νομικό αλλά και εργασιακό καθεστώς των γιατρών; <p>
 <b>Η</b> απάντηση μπορεί να έρθει αβίαστα, αν εξετάσουμε με αντικειμενικότητα και φιλαλήθεια, ποιοι «μεγαλούργησαν» στο χώρο της υγείας τα τελευταία είκοσι χρόνια, όχι πάντως απαραίτητα φροντίζοντας για την εξασφάλιση της ποιότητας της παροχής υγείας στον ασθενή πολίτη.<p>
 Πέραν των ισχυρών οικονομικών παραγόντων που δημιουργήθηκαν τα τελευταία χρόνια, ασκώντας ουσιαστική πίεση για την κατοχύρωση του μεγαλύτερου κομματιού
από την πίτα στην ιδιωτική υγεία, υπήρξαν ομάδες γιατρών που ωφελήθηκαν τα μέγιστα από την ερμαφρόδιτη και χωρίς αρχές λειτουργία του Εθνικού Συστήματος Υγείας στο σύνολό του.<p>
 Αυτό, φυσικά, διαχώρισε το ιατρικό δυναμικό σε πατρικίους και πληβείους, με σαφή διαχωριστικά όρια, επικουρούμενο από την αναξιοκρατία σε όλα τα επίπεδα.<p>
 Είναι τοις πάσι γνωστό στον υγειονομικό χώρο ότι για να καταλάβεις μια θέση στο
Δημόσιο Νοσοκομείο, δεν χρειάζεσαι απαραίτητα διατριβή, επιστημονικές εργασίες
ή πρακτική εμπειρία, αλλά «καλούς φίλους» που να στηρίζουν τη θέλησή σου.<p>
 Η κυριαρχία αυτής της άποψης είναι και ήταν τόσο ισχυρή, που το 1997 ανάγκασε την τότε ηγεσία του υπουργείου Υγείας να μην διορθώσει την παραπαίουσα λειτουργία των δευτεροβάθμιων συμβουλίων κρίσεων για την πρόσληψη των γιατρών (β/βάθμια ΣΚΕΙΟΠΝΙ) αλλά να την καταργήσει τελείως. Ετσι, η αναξιοκρατία και η
τυχόν αδικία στην πρόσληψη ενός γιατρού, από το α/βάθμιο συμβούλιο κρίσεων, δεν χρειαζόταν να ελεγχθεί και να διορθωθεί σε κανένα άλλο επίπεδο, πέραν των δικαστηρίων, (μια διαδικασία δέκα ετών), με την κατάργηση του β/βάθμιου ΣΚΕΙΟΠΝΙ.<p>
 Αυτή όμως η εικόνα και η αδικία μεταξύ των γιατρών είναι μόνο η αρχή στα όσα μπορεί κανείς να συναντήσει στο λειτουργόν νοσοκομειακό σύστημα. Γιατρούς του Ε.Σ.Υ. που εφημερεύουν ενώ κινδυνεύει η ίδια τους η ζωή στα εξωτερικά ιατρεία,
αμειβόμενοι με ευτελή ποσά, αλλά και δ/ντές που χρησιμοποιούν ως ιδιωτική κλινική τους την κλινική του Δημοσίου, αλλά και επίορκους που έχουν «ταρίφα» για να βάλουν ένα επείγον ή χρόνιο περιστατικό στο χειρουργείο. Δεν είναι μόνο
αυτό. Θέλουν κάποιοι γιατροί του Ε.Σ.Υ. και το παράνομο ιατρείο στο σπίτι τους
και την άσκηση της Ιατρικής στα Ιδιωτικά Νοσηλευτικά ή Διαγνωστικά Ιδρύματα. Δηλαδή, τα θέλουν όλα.<p>
 Το κράτος, αντί να ρίξει τόσα χρόνια φως σε αυτήν την αρρωστημένη υπόθεση, ενώ τη γνώριζε, «ευνούχιζε» τα πειθαρχικά όργανα των Ιατρικών Συλλόγων, που δεν μπορούσαν ουσιαστικά να τιμωρήσουν όσους παρανομούσαν, αφού ψήφισε νομοσχέδιο που έδωσε τη δυνατότητα στον παρανομούντα να απευθύνεται σε όλων των βαθμίδων τα διοικητικά δικαστήρια και να υπάρχει τελεσιδικία της απόφασης μετά δέκα (10) χρόνια (δηλαδή περίπου μετά τη συνταξιοδότηση του επίορκου γιατρού! ! !).<p>
 Η ατολμία, όμως, της Πολιτείας τόσα χρόνια είναι πλέον εμφανής σε κάποια άλλη κατηγορία γιατρών, που θεωρείται η «ελίτ» της Ιατρικής. Στους Πανεπιστημιακούς. Στους, θεωρητικά, δασκάλους μας. Σε αυτούς που στη μεγαλύτερη πλειονότητά τους, δυστυχώς, με δυσαρέσκεια και πολύ επίπονα ασκούν τα καθηγητικά τους καθήκοντα για την εκπαίδευση των φοιτητών της Ιατρικής ή των ειδικευόμενων γιατρών.<p>
 Ομως αντίθετα, με μεγάλη ευχέρεια, και ευχαρίστηση αλίμονο, κάνουν χρήση των προνομίων τους, που τους καθιστούν ουσιαστικά κυρίαρχους μέχρι σήμερα όλου του
ιατρικού δυναμικού, δηλαδή η σημερινή εικόνα παρουσιάζει εγκαθιδρυμένη υπερεξουσία των 1.800 Πανεπιστημιακών, έναντι των 55.000 υπόλοιπων γιατρών της
χώρας.<p>
 Και είναι να απορεί κανείς, είτε ασθενής είτε γιατρός, πώς είναι δυνατόν ο ίδιος άνθρωπος-γιατρός, εκτός από τα εκπαιδευτικά του καθήκοντα, να μπορεί συγχρόνως να ασκεί: <p>
 1. Α/βάθμια περίθαλψη στο δημόσιο νοσοκομειακό και το ιδιωτικό ιατρείο.<p>
 2. Β/βάθμια περίθαλψη στο δημόσιο, στο παν/μιο αλλά συγχρόνως και στο ιδιωτικό
νοσοκομείο.<p>
 3. Την ιατρική σε δύο πολλές φορές περιοχές της Ελλάδος (για όλους ισχύει ότι η άσκηση της Ιατρικής γίνεται σε μία περιοχή).<p>
 4. Να είναι σύμβουλος σε οργανισμούς, φαρμακευτικές εταιρείες, και πάσης φύσεως νομικά πρόσωπα ιδιωτικού ή δημόσιου τομέα.<p>
 5. Να είναι ιδιοκτήτης ή μέτοχος ιδιωτικής εταιρείας.<p>
 6. Να κάνει έρευνες.<p>
 7. Να παρακολουθεί την ιατρική εξέλιξη συστηματικά σε παγκόσμιο επίπεδο.<p>
 Φυσικά, θα μπορούσε να αντιτάξει κανείς ότι οι επιστημονικές δυνατότητες και η
οξυδέρκεια κάποιων επιτρέπουν σε μια μερίδα των γιατρών να έχει αυτά τα προνόμια.<p>
 Αυτό βέβαια θα προϋπέθετε την αξιοκρατική επιλογή των μελών της παν/κής κοινότητας.<p>
 Ομως, η πραγματικότητα είναι τελείως διαφορετική. Η αδιαφάνεια των επιλογών θα
μπορούσε να αποκρυπτογραφηθεί από τον αριθμό των συγγενών των παν/κών «δασκάλων» που, ιδιαίτερα τα τελευταία χρόνια, σε επιδημικό επίπεδο «εισάγονται» ασυζητητί στα παν/μιακά καθηγητικά έδρανα. Εχει δημιουργηθεί δηλαδή ένα παν/μιακό «γκέτο», που σε λίγα χρόνια, αν δεν αλλάξει το καθεστώς, μοναδικά μέλη του θα είναι «οι δικοί μας άνθρωποι».<p>
 Τελευταία δε, επειδή οι θέσεις δεν επαρκούν για όλους τους «δικούς μας», συζητείται η δημιουργία και έτερης παν/μιακής σχολής στην Αθήνα. Κύριοι, μια λέξη κρύβει το απόσταγμα της σκέψης των 55.000 γιατρών. Ελεος. Κάτι ακόμη.<p>
 Η συγχώνευση των ασφαλιστικών ταμείων και η δημιουργία του ΟΔΙΠΥ είναι απαραίτητη αφού θα αποτελέσει τον πυλώνα της α/βάθμιας περίθαλψης και η σωστή λειτουργία του θα σημάνει πιθανόν ισότιμη πρόσβαση στο υγειονομικό σύστημα, ανεξάρτητα οικονομικής κατάστασης ή ασφαλιστικού φορέα.<p>
 Ομως, θα πρέπει η ηγεσία του υπουργείου Υγείας να λάβει υπ' όψιν ότι η σωστή οικονομική διαχείριση του φορέα αυτού θα πρέπει συγχρόνως να σημαίνει και διασφάλιση της υγειονομικής ποιότητας.<p>
 Αυτό σημαίνει ότι σ' αυτόν το φορέα θα πρέπει να ενταχθούν όλοι οι γιατροί που
το επιθυμούν και η επιλογή τους να γίνεται από τον ίδιο τον ασθενή - πολίτη προτείνοντάς τον ή όχι για θεράποντα γιατρό. Διαφορετικά, αν η επιλογή των συμβεβλημένων γιατρών γίνει με κριτήρια αμφιβόλου διαφάνειας (κομματικά κ.λπ.)
αυτό θα σημάνει υποβάθμιση, αλλά και ανεργία γιατρών, που -συνήθως- σύμφωνα με
τα παλιά, δεν θα ανήκουν στους «ημετέρους».<p>
 Κύριε υπουργέ, η επιτυχία των μέτρων να είστε σίγουρος ότι έχει άμεση συνάφεια
με την εφαρμογή επιτέλους της αξιοκρατίας και της διαφάνειας σε όλα τα επίπεδα
του υγειονομικού μας συστήματος.<p>
 Θα πρέπει να πάψει η υγειονομική κοινότητα να αποτελείται από κομματικούς φίλους, οσφυοκάμπτες ή συγγενείς.<p>
 Ο πολίτης έχει ανάγκη υψηλής ποιότητας Υγείας και ο γιατρός χρειάζεται την αξιοπρέπεια, που θα τον αφήσει να λειτουργεί μέσα από την ηθική και την επιστημονική του κατάρτιση, στοιχεία απαραίτητα για την αναβάθμιση του συστήματος Υγείας.<p>
 * Ορθοπεδικός χειρουργός, Αντιπρόεδρος Ι.Σ.Α., Πρόεδρος συλλόγου «ΝΕΟΙ ΓΙΑΤΡΟI»<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
