<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 13 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΠΑΝΑΓΙΩΤΗ ΣΤΑΘΗ<p>
 Τ</b>ο μεσημέρι της 15ης Φεβρουαρίου 1999, οι τουρκικές μυστικές υπηρεσίες «συνέλαβαν» τον Αμπτουλάχ Οτσαλάν στο Ναϊρόμπι της Κένυας. Η πληροφορία, με διαδικασίες απόλυτης μυστικότητας, «έφτασε» στο ελληνικό ΥΠΕΞ. Η ανταλλαγή πληροφοριών με την πρεσβεία στο Ναϊρόμπι γινόταν -προφανώς- από μυστικούς κωδικούς στο Διαδίκτυο. Ο υπουργός «απαιτούσε» ασφαλείς και μυστικούς χειρισμούς. Οι δημοσιογράφοι, και όχι μόνον αυτοί, δεν έπρεπε να μάθουν (και δεν έμαθαν αμέσως).<p>
 Την ίδια ώρα, ένας νεαρός, 23 μόλις ετών, είχε απλώσει το κορμί του πάνω σε μια καρέκλα μπροστά στον υπολογιστή του και «σέρφαρε». Με χαρακτηριστική άνεση

έσπασε τους κωδικούς ασφαλείας του προγράμματος του ΥΠΕΞ: «Α, έπιασαν τον Οτσαλάν», αναφώνησε έκπληκτος...<p>
 Η περιγραφή, ίσως, προσεγγίζει και δεν απεικονίζει πλήρως τη σύνθεση του σκηνικού. Η πληροφορία όμως είναι μάλλον ακριβής. Το λέει άλλωστε ο ίδιος. Κι ας κάνει λάθος την ημερομηνία σύλληψης και αναφέρει τη 17η Φεβρουαρίου, στην κατάθεσή του. Πρόκειται για ένα φοιτητή του Πολυτεχνείου Ξάνθης, που έγινε πανελληνίως γνωστός τον περασμένο Ιούλιο, όταν του απαγγέλθηκαν κατηγορίες σε βαθμό κακουργήματος γιατί φέρεται να φόρτωσε το τηλεφωνικό λογαριασμό του Εθνικού Ιδρύματος Ερευνών με σχεδόν 10 εκατομμύρια δρχ.<p>
 Ο 23χρονος Σωτήρης Τζίφας, γνωστός ως «C yberia», σπούδαζε πολιτικός μηχανικός στο Πολυτεχνείο της Ξάνθης. Το χόμπι του ήταν να κυκλοφορεί στο Ιντερνετ και να εισβάλλει σε άλλα υπολογιστικά συστήματα. Σύμφωνα με την κατηγορία, για την οποία θα απολογηθεί προσεχώς στην 24η ανακρίτρια Αθηνών, «μέσω του Ιδρύματος Ερευνών, τηλεφωνούσε σε ροζ γραμμές στα νησιά Παπούα και φόρτωνε το λογαριασμό του Ιδρύματος».<p>
 Ο ίδιος, βέβαια, αρνείται τις κατηγορίες στην προανακριτική του κατάθεση, που δόθηκε στις 26 Ιουνίου 2000. Παραθέτει όμως τις απόψεις του για τα συστήματα ασφάλειας των προγραμμάτων ευαίσθητων υπουργείων και Οργανισμών, οι οποίες με κορύφωση το παράδειγμα του ΥΠΕΞ, μάλλον θυμίζουν συστήματα «αν-ασφάλειας» για έναν έμπειρο και ικανό χάκερ. Η φήμη μάλιστα του «C yberia» προχώρησε τόσο γρήγορα ώστε μέσα σε λίγα χρόνια (ξεκίνησε το 1995)...αποκαταστάθηκε και επαγγελματικά: <p>
 «...Το έτος 1999 η εταιρεία τηλεπικοινωνιακών συστημάτων INTPAKΟM άκουσε τη φήμη γύρω από το όνομά μου και έπειτα από συνεντεύξεις, οι οποίες διήρκεσαν ένα έτος, με προσέλαβε την 1η Μαρτίου 2000», αναφέρει στην κατάθεσή του. Πληροφορίες πάντως αναφέρουν ότι μετά την «ποινική» εμπλοκή του απολύθηκε από την εταιρεία.<p>
 <b>Οι πελάτες<p></b>
 Στη δικογραφία που έχει σχηματιστεί σε βάρος του, υπάρχει ένας κατάλογος με 230...πελάτες, που περιλαμβάνει εταιρείες, υπουργεία, Οργανισμούς, πολιτικά κόμματα κ.λπ., το σπάσιμο των κωδικών ασφαλείας των οποίων ήταν παιχνιδάκι για

το νεαρό χάκερ.<p>
 Κρατικοί οργανισμοί όπως ο ΟΤΕ, τράπεζες όπως η EURΟBANK, η Βουλή των Ελλήνων,

μέσα ενημέρωσης, όπως ο ΑΝΤΕΝΝΑ και ο ΔΟΛ, πολιτικά κόμματα, όπως το ΠΑΣΟΚ και

η Νέα Δημοκρατία, η Ολυμπιακή Αεροπορία, ο <p>
 ΟΠΑΠ, νοσοκομεία όπως ο Ευαγγελισμός, πανεπιστημιακά ιδρύματα και βέβαια υπουργεία (Δημόσιας Τάξης, ΥΠΕΞ, Αιγαίου, Aνάπτυξης, Γεωργίας, Δικαιοσύνης, Οικονομίας, Παιδείας, Μεταφορών, Εσωτερικών, ΥΠΕΧΩΔΕ, Ναυτιλίας κ.λπ.) ήταν απολύτως προσβάσιμα για τον Τζίφα.<p>
 «...Το έτος 1997 και 1998 μπήκα στο ΤΕΙ Κρήτης και έσπασα τους κωδικούς των χρηστών του ΤΕΙ, και στη συνέχεια απέστειλα με e-mail αυτούς στο Πανεπιστήμιο για να τους αποδείξω ότι ήθελαν αλλαγή, κάτι το οποίο έγινε. Επικοινώνησαν με e-mail κατόπιν μαζί μου οι διαχειριστές συστημάτων του Πανεπιστημίου και μου ζήτησαν υποδείξεις σε θέματα ασφαλείας, κάτι το οποίο έγινε... Μοναδικός σκοπός μου ήταν η μάθηση και περαιτέρω χρήση αυτής για μελλοντική καριέρα...»,

υπογραμμίζει ο νεαρός χάκερ.<p>
 Ο Σωτήρης Τζίφας αποκαλύπτει ακόμη ότι έχει σερφάρει τόσο στο Πανεπιστήμιο της

Αγκυρας όσο και στο τουρκικό κανάλι «Canal-d».<p>
 Οσο για τις απόψεις του για τα προγράμματα ασφάλειας των υπουργείων, είναι ενδεικτικές: <p>
 «Εισήλθα στη σελίδα του υπουργείου Δημόσιας Τάξης και διαπίστωσα ότι υπάρχουν σφάλματα ασφάλειας. Στο υπουργείο Εξωτερικών μπήκα με στόχο την αποκατάσταση της σελίδας όταν ξένοι μαζί με Eλληνα εισήλθαν εντός αυτής και τοποθέτησαν προσβλητικού περιεχομένου υλικό. Η πράξη μου αυτή έγινε όταν έμαθα ότι είχε δεχτεί το ΥΠΕΞ χτύπημα με στόχο το βανδαλισμό...».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
