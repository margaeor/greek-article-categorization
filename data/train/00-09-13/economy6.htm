<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 13 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου <b>KΩN. ΛAMΠPΟY<p> </b>Σε λίγες ημέρες ανακοινώνονται τα αποτελέσματα των εξετάσεων για την εισαγωγή των υποψηφίων στα ανώτατα και ανώτερα εκπαιδευτικά ιδρύματα της χώρας και την ίδια στιγμή ξεκινά ένας πραγματικός αγώνας δρόμου για γονείς και φοιτητές, για να εξασφαλίσουν τόπο διαμονής για τη διάρκεια των σπουδών τους σε κάποια από τις πόλεις που φιλοξενούν τις πανεπιστημιακές σχολές και τα τεχνολογικά ιδρύματα της χώρας.<p> Στις περισσότερες περιπτώσεις, η ανεύρεση φοιτητικής στέγης αποδεικνύεται μια ιδιαιτέρως δύσκολη, πολύπλοκη, δαπανηρή και συχνά «επικίνδυνη» διαδικασία. Οι περισσότεροι φοιτητές αναγκάζονται και αλλάζουν συχνά στέγη στη διάρκεια των σπουδών τους, ενώ πέρα από την περιορισμένη προσφορά έχουν να αντιμετωπίσουν και την επιφυλακτικότητα ορισμένων ιδιοκτητών, μιας και δεν είναι λίγες οι περιπτώσεις που η μία ή η άλλη πλευρά δεν τηρεί τις υποχρεώσεις που αναφέρονται στο μισθωτήριο συμβόλαιο που συνάπτεται μεταξύ τους.<p> Μεγαλύτερη ζήτηση παρατηρείται για γκαρσονιέρες ή μικρά διαμερίσματα κοντά στις σχολές ή σε κεντρικά σημεία των πόλεων προκειμένου να υπάρχει εύκολη και συχνή σύνδεση με τα μέσα μαζικής μεταφοράς. Ωστόσο, επειδή οι ελεύθερες γκαρσονιέρες αποτελούν πλέον «είδος προς εξαφάνιση», ειδικοί της κτηματαγοράς προτείνουν στους ενδιαφερόμενους είτε να αναζητήσουν μεμονωμένα κάποιο διαμέρισμα, αν οι οικονομικές τους δυνατότητες το επιτρέπουν, είτε να συντονίσουν της προσπάθειές τους και με άλλους φοιτητές, με τους οποίους θα μπορούσαν να συγκατοικήσουν. <p> Από τις πόλεις όπου λειτουργούν σχολές της τριτοβάθμιες εκπαίδευσης, τα μεγαλύτερα προβλήματα εντοπίζονται στο Ηράκλειο Κρήτης και τα Ιωάννινα, όπου η ζήτηση διαρκώς αυξάνεται και η προσφορά είναι ελάχιστη. Τα διαθέσιμα διαμερίσματα ουσιαστικά βγαίνουν σε πλειστηριασμό, ενώ δεν είναι λίγες οι περιπτώσεις φοιτητών που αναγκάζονται να κατοικήσουν σε περιοχές που απέχουν αρκετά χιλιόμετρα από τις σχολές τους. Η καλύτερη λύση γι' αυτές τις περιπτώσεις είναι η αναζήτηση «συνδετικού κρίκου» με την πόλη, καθώς το πρόβλημα δεν εστιάζεται τόσο στο ούτως ή άλλως υψηλό κόστος ενοικίασης όσο στην ίδια την ανεύρεση οποιουδήποτε διαθέσιμου ακινήτου. <p> Δεν είναι λίγες οι περιπτώσεις κατά τις οποίες οι γονείς προχωρούν στην αγορά μιας γκαρσονιέρας ή ενός μικρού διαμερίσματος, ειδικά όταν το κόστος της ενοικίασης φτάνει σε δυσθεώρητα ύψη. Για παράδειγμα, τη στιγμή που η αγορά μιας παλιάς γκαρσονιέρας στην Αθήνα μπορεί να φτάσει σε ένα ποσόν της τάξης των 6 έως 8 εκατ. δρχ., σχεδόν ισόποσο αποδεικνύεται και το συνολικό κόστος ενοικίασης για πέντε ή έξι χρόνια σπουδών.<p> Μεσίτες και ιδιοκτήτες ακινήτων υποστηρίζουν ωστόσο ότι η μεγάλη ζήτηση για διαμερίσματα στις πόλεις όπου λειτουργούν τριτοβάθμια εκπαιδευτικά ιδρύματα μπορεί να ικανοποιηθεί στο σύνολό της, κάτι που επισημαίνεται και στις επίσημες ανακοινώσεις που έχουν εκδώσει τόσο η Πανελλήνια Ομοσπονδία Ιδιοκτητών Ακινήτων (ΠΟΜΙΔΑ - Σοφοκλέους 15 & Αιόλου, 105 51, Αθήνα, 01- 3216141) όσο και η Ομοσπονδία Μεσιτών Αστικών Συμβάσεων Ελλάδας (ΟΜΑΣΕ - Χαρ. Τρικούπη 34, 106 79, Αθήνα, 01 - 3621930). <p> Στις ανακοινώσεις των δύο ομοσπονδιών τονίζεται σχετικά με το θέμα ότι «η προσφορά είναι τέτοια που μπορεί να εξασφαλίσει και φέτος τον απαραίτητο αριθμό κατοικιών για τη στέγαση όλων των φοιτητών και σε λογικές τιμές». <p> Οι εκπρόσωποι των μεσιτών και των ιδιοκτητών ακινήτων προτείνουν τους ακόλουθους τρόπους για την ανεύρεση φοιτητικής κατοικίας: <p> 1. Από αγγελίες που αναρτούν στους πίνακες ανακοινώσεων των σχολών, αλλά και σε χώρους γύρω από τις σχολές, οι ιδιοκτήτες διαθέσιμων κατοικιών.<p> 2. Από ενοικιαστήρια που αναρτώνται κατά τόπους, αλλά και σε κεντρικά σημεία των πόλεων.<p> 3. Από τις μικρές αγγελίες του ημερήσιου και του ειδικού Τύπου.<p> 4. Από τα γραφεία επίσημων μεσιτών, κατά προτίμηση όσων βρίσκονται κοντά στην περιοχή ενδιαφέροντος. Στοιχεία για μεσιτικά γραφεία σε όλη την Ελλάδα παρέχονται είτε από τους επίσημους κατά τόπους συλλόγους μεσιτών είτε από τα γραφεία των κεντρικών ενώσεων των μεσιτών στην Αθήνα και τη Θεσσαλονίκη (Χαρ. Τρικούπη 24, 01 - 3621930 ή 01 - 3644749 και Συγγρού 26, 031 - 5254423, αντίστοιχα). Διευθύνσεις μεσιτών μπορεί να βρει κανείς και στο Διαδίκτυο, στην ηλεκτρονική σελίδα http: //www.infonet.gr, αλλά και στα γραφεία του Συλλόγου Ελλήνων Κτηματομεσιτών στην Αθήνα (01- 8251485), τη Θεσσαλονίκη (031-263065), την Πάτρα (061-623923) και την Κρήτη (0831-29685). <p> 5. Σε ορισμένα πανεπιστήμια, όπως στο Αριστοτέλειο Θεσσαλονίκης, λειτουργούν ειδικά Γραφεία Στέγασης, όπου οι ενδιαφερόμενοι ιδιοκτήτες ακινήτων προσέρχονται και δηλώνουν τα ακίνητα που προσφέρουν προς ενοικίαση, και στα οποία μπορούν να απευθύνονται οι ενδιαφερόμενοι ενοικιαστές.<p> Από την ΠΟΜΙΔΑ και την ΟΜΑΣΕ τονίζεται ότι οι ενδιαφερόμενοι ενοικιαστές δεν θα πρέπει: <p> * Να πανικοβάλλονται, καθώς η προσφορά είναι ικανοποιητική<p> * Να δεχτούν να καταβάλουν υπερβολικά μισθώματα ή μισθώματα που ξεπερνούν τις οικονομικές τους δυνατότητες<p> * Να ψάχνουν -ειδικά στην Αθήνα- για γκαρσονιέρες, οι οποίες είναι «είδος προς εξαφάνιση», αλλά αντίθετα να οργανώσουν τη συγκατοίκησή τους με άλλους φοιτητές σε δυάρια ή τριάρια, αφού είναι ευκολότερο και σημαντικά οικονομικότερο να βρουν τέτοιου είδους ακίνητα <p> * Να απευθύνονται σε μη επίσημα μεσιτικά γραφεία ή να καταβάλλουν προκαταβολές ή προμήθειες πριν νοικιάσουν οριστικά το ακίνητο<p> * Να βιαστούν στην επιλογή ενός σπιτιού, το οποίο δεν έχουν πριν ελέγξει διεξοδικά για να διαπιστώσουν την κατάσταση στην οποία βρίσκεται (υδραυλικά, ηλεκτρικά - θέρμανση) καθώς και το ιδιοκτησιακό καθεστώς του<p> * Να προχωρήσουν σε οποιαδήποτε συμφωνία χωρίς να υπογράψουν έγγραφο μισθωτήριο, στο οποίο θα αναφέρεται σαφώς το ακίνητο που ενοικιάζεται και το ύψος του μισθώματος <p> Η αγορά στις πανεπιστημιουπόλεις <p> oΗ αγορά της Αθήνας: Οπως επισημαίνει η μεσίτρια κ. Μαριάννα Σταυροπούλου, οι περιοχές της πρωτεύουσας που συγκεντρώνουν τη μεγαλύτερη ζήτηση είναι η ευρύτερη περιοχή γύρω από την πανεπιστημιούπολη, του Ζωγράφου, το Παγκράτι, τα Εξάρχεια, η Κυψέλη, τα Πατήσια, του Γκύζη, οι Αμπελόκηποι και σε εξαιρετικές μόνο περιπτώσεις το Κολωνάκι. Οι τιμές κυμαίνονται από 1.000 έως και 2.000 δρχ. ανά τετραγωνικό μέτρο για παλιά διαμερίσματα, ανάλογα με τον όροφο και τη θέση τους. Οι μη επιπλωμένες γκαρσονιέρες κοστίζουν από 60.000 δρχ. έως και 80.000 δρχ. το μήνα, ενώ για τις επιπλωμένες οι τιμές ξεκινούν από τις 70.000 δρχ. και μπορεί να φτάσουν μέχρι και τις 120.000 δρχ. το μήνα. Οι τιμές για τα δυάρια κυμαίνονται μεταξύ 75.000 δρχ. και 120.000 δρχ., για τα τριάρια από 100.000 έως και 140.000 δρχ. και για τα τεσσάρια από 130.000 έως 200.000 δρχ. <p> Η περίοδος αιχμής είναι από τον Ιούλιο μέχρι και τον Οκτώβριο, ενώ στις περισσότερες περιπτώσεις επιλέγεται η λύση της συγκατοίκησης δύο ή και περισσότερων φοιτητών. Οι περιοχές του κέντρου της Αθήνας είναι προτιμητέες, μιας και προσφέρουν εύκολη πρόσβαση στις σχολές αλλά και στους χώρους ψυχαγωγίας, ενώ ψηλά στη ζήτηση είναι και οι περιοχές που βρίσκονται κατά μήκος του δικτύου του ηλεκτρικού σιδηροδρόμου και των σταθμών του μετρό. <p> Σε αρκετές περιπτώσεις, γονείς από επαρχιακές πόλεις προτιμούν να αγοράσουν ένα μικρό διαμέρισμα προκειμένου να εξασφαλίσουν στα παιδιά τους σταθερή στέγη για τη διάρκεια των σπουδών τους. «Κάθε χρόνο παρατηρείται μια αύξηση των τιμών κατά ποσοστό που κυμαίνεται μεταξύ 5 και 10%» επισημαίνει η κ. Σταυροπούλου, ενώ στις περισσότερες περιπτώσεις οι φοιτητές επιλέγουν τελικά παλιά διαμερίσματα προκειμένου να εξασφαλίσουν χαμηλότερες τιμές. <p> oΗ αγορά της Θεσσαλονίκης: Σύμφωνα με την κτηματομεσίτρια κ. Κωνσταντίνα Παπανακλή, «ένας από τους σημαντικότερους παράγοντες που δυσκολεύουν τη διαδικασία ανεύρεσης κατοικίας στη συμπρωτεύουσα είναι το γεγονός ότι οι περισσότεροι φοιτητές επικεντρώνουν το ενδιαφέρον τους στο κέντρο της πόλης, όπου η προσφορά δεν επαρκεί, με αποτέλεσμα σημαντικές αυξήσεις στα ενοίκια». <p> Και στην περίπτωση της Θεσσαλονίκης, μεγαλύτερη ζήτηση παρατηρείται το διάστημα από τον Ιούλιο μέχρι και τον Οκτώβριο και είναι επικεντρωμένη σε γκαρσονιέρες και δυάρια. Η έλλειψη μεγάλου αριθμού καλών χώρων στο κέντρο της Θεσσαλονίκης οδηγεί αρκετούς φοιτητές και σε άλλες περιοχές στην ανατολική ή τη δυτική πλευρά της πόλης. Οι τιμές για τις γκαρσονιέρες κυμαίνονται μεταξύ 60.000 δρχ. και 80.000 δρχ. το μήνα, τα δυάρια κοστίζουν από 90.000 δρχ. έως 130.000 δρχ. και τα τριάρια από 120.000 δρχ. έως 150.000 δρχ. το μήνα. <p> oΗ αγορά της Πάτρας: Ο Κωνσταντίνος Κοπανιτσάνος, πρόεδρος της εταιρείας Μεσιτική Ακινήτων, αναφέρει ότι «Το εμπορικό κέντρο της πόλης είναι η πλατεία Γεωργίου και οι γύρω από αυτήν περιοχές, οι οποίες εξυπηρετούν τόσο τους φοιτητές των ΑΕΙ στο Ρίο όσο και τους σπουδαστές των ΤΕΙ στο Κουκούλι». Η βόρεια πλευρά της Πάτρας (από την πλατεία Ολγας έως και το Ρίο) εξυπηρετεί όσους πρόκειται να φοιτήσουν σε κάποια πανεπιστημιακή σχολή, ενώ οι νότιες και δυτικές περιοχές της πόλης (ενδεικτικά, από τα Υψηλά Αλώνια έως και την περιοχή Ταραμπούρα) προτείνονται για τους σπουδαστές των τεχνολογικών σχολών. Ανάλογα με την περιοχή, την παλαιότητα του ακινήτου, τη γενικότερη κατάστασή του και τον όροφο όπου βρίσκεται, οι τιμές σε γενικές γραμμές ξεκινούν από τις 60.000 δρχ. και φτάνουν μέχρι τις 80.000 δρχ. το μήνα για τις γκαρσονιέρες, τα δυάρια κοστίζουν από 75.000 δρχ. έως και 110.000 δρχ., τα τριάρια από 100.000 δρχ. έως 130.000 δρχ., τα τεσσάρια από 110.000 δρχ. έως 150.000 δρχ. και τα πεντάρια από 120.000 δρχ. έως και 200.000 δρχ. <p> oΗ αγορά του Ηρακλείου Κρήτης: Σύμφωνα με την κ. Ευαγγελία Νικηταρά, μεσίτρια, το πρόβλημα στην πόλη του Ηρακλείου είναι πάρα πολύ μεγάλο. Η εξαιρετικά μεγάλη ζήτηση για μικρά διαμερίσματα στο κέντρο της πόλης έχει οδηγήσει τις τιμές σε πολύ υψηλά επίπεδα. Είναι χαρακτηριστικό ότι το ενοίκιο για μια γκαρσονιέρα μπορεί να ξεπεράσει ακόμη και τις 70.000 δρχ. το μήνα και για ένα δυάρι τις 100.000 δρχ., ενώ σε αρκετές περιπτώσεις ημιυπόγεια και αποθήκες μετατρέπονται σε μικρά διαμερίσματα. <p> Σε γενικές γραμμές, πάντως, έξω από το κέντρο της πόλης οι μέσες τιμές για γκαρσονιέρες κυμαίνονται μεταξύ 45.000 δρχ. και 65.000 δρχ. και για δυάρια από 60.000 δρχ. έως 80.000 δρχ. το μήνα. Οι υψηλές τιμές των μικρών διαμερισμάτων έχουν συμπαρασύρει και αυτές των μεγαλύτερων, οπότε τα τριάρια κοστίζουν από 90.000 δρχ. έως και 130.000 δρχ. το μήνα και τα τεσσάρια από 120.000 δρχ. έως και 150.000 δρχ. Για τα καινούργια διαμερίσματα οι τιμές είναι αυξημένες κατά 20.000 δρχ. έως και 40.000 δρχ. το μήνα. <p> Ανάλογα με τη σχολή φοίτησης, η κ. Νικηταρά προτείνει, εκτός από το κέντρο του Ηρακλείου, για την Ιατρική Σχολή, το Φυσικό και το Βιολογικό τις περιοχές Χανιόπορτα, Θερισσό, Καμίνια και Γιόφυρο έως Αμμουδάρα και για το Μαθηματικό, το Χημικό ή το τμήμα Πληροφορικής τις περιοχές ανατολικά και δυτικά της λ. Κνωσού, τα Τρία Πεύκα, όπως και τις περιοχές Μπεντεβή, Κηπούπολη, Aγιο Ιωάννη, Μεσαμπελιές και Φορτέτσα.<p> oΗ αγορά των Ιωαννίνων: Ακόμη μεγαλύτερο εμφανίζεται το πρόβλημα στα Ιωάννινα. Οπως δηλώνει ο μεσίτης κ. Νίνης, υπάρχουν ελάχιστα διαθέσιμα ακίνητα στο κέντρο της πόλης και σε πολλές περιπτώσεις οι φοιτητές αναγκάζονται να αναζητήσουν στέγη στα περίχωρα των Ιωαννίνων. «Τα διαμερίσματα και οι γκαρσονιέρες εξαφανίζονται αμέσως μόλις προσφερθούν για ενοικίαση και οι τιμές έχουν φτάσει σε υψηλότατα επίπεδα», τονίζει. Για μια γκαρσονιέρα το ενοίκιο μπορεί να φτάσει μέχρι και τις 80.000 δρχ. το μήνα και για ένα δυάρι μέχρι και τις 90.000 δρχ. <p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
