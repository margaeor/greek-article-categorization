<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 21/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ, ΑΠΟΣΤΟΛΗ</b><p>

Του ΑΛ. ΣΠΥΡΟΠΟΥΛΟΥ<p>
 Ποιο είναι το πιο σίγουρο στοίχημα, σίγουρο ότι θα το χάσει κανείς όχι ότι θα το κερδίσει, της σημερινής βραδιάς; Μα, ότι υπάρχει περίπτωση να πέσει 100% μέσα στις ενδεκάδες της Ολλανδίας και της Γαλλίας. Αν αυτές οι δύο ομάδες είναι που (με την άδεια των Ιταλών και των Πορτογάλων) θα φτάσουν ν' αναμετρηθούν στον τελικό της 2ης Ιουλίου στο Ρότερνταμ, τότε το αποψινό πρώτο ραντεβού στο Αμστερνταμ Αρένα δεν πρόκειται να έχει την παραμικρή σχέση μ' εκείνο που μέλλει να συμβεί σε μιάμιση εβδομάδα. Γιατί τώρα, για τους προπονητές, η απόλυτη προτεραιότητα (με την πρόκριση στους «8» εξασφαλισμένη απ' την περασμένη Παρασκευή) είναι η συντήρηση δυνάμεων, οι προφυλάξεις απ' τους μικροτραυματισμούς και τον κίνδυνο της κίτρινης κάρτας, επιπλέον η έγνοια για τις ενδότερες ισορροπίες και η κατανομή, ενδεχομένως, του χρόνου συμμετοχής. Το μόνο βέβαιο είναι πως οι βασικοί επί σκηνής θα 'ναι λιγότεροι απ' τους βασικούς που θα καθήσουν στον πάγκο. <p>
 <b>ΟI ΓAΛΛΟI</b><p>
 Ο Ροζέ Λεμέρ, που την Κυριακή είχε τα γενέθλιά του και το καλύτερο δώρο που πήρε ήταν η επίσκεψη-έκπληξη του πατέρα του, ξέρει τι ομάδα διαθέτει. «Δύο χρόνια στο επίκεντρο του ενδιαφέροντος, έμαθαν πια να κοντρολάρουν την πίεση» και, μολονότι η ζωή τους στο προκριματικό γκρουπ δεν κύλησε ανέμελη, «η ομάδα του '98 είναι σχεδόν όλη πάλι εδώ, με τα εφόδια στο οπλοστάσιο και δίχως κανένα λόγο να φοβούνται τον οποιονδήποτε». Ξέρει επίσης, ο Λεμέρ, ότι σήμερα δεν έχουν τίποτα ν' αποδείξουν. Το πολύ πολύ να βγουν δεύτεροι στο γκρουπ, που σημαίνει προημιτελικός στο Μπριζ (εκεί όπου έκαναν τις δύο νίκες τους με Δανία, Τσεχία) και ημιτελικός στις Βρυξέλλες (όπου, ιδίως μετά και το νοκ άουτ των Βέλγων, όλοι οι γαλλόφωνοι Βαλόνοι θα 'ναι σίγουρα στο πλευρό τους). Διόλου άσχημα.<p>
 Ο, τι ήταν ν' αποδείξουν, ώστε να βάλουν και σε μια τάξη τη σχέση τους με το γαλλικό Tύπο που στην αρχή έκανε μποϊκοτάζ στις συνεντεύξεις Tύπου του προπονητή επειδή οι παίκτες έμοιαζαν απρόθυμοι να (συν) εμφανίζονται σ' αυτές, το απέδειξαν κιόλας. Τι; <p>
 Οτι έχουν το, μακράν, πιο ισορροπημένο συγκρότημα στο EURΟ 2000 κι ότι, σε σχέση με το France '98, φαίνονται ακόμη περισσότερο ποιοτικοί λόγω της εκρηκτικότητάς τους στην επίθεση (δεν είναι συμπτωματικό ότι και στα δύο παιχνίδια τους εφέτος, «man of the match» αναδείχθηκε ο Ανρί). Αλλά και λόγω της φανταστικής φόρμας του Ζιντάν που πριν από δύο χρόνια, μεταξύ μας, ήταν παρών-απών πριν από τον τελικό, ενώ τώρα κινεί όλα τα νήματα σαν σούπερ μαέστρος, προς το παρόν ο υπ' αριθμόν ένα υποψήφιος για τον τίτλο του MVP της διοργάνωσης.<p>
 <b>ANAKΟYΦIΣH</b><p>
 «Η πρώτη νίκη μάς αποφόρτισε, στα αποδυτήρια κυριαρχούσε η ανακούφιση, μας έφυγαν όλα τα νεύρα» εξομολογήθηκε ο «Ζιζού» προ ημερών στο Μπριζ. Τρία-μηδέν το '98 τη Νότια Αφρική στην πρεμιέρα, 3-0 εδώ τη Δανία. «Αν και πρωταθλητές κόσμου, ακόμη πεινάμε για επιτυχίες» ήταν η κουβέντα που ακούστηκε σαν προειδοποίηση, έως και απειλή, από το βιρτουόζο του οποίου η συνεργασία με Ανρί-Ανελκά φέρνει τον απόλυτο εφιάλτη μπροστά στα μάτια του τερματοφύλακα.<p>
 Οι Ολλανδοί όμως, με μόνον είκοσι καλά λεπτά σε σύνολο 180, ακόμη έχουν ν' αποδείξουν κάμποσα. Τα πόδια φαίνεται να σέρνονται απ' την ένταση, στις ιδέες η πρωτοτυπία σπανίζει (κάτι διαφορετικό, δηλαδή, απ' τη στάνταρ κυκλοφορία και τη συνήθη αναμονή της κατάλληλης στιγμής για την κάθετη πάσα, να την πάρει ο σέντερ φορ, να κρατήσει την μπάλα, να 'ρθουν οι άλλοι να δώσουν στηρίγματα), στα ματς ο χρόνος τρέχει σαν εχθρός τους, πολυτιμότερος παίκτης για την ώρα είναι ο Φαν Ντερ Σαρ! <p>
 <b>MΠΛΟKΟ</b><p>

Η Οράνιε, λοιπόν, δυσκολεύεται ν' ανταποκριθεί στο χρώμα και στον ηλεκτρισμό της πορτοκαλί θάλασσας-εξέδρας. Οι Δανοί είχαν την εξυπνάδα να πιέζουν τον Φρανκ Ντε Μπουρ με το που γινόταν κάτοχος της μπάλας, έτσι πολλές ψηλές μακρινές πάσες έφυγαν στο βρόντο, το μαγικό του Ράικααρντ να βάλει δεξιά τον Ζέντεν δεν λειτούργησε, ο Φαν Μπρόνκχορστ ως αριστερός μπακ (ενώ στη Ρέιντζερς είναι κεντρικός χαφ) πήρε δύο κίτρινες κάρτες σε ισάριθμα παιχνίδια, βραχυκύκλωμα. Αίφνης, με μια ιδιοφυή κίνηση του Μπέρχκαμπ και με τον Κλάιφερτ ν' ανακαλύπτει εκείνο το στενό διαδρομάκι προς την εστία του Σμάικελ, λες και βγήκε ήλιος που μονομιάς διέλυσε το σκοτάδι.<p>
 «Δεν έχω αντίρρηση να μιλήσουμε για συστήματα και τακτικές» είπε, μετά, ο κόουτς. «Ομως όλα ξεκινούν απ' την αφοσίωση, τη μαχητικότητα, την ψυχή. Κι όλα καταλήγουν, πάλι, εκεί. Εχω εντυπωσιαστεί απ' το πάθος άλλων ομάδων. Το δικό μας δεν θα 'λεγα πως είναι ό,τι καλύτερο! ».<p>
 <b>ΓKAΦA</b><p>
 Ο ομοσπονδιακός προπονητής τα θέλει, απόψε, όλα δικά του. Και κανένα ρίσκο να μη αναλάβει φτιάχνοντας την ενδεκάδα, αλλά και τη νίκη να πάρει. Το μοναδικό αποτέλεσμα που διασφαλίζει, ώς και το φινάλε του τουρνουά, το πλεονέκτημα έδρας. Με ισοπαλία ή ήττα, η Ολλανδία θα δώσει προημιτελικό στο Μπριζ και, αν προκριθεί, ημιτελικό στις Βρυξέλλες. Μα οι Ολλανδοί φαν, μήνες τώρα, έχουν αγοράσει εισιτήρια για προημιτελικό στο Ρότερνταμ, την πιο ποδοσφαιρική έδρα της Εθνικής, και ημιτελικό στο Αμστερνταμ! Κι εννοούν να δουν τον Ντάβιντς και τον Σταμ, όχι τον Μπλαν ή τον Μαλντίνι.<p>
 Το απίστευτο, όμως, είναι ότι εναντίον της Δανίας στο τελευταίο δεκάλεπτο άραξαν αντί να κυνηγήσουν το τέταρτο γκολ (με το 4-0 απόψε κι η ισοπαλία θα 'ταν αρκετή). Οι Γάλλοι, με τη Δανία το τρίτο γκολ (που κάνει όλη τη διαφορά) το 'βαλαν στο 93'.<p>
 Οι Ολλανδοί δεν ασχολήθηκαν να ξέρουν, ίσως επειδή όταν γίνονται οι άλλες αναμετρήσεις στη διοργάνωση αυτοί προτιμούν να παίζουν χαρτιά, μα και κανείς δεν τους το σφύριξε απ' έξω. «Αν το ξέραμε, είχαμε πολύ καλές πιθανότητες να φτάσουμε στο 4-0. Αλλά ποτέ δεν πέρασε απ' το μυαλό μας. Το βασικό ήταν να νικήσουμε και να προκριθούμε. Ούτε απ' τον πάγκο ακούσαμε τίποτα» ομολόγησε ο Φαν Μπρόνκχορστ. Δεν είναι αφοπλιστικά ηλίθιο; <p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
