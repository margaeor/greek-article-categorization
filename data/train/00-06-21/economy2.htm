<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 21/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Η απάντηση είναι απλή: τίποτα δεν αλλάζει άμεσα για τους πολίτες για 6 ακόμη μήνες. Η συμφωνία αυτή θα επηρεάσει κυρίως τις αγορές κεφαλαίου και συναλλάγματος, οι οποίες από αύριο θα γνωρίζουν οριστικά και τελεσίδικα ότι σε 6 μήνες 340,7 δραχμές θα ανταλλάσσονται πλέον με ένα ευρώ και το νόμισμα δραχμή θα έχει την ίδια συναλλαγματική σταθερότητα με το μάρκο, μέχρι να «εξαφανισθεί» πρακτικά από την 1/1/2002 μέσα στο ευρώ.<p>
Πουθενά δεν μπορεί να δει κανείς σήμερα το ευρώ, εκτός από τις φωτογραφίες που έχουμε δει στα ΜΜΕ από τα χαρτονομίσματα που τυπώνονται για να χρησιμοποιηθούν μετά από ενάμιση χρόνο, όταν θα αρχίσει και η κυκλοφορία του. Μέχρι τότε, το ευρώ είναι εικονικό νόμισμα που υπάρχει μόνο μέσα από τη σταθερή ισοτιμία του με τα ένδεκα και από 1/1/2001 δώδεκα νομίσματα που συμμετέχουν στη ζώνη του ευρώ και χρησιμοποιείται κατά βάση στις συναλλαγές μεταξύ των χρηματοπιστωτικών οργανισμών.<p>
Σε όλες σχεδόν τις χώρες της ζώνης του ευρώ τα μεγάλα αλλά και τα μικρότερα εμπορικά καταστήματα αναγράφουν τις τιμές των προϊόντων και των υπηρεσιών που προσφέρουν στο τοπικό νόμισμα, αλλά και το ισοδύναμό του σε ευρώ. Το ίδιο θα πρέπει να αρχίσει να γίνεται και στην Ελλάδα υποχρεωτικά από την 1/1/2001 αλλά πολλοί θα αρχίσουν και από αυτό το καλοκαίρι.<p>
Αμεσα δεν θα αλλάξει τίποτα, αλλά ο καταναλωτής θα αρχίσει σταδιακά να συνηθίζει την αποτίμηση των προϊόντων σε δεκαδικά ψηφία του ευρώ. Παράλληλα, βέβαια, η αποτίμηση σε ευρώ θα δημιουργήσει μια «πίεση» για εναρμόνιση τιμών μεταξύ Ελλάδας και των υπόλοιπων χωρών της ζώνης, η οποία όμως θα γίνει περισσότερο ουσιαστική όταν θα πάψει η κυκλοφορία της δραχμής.<p>
Οπωσδήποτε, οι τιμές των προϊόντων και των παρεχόμενων υπηρεσιών είναι αυτές που θα συγκλίνουν. Για παράδειγμα, οι τιμές των εισαγόμενων προϊόντων θα τείνουν να εναρμονισθούν με τις αντίστοιχες στη ζώνη του ευρώ (και αυτή θα είναι κατά γενική παραδοχή μια προς τα πάνω εναρμόνιση), το ίδιο και οι υπηρεσίες (με τάση εναρμόνισης προς τα κάτω). Οι αμοιβές δεν αναμένεται να εναρμονισθούν άμεσα, καθώς η εισοδηματική πολιτική των κυβερνήσεων στο μέλλον θα κινείται σε επίπεδα κάτω του ποσοστού αύξησης της παραγωγικότητας. Αυτός ο τρόπος μεταβολής δεν θα επιτρέπει την ταχεία σύγκλιση αμοιβών στην Ελλάδα με τις άλλες χώρες. Το αποτέλεσμα είναι βέβαια μια περαιτέρω απώλεια αγοραστικής δύναμης με την είσοδο του ευρώ.<p>
Από την 1/1/2001, με την έναρξη της σταθερής πλέον ισοτιμίας μεταξύ της δραχμής και του ευρώ στις 340,7 δρχ./ ευρώ ο δανεισμός σε δραχμές θα είναι δανεισμός σε ευρώ. Αυτό σημαίνει ότι τα επιτόκια δανεισμού θα είναι πλέον τα επιτόκια που δανείζονται και οι υπόλοιποι Eυρωπαίοι. Υπολογίζεται ότι μέχρι το τέλος του έτους το επιτόκιο του ευρώ θα είναι περίπου 4,50% - 4,75%. Αυτό σημαίνει ότι οι εμπορικές τράπεζες θα υποχρεωθούν να μειώσουν μέχρι τότε τα επιτόκια δανεισμού σχεδόν στο μισό του σημερινού. Βέβαια, ακόμη και σήμερα μπορεί κάποιος να δανεισθεί με επιτόκια ελαφρώς μεγαλύτερα του ευρώ εφόσον συνάψει δάνειο σε συνάλλαγμα. Από αύριο μέχρι την 1/1/2001 τα δραχμικά επιτόκια θα μειωθούν και θα συγκλίνουν στα αντίστοιχα του ευρώ.<p>
Πράγματι, τα επιτόκια των καταθέσεων θα μειωθούν ακόμη περισσότερο πριν μειωθούν τα επιτόκια δανεισμού. <p>
Οι αποταμιευτές θα μπορούν να μεταφέρουν το ταμιευτήριό τους σε νέου τύπου καταθέσεις, αλλά και σε αμοιβαία κεφάλαια είτε σταθερής απόδοσης, είτε μετοχικά, είτε μικτά.<p>
Είναι καταθετικά προϊόντα που στηρίζονται στα παράγωγα και επιτρέπουν στον <p>
καταθέτη ασφάλεια για το κεφάλαιό του και αποδόσεις οι οποίες <p>
συνδέονται με διάφορους τρόπους με την εξέλιξη των χρηματιστηριακών αγορών.<p>
Δεν είναι διαδεδομένα στην Ελλάδα, αλλά, με την ένταξη στη ζώνη του ευρώ και την ενσωμάτωση του εγχώριου τραπεζικού συστήματος στο ευρωπαϊκό, κάθε τράπεζα υποχρεώνεται να πουλάει στους πελάτες της όλα τα υπάρχοντα προϊόντα προκειμένου να κρατήσει την πελατεία της. Με άλλα λόγια, όλες οι τράπεζες θα πουλάνε όλα τα προϊόντα σε συνθήκες όπου τα υποκαταστήματα των τραπεζών θα μοιάζουν με τραπεζικά σούπερ-μάρκετ.<p>
Η ένταξη της δραχμής στο ευρώ ισοδυναμεί με την εκκίνηση μιας διαδρομής της οποίας ο πρώτος σταθμός θα είναι μετά από 18 μήνες η απόσυρση της δραχμής από την «τσέπη» μας και η αντικατάστασή της με το ευρώ. Το ΧΑΑ οπωσδήποτε θα αναβαθμισθεί -πιθανότατα το φθινόπωρο- αλλά με την ένταξη στη ζώνη του ευρώ οι επενδύσεις στο Xρηματιστήριο αποτελούν πλέον μέρος της ευρύτερης χρηματιστηριακής αγοράς, η οποία συγκεντρώνεται πλέον σε δύο «πόλους»: εκείνον που θα έχει κέντρο το Λονδίνο και τη Φρανκφούρτη και τον άλλον, με κέντρο το Παρίσι. Ομως, η πλήρης απελευθέρωση της κίνησης κεφαλαίων μεταξύ Ε.Ε. και ΗΠΑ θα οδηγήσει σε ταχύτατες εξελίξεις με άξονα την συγκεντροποίηση των αγορών στην Ευρώπη. Το «ανεξάρτητο» ΧΑΑ θα είναι πολύ σύντομα μια ανάμνηση καθώς οι εξελίξεις αυτές θα οδηγήσουν στην ενσωμάτωσή του στις ευρωπαϊκές αγορές. Αλλωστε, σε λιγότερο από έναν χρόνο όλα τα μεγάλα Xρηματιστήρια θα έχουν στην Αθήνα «τοπικά» υποκαταστήματα, μέσα από τα οποία οι εγχώριοι επενδυτές θα μπορούν - μπορούν και σήμερα μέσα από τις χρηματιστηριακές εταιρείες ή το Internet - να επενδύουν σε κάθε Xρηματιστήριο.<p>
Αυτό θεωρείται περισσότερο από βέβαιο, αλλά πολλοί είναι εκείνοι που έχουν ήδη στραφεί σε επενδύσεις στα Xρηματιστήρια των αναδυόμενων αγορών με αρκετά υψηλό ρίσκο. Αυτό εκτιμάται ότι θα επεκταθεί στη συνέχεια, καθώς οι αγορές των Bαλκανίων και της Κ.Α. Ευρώπης αναδεικνύονται σε αγορές με μεγάλες αποδόσεις αλλά και πολύ ψηλό ρίσκο.<p>
Η φορολογική εναρμόνιση είναι ένα από τα μεγαλύτερα προβλήματα του ευρώ. Οι εξελίξεις στο επίπεδο αυτό είναι, στην καλύτερη περίπτωση, πολύ αργές. Ομως, η «ιδέα» που προωθείται τελευταία στην Ε.Ε. και έχει αρχίσει να βρίσκει θιασώτες και στην Ελλάδα είναι η μείωση της φορολογίας -με την προϋπόθεση της μείωσης της φοροδιαφυγής- αλλά κυρίως όσον αφορά τις επιχειρήσεις. Η μείωση όμως της φορολογίας στις επιχειρήσεις, σαν μέσο ενίσχυσης της επιχειρηματικής δραστηριότητας, θα συνοδεύεται από μείωση των δημοσίων δαπανών κυρίως στους τομείς που αφορούν το κοινωνικό κράτος. Η μείωση της φορολογίας των μισθωτών δεν είναι στις «προτεραιτότητες» της Κομισιόν...<p>
Επισήμως, η απόφαση αυτή πάρθηκε στις αρχές του χρόνου, όταν επιβεβαιώθηκε η δυνατότητα ικανοποίησης των κριτηρίων του Μάαστριχτ. Ομως, στην πραγματικότητα η απόφαση για να ξεκινήσει η διαδικασία ένταξης πάρθηκε πριν από δύο χρόνια. Στις αρχές του 1998, περίπου 6-7 μήνες μετά το ξέσπασμα της κρίσης στην Ν.Α. Ασία, ο πρωθυπουργός σε συνεργασία με τον υπουργό Εθνικής Οικονομίας Γιάννο Παπαντωνίου και τον διοικητή της Τράπεζας της Ελλάδος Λουκά Παπαδήμο αξιολόγησαν την κατάσταση της ελληνικής οικονομίας ως ιδιαίτερα κρίσιμη, λόγω των επιπτώσεων της νομισματικής κρίσης. Αποφάσισαν ότι η μόνη διέξοδος θα ήταν η αναζήτηση ασφάλειας στη ζώνη του ευρώ που επρόκειτο σε λίγους μήνες να δημιουργηθεί. Αρχισαν αμέσως τις συνεννοήσεις με την Ε.Ε, η οποία είδε με «καλό μάτι» την απόφαση αυτή καθώς δεν θα ήθελαν με κανέναν τρόπο να «κουβαλάει» μαζί της η Ε.Ε. το ενδεχόμενο μιας σοβαρής κρίσης μέσα από την ελληνική οικονομία. Το κόστος του «εισιτηρίου» για να μπει η Ελλάδα στη διαδικασία ένταξης ήταν η υποτίμηση και η επίσπευση της απελευθέρωσης των αγορών, που άρχισαν αμέσως με την ένταξη της δραχμής στον Μηχανισμό Συναλλαγματικών Ισοτιμιών. Πράγματι, η επόμενη κρίση δεν άργησε να έρθει το καλοκαίρι της ίδιας χρονιάς, με το χρεωστάσιο της Ρωσίας. Η παρουσία της δραχμής μέσα στον ΜΣΙ μείωσε τις συνέπειες της κρίσης και άρχισε πλέον με τον προϋπολογισμό του 2000, που ψηφίσθηκε λίγους μήνες μετά την έκρηξη της κρίσης στη Ρωσία, η τελική διαδρομή για την ένταξη...





	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
