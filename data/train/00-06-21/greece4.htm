<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 21/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




<b>ΣYNENTEYΞH</b><p>
 Στην Iωάννα Σωτήρχου <p>
 <font size=4><b>«Ο</b></font>ι πραγματικοί τρομοκράτες είναι αυτοί που σκορπίζουν τη φτώχεια και το θάνατο από τη Γιουγκοσλαβία ώς το Ιράκ κι από την Κολομβία ώς τον Καύκασο». Είναι τα λόγια αυτού που για σειρά ετών μάς παρουσίαζαν οι διωκτικές αρχές ως τον υπ' αριθμόν ένα τρομοκράτη, του ανθρώπου που «τίμησαν» ονομαστικώς ακόμη και εκθέσεις του Στέιτ Ντιπάρτμεντ, του Γιώργου Μπαλάφα. <p>
 Μπορεί βέβαια να αθωώθηκε για τις δολοφονίες και τις τρομοκρατικές ενέργειες στις οποίες τον ενέπλεκαν, αλλά πρόσφατα οδηγήθηκε ξανά στη φυλακή για κατοχή...ναρκωτικών, παρά το γεγονός ότι έχει εκτίσει υπερδιπλάσιο χρόνο από αυτόν της καταδίκης του, προφυλακισμένος για κατηγορίες από τις οποίες αθωώθηκε. Μέσα από τη φυλακή, και μάλιστα την περίοδο που χτύπησε η 17Ν, μας μιλά για την τελευταία δίωξή του, τη ζωή του πριν και μετά τις... εμπλοκές, τον Αβραάμ Λεσπέρογλου και, φυσικά, την τρομοκρατία και τη 17Ν.<p>
 _ Από φερόμενος «δολοφόνος» και «τρομοκράτης», κατηγορίες από τις οποίες αθωωθήκατε, καταδικάζεστε για κατοχή ναρκωτικών. Τι εξήγηση δίνετε; <p>
 _ «Οι επιτελείς της Ασφάλειας, όταν με συνέλαβαν το 1992, αφού προσπάθησαν κρατώντας με επί 12 ώρες στο αεροδρόμιο να με κάνουν να συνεργαστώ μαζί τους, αποφάσισαν να μου "φορτώσουν" 6, 5 κιλά χασίς και τρία πιστόλια, εκ των οποίων το ένα είχε ανακοινωθεί πολύ νωρίτερα ότι είχε βρεθεί από την τουρκική αστυνομία στην Κωνσταντινούπολη. Πιστεύω για δύο λόγους: Πρώτον, στη λογική του περιβόητου αμερικανικού "Νarcoterrorism", για να φανεί ότι η "τρομοκρατία" 

ταυτίζεται με τη διακίνηση ναρκωτικών. Βλέπετε πως συκοφαντούν όλα τα κινήματα 

της εποχής μας με αυτόν τον τρόπο. Και δεύτερον, για να είναι σίγουροι, επειδή 

αυτοί γνώριζαν πόσο διάτρητα ήταν τα υπόλοιπα κατηγορητήρια εις βάρος μου, ότι 

θα πετύχουν μια πολύχρονη φυλάκισή μου.<p>
 Ομως τα πράγματα δεν ήρθαν έτσι όπως ήθελαν. Ο κ. Νηστικάκης βιάστηκε να μιλήσει για το 45άρι της 17Ν, με αποτέλεσμα την επομένη οι εφημερίδες να μιλούν για φιάσκο, και άργησε να ανακοινώσει την εύρεση των 6, 5 κιλών χασίς, ενώ είχε μιλήσει αρχικά για μικροποσότητα, με αποτέλεσμα και πάλι να προκαλέσει τη χλεύη των πάντων.<p>
 Στην πρόσφατη δίκη μου όλα αυτά αποκαλύφθηκαν σε όλο τους το εύρος. Φάνηκε πεντακάθαρα όχι μόνο ο "δάκτυλος" των διωκτικών αρχών αλλά και τα κίνητρα των σκευωρών. Γι' αυτό ακριβώς ο μεν εισαγγελέας πρότεινε την απαλλαγή μου, το δε δικαστήριο αποφάσισε την ενοχή μου. Αθωώνοντάς με θα παραδεχόταν ότι οι υπηρεσίες ασφαλείας σκευώρησαν εν ψυχρώ εναντίον μου, και κάτι τέτοιο είναι αδύνατο για ένα αστικό δικαστήριο, ειδικά στην εποχή μας. Αλλά μου επέβαλε μια 

τόσο μικρή ποινή, απλώς για να τηρηθούν τα προσχήματα, αθωώνοντάς με ουσιαστικά. Η υποκρισία, ωστόσο, αποκαλύπτεται από την απόφασή του να μην προσμετρήσει στην ποινή που μου επέβαλε χρόνο φυλάκισης 26 μηνών συν ημερομίσθια 20 μηνών, δηλαδή συνολικά φυλάκιση 46 μηνών της περιόδου '95 έως '97, γιατί δήθεν ο παραπάνω χρόνος αφορούσε έκτιση ποινής για αδικήματα που στο εφετείο αθωώθηκα και δεν συνέπεσαν οι δύο καταδίκες για να συνδεθούν. Το αποτέλεσμα είναι να ξαναβρεθώ στη φυλακή, τυπικά, για γραφειοκρατικούς λόγους, 

αλλά ουσιαστικά επειδή για μια ακόμη φορά η "τυφλή δικαιοσύνη" "αφουγκράστηκε" 

τις επιθυμίες των εγχώριων και των υπερατλαντικών διωκτών μου». <p>
 - Πολύχρονη παραμονή στη φυλακή, αθωώσεις, εντάλματα, προφυλακίσεις μέχρι νεοτέρων απαλλαγών, εφτάμισι χρόνια φυγοδικίας, συνολικά 15 χρόνια διώξεων. Ποιες σκέψεις δημιουργεί αυτή η μεταχείριση; <p>
 - «Κοιτάξτε, δεν νιώθω γενικά και αφηρημένα αδικημένος. Οργισμένος ναι, παραπονεμένος όχι. Οπως έχω γράψει και μέσα από τις φυλακές το 1996 "δεν με ενδιαφέρει να πείσω για την αθωότητά μου τους διώκτες μου· με νοιάζει να πείσω 

για το δίκιο μου όσους τους ανέχονται". Οι διωκτικές αρχές επέλεξαν το 1985, λόγω της συγγένειας αλλά και της φιλίας που με συνέδεαν με τον Χρήστο Τσουτσουβή, καθώς και της ένταξής μου στον αυτόνομο χώρο, να μου αποδώσουν τον 

τίτλο του "υπ' αριθμόν ένα τρομοκράτη". Εγώ από την πλευρά μου επέλεξα τη φυγοδικία, γιατί δεν πίστευα στην "αμεροληψία της δικαιοσύνης", ούτε είχα καμία διάθεση να γίνω "κιμάς" από την κατασταλτική ανθρωπομηχανή. Πέρασα δύσκολα, κουράστηκα, κινδύνεψα, αλλά ήξερα ότι βιώνω ένα από τα ενδεχόμενα που 

αντιμετωπίζει κάθε αγωνιστής που γνωρίζει ότι το κράτος είναι ο κεντρικός μηχανισμός εξουσίας της άρχουσας τάξης και όχι η κοινωνική οργάνωση διαχείρισης και διεύθυνσης· που θεωρεί ότι η τρομοκρατία αποτελεί συστατικό στοιχείο και απαραίτητη επιλογή του κράτους, αλλά που ξέρει επίσης ότι η κοινωνική βία αποτελεί δικαίωμα και υποχρέωση των καταπιεσμένων.<p>
 Με την ίδια λογική, τις ίδιες ιδέες συνέχισα να κινούμαι και μετά τη σύλληψή μου μέχρι σήμερα. Διεκδικώ την ελευθερία μου και είμαι ενταγμένος στο αντικαθεστωτικό κίνημα για την απελευθέρωση της κοινωνίας».<p>
 - Σε ποια φάση της ζωής σας σάς βρήκε η νέα αυτή «περιπέτεια»; <p>
 - «Προσωπικά, σε μια ιδιαίτερη φάση. Το παιδί μου είναι τριών μηνών και βρίσκομαι στην κατεύθυνση κάποιου βαθμού επαγγελματικής επανασύνδεσης. Παράλληλα όμως με βρίσκει σε μια φάση που, ύστερα από πολλά χρόνια, αποκτώ ενεργείς και οργανικές σχέσεις με το αντικαθεστωτικό κίνημα, όχι πλέον ως "αντικείμενο" κοινωνικής αλληλεγγύης - ρόλος οπωσδήποτε ευπρόσδεκτος για έναν φυλακισμένο, όμως όχι ευχάριστος-, αλλά ως "υποκείμενο" που συμμετέχει στις συλλογικότητες και τις κινητοποιήσεις τους».<p>
 - Αυτό φαίνεται να είναι το τελευταίο επεισόδιο σε ένα κακοστημένο όπως αποδείχτηκε σίριαλ. Τι σκοπεύετε να κάνετε από 'δώ και πέρα; <p>
 «Αυτό που θα έκανα και αν δεν είχα πρωταγωνιστήσει, παρά τη θέλησή μου, σε αυτό το κακοστημένο σίριαλ. Σε κοινωνικό επίπεδο να ζήσω μια "φυσιολογική" ζωή 

και σε πολιτικό να ενισχύσω με όσες δυνάμεις και δυνατότητες διαθέτω κάθε αγώνα αντίστασης στη νεοφιλελεύθερη λαίλαπα και στην ιμπεριαλιστική βαρβαρότητα, κάθε απόπειρα για ένα κίνημα αντιγραφειοκρατικό, αντιεξουσιαστικό 

και απελευθερωτικό».<p>
 - Ενα μέρος των κατηγοριών από τις οποίες απαλλαχθήκατε καλείται να αντιμετωπίσει και ο Λεσπέρογλου. Θα διακινδυνεύατε κάποια πρόβλεψη; <p>
 - « Πράγματι, ο βασικός όγκος των κατηγοριών που αντιμετωπίζει ο Αβραάμ Λεσπέρογλου είναι ουσιαστικά ο ίδιος με αυτόν που αντιμετώπισα κι εγώ. Επειδή γνωρίζω τις υποθέσεις και έχω μελετήσει εξαντλητικά τις σχετικές δικογραφίες, είμαι βέβαιος ότι και τα δικά του κατηγορητήρια είναι εξίσου διάτρητα. Επομένως, κανένα δικαστήριο που σέβεται στοιχειωδώς τον εαυτό του δεν μπορεί να τον καταδικάσει για το παραμικρό. Ομως, όπως έχει αποδειχθεί πολλές φορές, οι δίκες μπορεί να γίνονται μέσα στα δικαστήρια, αλλά σε μεγάλο βαθμό η κατάληξή τους αποφασίζεται εκτός αυτών. Εξαρτώνται από το γενικό πολιτικό κλίμα, από τις πιέσεις που θα ασκηθούν στους δικαστές, από το κίνημα αλληλεγγύης που θα αναπτυχθεί. Με ανησυχούν λοιπόν ιδιαίτερα οι εξοντωτικές ποινές που του έχουν επιβληθεί μέχρι τώρα για γελοία αδικήματα: 3, 5 χρόνια για 

πλαστογραφία και άλλα τόσα χρόνια για ανυποταξία. Eπίσης και οι κινήσεις που γίνονται για ψήφιση νέου "αντιτρομοκρατικού" νόμου. Ολα αυτά δείχνουν ότι οι διωκτικοί μηχανισμοί, και για να δώσουν δείγματα καλής συμπεριφοράς στους υπερατλαντικούς ηγεμόνες, θα επιδιώξουν την εξοντωτική καταδίκη του Αβραάμ Λεσπέρογλου. Οπως όμως φάνηκε και στην περίπτωσή μου, οι εγκέφαλοι του Λάνγκλεϊ και οι ποικίλοι αν-εγκέφαλοι υφιστάμενοί τους, όσο επικίνδυνοι και ισχυροί κι αν είναι, δεν τα καταφέρνουν πάντα και τόσο καλά».<p>
 - Αμέσως μετά τη δολοφονία του στρατιωτικού ακόλουθου της βρετανικής πρεσβείας 

από τη 17Ν, η ελληνική κυβέρνηση δήλωσε ότι θα προχωρήσει σε νομοθετικές αλλαγές σχετικές με τρομοκρατικές υποθέσεις και ότι θα υπογράψει το μνημόνιο για την ελληνοαμερικανική συνεργασία. Ποια είναι η γνώμη σας για όλα αυτά, ποιον εξυπηρετεί τελικά η 17Ν; <p>
 - «Δυστυχώς η κυβέρνηση Σημίτη δείχνει την πρόθεσή της να εναρμονιστεί πλήρως με τα ουρλιαχτά "των λύκων της αντιτρομοκρατίας". Με τις κραυγές των νοσταλγών 

των παρακρατικών συμμοριών της εποχής του '50 και του '60, της εποχής των βασανιστηρίων, των στρατοδικείων, των δολοφονιών και των εκτελεστικών αποσπασμάτων. Της εποχής του κράτους των Ειδικών Νόμων.<p>
 Αναμφίβολα η 17Ν με την ενέργειά της έδωσε την αφορμή στους μεν Αμερικανούς να 

εντείνουν τις πιέσεις τους, στη δε κυβέρνηση να υποχωρήσει ευκολότερα. Με ενοχλεί πάντως εξαιρετικά η ιερή αγανάκτηση των Αμερικανών και των Bρετανών ιμπεριαλιστών για την τρομοκρατία, ενώ είναι γνωστό σε όλον τον πλανήτη ότι αυτοί είναι οι πραγματικοί τρομοκράτες, αυτοί που σκορπίζουν τη φτώχεια και το 

θάνατο από τη Γιουγκοσλαβία ώς το Ιράκ κι από την Κολομβία ώς τον Καύκασο. Από 

την άλλη, η κυβέρνηση Σημίτη, με το άγχος του υποτελούς, αυτού που θέλει συνεχώς να δείχνει καλή διαγωγή, έσπευσε να δηλώσει ότι θα καταργήσει τους ένορκους από τις δίκες για "τρομοκρατία". Ομως ποιος θα "επιλέγει" τους "τρομοκράτες" και τι σημαίνει αυτό στ' αλήθεια; Οτι καταπατά το ίδιο το αστικό 

Σύνταγμα, που λέει ότι όλοι οι πολίτες είναι ίσοι απέναντι στο νόμο, αφού δεν είναι πουθενά αλλού.<p>
 Τρομοκρατία είναι αυτή η πολιτική που θεωρεί κάποιον καταρχήν ένοχο, που επιτρέπει στην αστυνομία να τυλίγει όποιον θέλει σε μια κόλλα χαρτί, που υποτιμά τους Ελληνες πολίτες θεωρώντας τους ανθρωπάκια που τάχα θα εκφοβιστούν 

από τους "τρομοκράτες". Στην Ελλάδα ζούμε και δεν ξέρουμε κανέναν να απειλήθηκε από κάποιον "τρομοκράτη". Aντίθετα ξέρουμε πολλούς που εκβιάστηκαν, 

παλιότερα από το χωροφύλακα, σήμερα από τον εργοδότη και αυτός από τον αμερικανοφερμένο "ειδικό" του FBI. Και τέλος πάντων, αυτοί που κόπτονται για την προστασία των πολιτών γιατί τους θεωρούν ανίκανους να συμμετέχουν σε μια δίκη; <p>
 Οσο για το ποιον εξυπηρετεί η 17Ν, γενικά δεν μου αρέσει να δαιμονολογώ, μου προκαλούν θυμηδία όλες αυτές οι βαθυστόχαστες αναλύσεις ότι πίσω από τη 17Ν βρίσκονται οι Αμερικανοί, οι Τούρκοι ή οι Εβραίοι. Θεωρώ -ανεξάρτητα από τις διαφωνίες που μπορεί να υπάρχουν με αυτήν την οργάνωση- ότι το πρόβλημα για την ελληνική κοινωνία δεν είναι η δράση της 17Ν, αλλά η πολιτική των δυνάμεων κυριαρχίας, και σ' αυτήν την πολιτική πρέπει να αντισταθούμε». <p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
