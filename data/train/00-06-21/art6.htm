<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τετάρτη 21/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Για πρώτη φορά το αθηναϊκό κοινό θα έχει την ευκαιρία να παρακολουθήσει όπερα του Βάγκνερ και, μάλιστα, σε σκηνοθεσία ενός από τους μεγαλύτερους -για αρκετούς, ο μεγαλύτερος- βαγκνεριστές των ημερών, και νυν διευθυντή της όπερας 
του Βερολίνου, Γκετζ Φρίντριχ. Και, συγχρόνως, με διεθνείς συντελεστές και ερμηνευτές, που αποτελούν την «αφρόκρεμα», στο βαγκνερικό ρεπερτόριο.<p>
 Ο λόγος για το «Χρυσό του Ρήνου» (πρώτου μέρους της περίφημης βαγκνερικής τετραλογίας «Το Δαχτυλίδι των Νιμπελούνγκεν») · πρόκειται για τη φιλόδοξη παραγωγή της Εθνικής Λυρικής Σκηνής, η οποία ανοίγει τις εκδηλώσεις του φετινού Φεστιβάλ Αθηνών αύριο βράδυ (9 μ.μ.) στο Ηρώδειο (με δεύτερη και μοναδική επανάληψη το Σάββατο).<p>
 Θέμα της όπερας είναι η πάλη της ύλης (του χρυσού) με το αθάνατο πνεύμα, η πάλη της ύλης με την αγάπη. Και τούτη τη φορά ο Βάγκνερ κινείται στη γραμμή: «Κάθε αρχή αρχίζει σε κάποιο τέλος, κάθε τέλος σημαίνει μια αρχή». «Είναι ένα έργο για τη θνησιμότητα των Θεών», σημειώνει ο σκηνοθέτης με τη μοναδική αίσθηση του χιούμορ που τον διακρίνει. Γεγονός που πρέπει να τον βοήθησε να ανιχνεύσει την «άλλη» -και άγνωστη στους περισσοτέρους- «όψη» του Βάγκνερ. «Υπάρχει από χρόνια στη Γερμανία η αντίληψη ότι στον Βάγκνερ δεν πρέπει να γελάμε. Οτι ο Βάγκνερ είναι άγιος και σοβαρός. Ωστόσο ο Βάγκνερ ήταν εραστής των κωμωδιών», διαπιστώνει ο γοητευμένος από το χώρο του Ηρωδείου Φρίντριχ. («Εκμεταλλευτήκαμε σκηνογραφικά όλα τα λείψανα του αρχαίου ωδείου. Ελάχιστες είναι οι προσθήκες μας», διευκρινίζει).<p>
 - Εχετε διατυπώσει, κ. Φρίντριχ, την άποψη ότι το έργο του Βάγκνερ στη βάση του εμπεριέχει ισόρροπα την τραγωδία και την κωμωδία.<p>
 «Κάθε μεγάλος δημιουργός τραγωδίας γνωρίζει καλά πως ταυτοχρόνως γράφει μια κωμωδία, όπως ο Σέξπιρ ή ο Γκέτε. Στην περίπτωση του Βάγκνερ έχουμε να κάνουμε 

με μαύρο χιούμορ, κάτι που καθιστά το δημιουργό εξαιρετικά μοντέρνο. Ο Βάγκνερ 

είναι ο συνθέτης των ανθρωπίνων μυστικών, των αιτίων και των αιτιατών, που γνώριζε ότι δεν υφίσταται διαφορά ανάμεσα στην κωμωδία και την τραγωδία. Για μένα ο Βάγκνερ είναι ό,τι ο Σοφοκλής και ο Αριστοφάνης μαζί».<p>
 - Γι' αυτούς τους λόγους αφοσιωθήκατε ψυχή τε και σώματι στον Βάγκνερ, και όχι σε κάποιον άλλο συνθέτη ή δραματουργό; <p>
 «Μέχρι και 40 χρονών μισούσα τον Βάγκνερ. Θεοί μου ήταν ο Μότσαρτ, ο Βέρντι κι 

ο Πουτσίνι. Ωσπου έλαβα μια πρόσκληση για το Φεστιβάλ του Μπαϊρόιτ, όπου έπρεπε να εργαστώ για το "Tannhauser". Μόλις τότε ξεκίνησα να αντιλαμβάνομαι τι εστί Βάγκνερ. Αρχισα να αντιλαμβάνομαι τον πλούτο της φαντασίας του, το θεατρικό του ένστικτο. Το πιο εντυπωσιακό στην περίπτωσή του είναι η διαχρονικότητά του. Το έργο του δεν γερνάει. Ο Βάγκνερ σήμερα δεν είναι ένας νεκρός, αλλά ένας απολύτως σύγχρονός μας συνθέτης».<p>
 - Ως σκηνοθέτη, τι σας ενδιαφέρει κατ' εξοχήν στο έργο του; <p>
 «Πάντοτε με ενδιέφερε η εναλλαγή ανάμεσα στις δραματικές και τις σιωπηλές σκηνές. Οταν δηλαδή η δράση προέρχεται από την ορχήστρα. Επειτα με θέλγει το γεγονός ότι οι όπερες του Βάγκνερ είναι σαν ένα μυθιστόρημα, που εμπεριέχει το 

θέατρο και τη μουσική. Η σημαντικότερη πνευματική κατάθεση των Ρώσων του 19ου αιώνα ήταν το μυθιστόρημα: ο Τολστόι, ο Ντοστογέφσκι. Οι Γάλλοι επίσης είχαν το μυθιστόρημα (Μπαλζάκ). Οι Γερμανοί την ίδια εποχή μπορεί να μην είχαν συγγραφική «κατάθεση», είχαν όμως τον Βάγκνερ. Ειδικότερα, το «Δαχτυλίδι» είναι σαν ένα τεράστιο μυθιστόρημα για την ανθρωπότητα σε μουσική».<p>
 - Ποιο ιδιαίτερο στοιχείο διακρίνει τη μουσική του; <p>
 «Η επικότητά της.Ο Βάγκνερ εφηύρε την κεντροευρωπαϊκή μουσική. Ξεκινά με μια νότα, πάνω σ' αυτή χτίζεται μια αρμονία κι αμέσως μετά μια μελωδία».<p>
 - Κοντά στον Βάγκνερ έχετε σκηνοθετήσει και πολύ Σοφοκλή.<p>
 «Δεκαπέντε ετών διδάχτηκα τον "Οιδίποδα Τύραννο" από το πρωτότυπο. Εχω σκηνοθετήσει και τους δύο "Οιδίποδες" ως διλογία στο Burgteater της Βιέννης. Ομως ένα από τα όνειρά μου -τα ανεκπλήρωτα- παραμένει η σκηνοθεσία της "Ορέστειας" του Αισχύλου».<p>
 - Αφήσατε ανοικτό το ενδεχόμενο να έλθετε και να παρουσιάσετε ολόκληρη την τετραλογία του Βάγκνερ «Το Δαχτυλίδι των Νιμπελούνγκεν» στο Ηρώδειο...<p>
 «Ναι, πρέπει να αφήσουμε ανοικτό αυτό το ενδεχόμενο. Γιατί το "Δαχτυλίδι" του είναι ένα έργο "δυναμίτης". Πιστεύω πως η πορεία και η εξέλιξη της ανθρώπινης γραφής είναι: "Ιλιάδα", "Οδύσσεια", "Θεία Κωμωδία", "Φάουστ" και "Δαχτυλίδι"».<p>
 - Είναι η πρώτη σας φορά στην Ελλάδα. Πώς σας φάνηκε η χώρα και οι άνθρωποί της; <p>
 «Ενα μόνο έχω να πω. Βίωσα στη χώρα σας τη χαρά της ηχηρής συζήτησης, του διαλόγου, της λογομαχίας, της έντασης, τον άμεσο, δηλαδή, καρπό της αττικής δημοκρατίας. Μια αγορά του δήμου».<p>
 - Το έργο παρουσιάζεται με σύστημα υποτιτλισμών, σε μουσική διεύθυνση του γνώστη του βαγκνερικού έργου Ηλία Βουδούρη, από 103 σολίστ, και με σκηνικά - κοστούμια Πέτερ Ζούκορα. Πρωταγωνιστούν οι Ντόναλντ Μακεντάιερ, Ιμπέρ Ντελαμπουά, Γκέοργκ Τίχι, Μαρίνα Κρίλοβιτς, Μαξίμ Μιχαΐλοφ, Ντίτερ Σβάικαρτ, Παύλος Ράπτης, Κύρος Πατσαλίδης, Τίνα Μαλακατέ, Μαρίνα Φιδέλη, Mαρία Μαρκέτου, 

Αλεξάνδρα Παπατζιάκου, Τζούλια Σουγλάκου, Ράλφ Βιλερχόιζερ. Ογδόντα παιδάκια θα είναι τα «καλικατζαράκια» της όπερας.<p>
 IΩ. KΛEΦTΟΓIANNH<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
