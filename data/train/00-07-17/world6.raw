 Ως τον «σημαντικότερο παράγοντα για τη διατήρηση της παγκόσμιας σταθερότητας και ειρήνης» στον 21ο αιώνα παρουσίασε τη συνεργασία Ρωσίας-Κίνας ο Ρώσος πρόεδρος, Βλαντιμίρ Πούτιν, την παραμονή της επίσημης επίσκεψης που πραγματοποιεί από σήμερα στο Πεκίνο.
 Δήλωσε ακόμη ότι η Ρωσία θα μελετήσει τις οικονομικές μεταρρυθμίσεις που έχουν
γίνει στην Κίνα, ειδικά στον τομέα της φορολογίας και της απομάκρυνσης των γραφειοκρατικών εμποδίων, προκειμένου να εξακριβωθεί αν μπορούν αυτές να εφαρμοστούν και στη Ρωσία.
 Ο Πούτιν παρατήρησε πάντως ότι «το πρώτο πράγμα που πρέπει να κάνουμε... είναι
να ενισχύσουμε τα βασικά στοιχεία του κράτους μας, να βελτιώσουμε τις ομοσπονδιακές σχέσεις και να ενισχύσουμε τον κρατικό μηχανισμό» στη Ρωσία, καθώς χωρίς αποτελεσματική αντιμετώπιση των εσωτερικών προβλημάτων «δεν μπορεί
 «Η Ρωσία έχει στρατηγική συνεργασία με την Κίνα και θέτει τις σχέσεις με το Πεκίνο μεταξύ των προτεραιοτήτων της εξωτερικής της πολιτικής», είπε. «Η Κίνα είναι μια ταχύτατα αναπτυσσόμενη χώρα, ενώ η Ρωσία είναι μια τεράστια δύναμη με τα δικά της πλεονεκτήματα, συχνά μοναδικά, κάτι που καθιστά τους λαούς της Ρωσίας και της Κίνας φυσικούς συμμάχους», πρόσθεσε.
 Ιδιαίτερη έμφαση κατά την επίσκεψη θα δοθεί και στην ανάπτυξη των οικονομικών και εμπορικών δεσμών. Οπως είπε ο Πούτιν, αν και η οικονομική συνεργασία ανάμεσα στις δύο χώρες αναπτύσσεται πολύ γρήγορα, «δεν έχει ακόμη γίνει πλήρης
εκμετάλλευση του δυναμικού της». Υποσχέθηκε ακόμη ότι θα καταστήσει ελκυστικότερη τη Ρωσία για τους ξένους επενδυτές, συμπεριλαμβανομένων και των Κινέζων.
 Μέσα στο Σαββατοκύριακο, ο Ρώσος υπουργός Εξωτερικών, Ιγκόρ Ιβάνωφ, συναντήθηκε στο Πεκίνο με Κινέζους αξιωματούχους, προετοιμάζοντας τα κείμενα που θα υπογραφούν κατά την επίσκεψη του Πούτιν, συμπεριλαμβανομένου και ενός με το οποίο οι δύο χώρες θα καταδικάζουν από κοινού τα σχέδια των ΗΠΑ για την ανάπτυξη συστήματος αντιβαλλιστικής προστασίας.
 Ο Πούτιν και ο Κινέζος ομόλογός του, Τζιάνγκ Ζεμίν, θα παραστούν επίσης στην υπογραφή συμφωνιών για την εκπαίδευση, τον τραπεζικό τομέα και τη μελέτη σκοπιμότητας για την κατασκευή ενός αγωγού φυσικού αερίου από τη Σιβηρία στην Κίνα.
