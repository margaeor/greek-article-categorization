<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 17 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tων<b> ΓIΩPΓΟY TΣAKIPH -
 ΠAΣXAΛH KΟPΩNAIΟY<p></b>
 <b>Κ</b>αι όμως χαλάνε και οι άνθρωποι. Μπορεί όχι τόσο εύκολα, αλλά χαλάνε για τους ίδιους απλούς λόγους. Κούραση, ταλαιπωρία, και το στροφόμετρο του οργανισμού στο κόκκινο. Η σύγκριση μερικών χιλιάδων ανθρώπων σε ολόκληρο τον κόσμο μπορεί

να γίνει μόνο μεταξύ τους. Εμείς δεν δικαιούμαστε. <p>
 Τα ανθρώπινα όρια για να τα περιγράψει κανείς, πρέπει να τα ζήσει, ειδάλλως τα

λόγια περιττεύουν. Δεν ξέρουμε και δεν μπορούμε να φανταστούμε τι σημαίνει να πετάς μέσα σε ένα σιδερένιο κουβά γεμάτο με μερικούς τόνους θαλασσινό νερό, 30

μέτρα πάνω από το έδαφος και να ξέρεις ότι από την επιλογή της στιγμής που θα πατήσεις το κουμπί εξαρτώνται πολλές ανθρώπινες ζωές, περιουσίες, ακόμη ακόμη και το αύριο του παιδιού σου. <p>
 H φύση ακυρώνει κάθε διαταγή για δημιουργία νέων θεών, από όσο ψηλά και αν έρχεται αυτή. Κανείς δεν μπορεί να ξεπεράσει τα όριά του, ούτε και οι πιλότοι των πυροσβεστικών ούτε εσείς που διαβάζεται αυτές τις αράδες. Τα πράγματα είναι πολύ απλούστερα από ό,τι παρουσιάζονται. Αν προχθές οδηγούσαμε 8 ώρες συνέχεια το αυτοκίνητο μας με ταχύτητα 180 χιλιόμετρα την ώρα σε ευθείες, στροφές, βουνά, πλαγιές και χθες το ξανακάναμε, το σήμερα δεν θα υπήρχε για εμάς. Κάποιο λαθάκι θα είχαμε κάνει σε αυτές τις ταχύτητες και το αυτοκίνητό μας με μαθηματική ακρίβεια θα είχε καρφωθεί κάπου έξω από το δρόμο. Αλλά και το αυτοκίνητό μας αν προχθές δούλευε στο κόκκινο για 11 ώρες και χθες για 8, σήμερα δεν ξέρω κατά πόσο θα λειτουργούσε. Ετσι καρφώθηκαν χθες και οι δύο πιλότοι του πυροσβεστικού αεροπλάνου στο Πήλιο που έτρεχαν όχι γιατί το ήθελαν, αλλά γιατί κάποιοι δεν φρόντισαν να κάνουν κάτι πριν ξεκινήσουν οι φλόγες που έκαψαν ολόκληρη την Ελλάδα. <p>
 Ενα λαθάκι που σε εμάς μπορεί να μη σημαίνει τίποτα, για τους χειριστές των πυροσβεστικών αεροπλάνων όμως μεταφράζεται σε θάνατο. Η πτήση είναι στα όρια, από κάθε άποψη. Στα όρια από ταχύτητα, στα όρια κανόνων της αεροδυναμικής, στα

όρια του ύψους, στα όρια των ανθρώπινων δυνάμεων και δυνατοτήτων. Πουθενά δεν υπάρχει έξοδος κινδύνου ή διόρθωσης. Ενα μέτρο πιο κάτω και το διοξείδιο του άνθρακα από τις φλόγες θα σβήσουν τον κινητήρα, ένα χιλιόμετρο λιγότερο στην ταχύτητα και το αεροπλάνο θα χάσει την πτητική του δύναμη, ένα λεπτό αργότερα και η ζέστη θα κάψει τον κινητήρα, ένα λεπτό νωρίτερα και η προσπάθεια θα πάει

χαμένη. Το νερό δεν θα πέσει στην εστία της φωτιάς και το μέτωπο θα συνεχίσει να απειλεί τα σπίτια μας.<p>
 <b>Συνεργασία<p></b>
 Σπίτι των πιλότων πυροσβεστικών αεροσκαφών η Ελευσίνα. Μόνο το χειμώνα. Το καλοκαίρι, νομάδες. Σήμερα Ελευσίνα, αύριο Σάμο, μεθαύριο Βόλο και μετά Θεσσαλονίκη και όπου αλλού υπάρχει κίνδυνος πυρκαγιάς. Σύντροφος της ζωής τους

κυριολεκτικά οι συνάδελφοί τους. Χωρίς την καλή συνεργασία το κορδόνι που τους

κρατάει στη ζωή σαπίζει και σπάει. Στα πυροσβεστικά αεροπλάνα δεν υπάρχουν εκτινασσόμενα καθίσματα που χρησιμοποιούν οι πιλότοι των μαχητικών όταν το αεροσκάφος πάθει βλάβη. Βέβαια το αεροσκάφος είναι φτιαγμένο να πετάει κάτω από αυτές τις οριακές συνθήκες και οι χειριστές του επίσης, αλλά ακόμα και αυτοί έχουν όρια. Καμία σχέση με τα δικά μας, αλλά έχουν. Οπως λένε οι ίδιοι, «κάποιος επιτέλους θα πρέπει να το αντιληφθεί αυτό. Κάποιοι πρέπει να το καταλάβουν καλά, να το εκτιμήσουν, να το πληρώσουν και φυσικά να παρέμβουν δυναμικά». <p>
 Η πτήση με το πυροσβεστικό αεροπλάνο έχει πάρα πολλές ιδιαιτερότητες. Οι φυσικές δυνάμεις που ασκούνται στο αεροπλάνο είναι διαφορετικές από κάθε άλλουυ είδους πτήση. Τα πρώτα αεροπλάνα τα αγοράσαμε το 1974 και μέχρι σήμερα κρατάμε χώρα την πρώτη θέση στον πίνακα δυσκολίας. Πρώτον, γιατί αεροσκάφη και

πιλότοι πολεμάνε σε ένα δύσκολο έδαφος, συνήθως σε πλαγιές και χαράδρες, και δεύτερον, γιατί έχουμε τη μικρότερη μεν πυροσβεστική περίοδο, αλλά την πιο έντονη σε Ευρώπη και Αμερική. Χειριστές και αεροσκάφη καταγράφουν τις περισσότερες ώρες πτήσης από όλες τις ευρωπαϊκές χώρες στο μικρότερο χρονικό διάστημα. Γύρω στις 2.200 ώρες πτήσεων καταγράφει ο στόλος των πυροσβεστικών, ουσιαστικά οι περισσότερες κατά την καλοκαιρινή περίοδο. Στοιχείο που δεν είναι απολύτως ενδεικτικό, καθώς από χρονιά σε χρονιά οι ανάγκες είναι διαφορετικές. Παραδείγματος χάριν, πέρυσι είχαμε μικρό αριθμό πτήσεων. Φέτος, στην αρχή της πυροσβεστικής περιόδου αεροπλάνα και χειριστές ήδη έχουν καλύψει

το 50% των εξόδων που έγιναν πέρυσι. Η μονάδα της Ελευσίνας διαθέτει 14 CL-215

και τέσσερα του νέου τύπου CL-415. Η επάνδρωσή τους γίνεται από 90 χειριστές και σε κάθε αεροσκάφος αντιστοιχούν τρία πληρώματα. Δηλαδή έξι πιλότοι. Τα πράγματα σήμερα είναι πολύ καλύτερα απ' ό,τι πριν από μερικά χρόνια, όταν σε κάθε αεροσκάφος αντιστοιχούσαν ένα ή δύο πληρώματα.<p>
 Σήμερα οι ώρες πτήσεις που γράφουν οι πιλότοι βρίσκονται μέσα στο πλαίσιο που ορίζουν οι κανονισμοί του ICAΟ. Επίσης, τα αεροσκάφη λόγω «κοντής» πυροσβεστικής περιόδου δεν ξεπερνούν τα τεχνικά τους όρια που θέτει ο κατασκευαστής. Παρ' όλα αυτά, η ιδιαιτερότητα της «κοντής» περιόδου υποχρεώνει

μια ασφυκτικά πιεστική συντήρηση. Πετάνε από το πρώτο μέχρι και το τελευταίο φως της ημέρας και ολόκληρο το βράδυ επισκευάζονται. Αφανείς ήρωες, η ομάδα των τεχνικών εδάφους. Εχουν κάνει τη νύχτα μέρα. Τα αεροπλάνα μόλις προσγειωθούν στην Ελευσίνα, μπαίνουν στα υπόστεγα για συντήρηση. Οι χειριστές αναφέρουν τις βλάβες που διαπίστωσαν κατά τη διάρκεια των πτήσεων και είναι οι

πρώτες που θα επιδιορθωθούν. Στη συνέχεια γίνεται ένας γενικός τεχνικός έλεγχος των κινητήρων, έλεγχος των πηδαλίων και του συστήματος της «μπουκαπόρτας». Τα χαράματα μια γενική δοκιμή και το αεροσκάφος είναι έτοιμο για να ριχτεί και πάλι στη μάχη με τις φλόγες. <p>
 <b>Tα αεροσκάφη<p></b>
 Τα πυροσβεστικά αεροπλάνα, παρά τις τεράστιες καταπονήσεις και τις συνεχείς προσθαλασσώσεις συνεχίζουν να πετάνε και βρίσκονται σε πολύ καλή κατάσταση. Η κατασκευή τους είναι τέτοια που μία, δύο, ακόμη και τέσσερις μικρές βλάβες δύσκολα δημιουργούν τις συνθήκες για ένα ατύχημα. Η γωνία άντωσης -ορίζεται από τη γωνία που δημιουργείται μεταξύ του φτερού και του αέρα που διασχίζει- είναι τεράστια σε σχέση με όλα τα άλλα αεροσκάφη. Ετσι έχει τη δυνατότητα να πετάει χαμηλά και με μικρές ταχύτητες χωρίς πρόβλημα. Επίσης, του δίνει τη δυνατότητα ταχείας ανόδου χωρίς να πέφτει σε απώλεια στήριξης. Ακόμη και εάν ο

χειριστής δεν τραβήξει το αεροπλάνο προς τα επάνω μετά τη ρίψη του νερού, και λόγω βάρους αλλά και λόγω θερμικών ανοδικών ρευμάτων που δημιουργεί η φωτιά, το αεροσκάφος θα κινηθεί προς τα επάνω. Η πλειονότητα των ατυχημάτων που είχαμε μέχρι σήμερα οφείλονται σε ανθρώπινα λάθη. <p>
 Η δυσκολότερη φάση της πτήσης στην κατάσβεση είναι τα δευτερόλεπτα κατά τα οποία ανοίγει η μπουκαπόρτα για να αποθέσει τους τόνους θαλασσινού νερού. Το ελάχιστο ύψος που θα πρέπει να έχει εκείνη τη στιγμή το αεροσκάφος είναι 30 μέτρα. Δηλαδή, όσο μία πολυκατοικία 10 ορόφων. Οπως «ούρλιαζε» και ο αρχηγός της Αεροπορίας Δ. Λυτζεράκος, «μην κατεβαίνετε κάτω από τα 30 μέτρα. Τριάντα ένα ναι, 29 όχι. Πάνω από όλα η ζωή σας». Τα λόγια αυτά είχε πει μόλις μία ημέρα πριν από το δυστύχημα σε πιλότους μεταβαίνοντας στην Ακράτα. <p>
 Εάν οι χειριστές επιλέξουν να ρίξουν το νερό από πολύ ψηλά, το αποτέλεσμα είναι αντίθετο από το επιθυμητό. Το νερό, καθώς πέφτει προς το έδαφος, διασπάται λόγω του βάρους του, εξαερώνεται και τελικώς αναζωπυρώνει το πύρινο μέτωπο. Γι' αυτό αρκετές φορές έκπληκτοι παρακολουθούμε η κοιλιά του αεροπλάνου να ξύνει δέντρα και καλώδια της ΔΕΗ. Τα τελευταία αποτελούν έναν επιπλέον κίνδυνο κατά την κατάσβεση σε κατοικημένες ή δύσβατες περιοχές. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
