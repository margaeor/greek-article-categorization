<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 17 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΝΙΟΥΚΑΣΛ Aποστολή<p></b>
 Του <b>ΝΙΚΟΥ ΠΑΠΑΔΟΓΙΑΝΝΗ<p></b>
 Πέμπτη η Ελλάδα στους άνδρες, ισόβαθμη με τη Ρωσία! Ποιος να το πίστευε; Κι αν οι Ρώσοι έπαθαν νίλα στα εμπόδια (όπου έκαναν δύο άκυρες εκκινήσεις) και στη σκυταλοδρομία (όπου ακυρώθηκαν), ε, καλά να πάθουν. Μια φορά κι έναν καιρό, ήμασταν ελόγου μας που είχαμε τέτοιου είδους προβλήματα. Ας δει και κανένας άλλος τη γλύκα της χαμένης σκυτάλης...<p>
 Πέμπτοι, λοιπόν, με 88, 5 βαθμούς, πολύ περισσότερους από τις ομάδες που υποβιβάστηκαν (Σουηδία 75, Ουγγαρία 62), απ' έξω εμφάνιση κι από μέσα άνεση. Πέρυσι, θυμηθείτε, σωθήκαμε με ένα βαθμό διαφορά από τους Πολωνούς. Ο στόχος ήταν το 80<p>
 και αποδείχθηκε εύκολη υπόθεση. Η σωτηρία είχε εξασφαλιστεί από νωρίς, η παρτίδα κινδύνευε μόνο αν συνέβαιναν λιμοί και καταποντισμοί στα τελευταία 3-4 αγωνίσματα. Με το που έδωσε το σίγουρο 7αράκι του ο Γκατσιούδης, όλα τέλειωσαν. «Βεβαίως πανηγυρίζω! Αποστολή εξετελέσθη», έλεγε περιχαρής στο τηλέφωνο, κάτω από την κερκίδα των δημοσιογράφων ο πρόεδρος του ΣΕΓΑΣ Βασίλης Σεβαστής.<p>
 Για τον υποβιβασμό της γυναικείας ομάδας, δεν χύθηκαν δάκρυα. Το είχαν πάρει απόφαση από το Σάββατο κιόλας, όλοι και όλες. Για να μην πούμε όταν τον είχαν βέβαιο προτού καν μπουν στο αεροπλάνο για την Αγγλία.<p>
 Πέμπτη θέση στην Ευρώπη, σε ρυθμό ρελαντί: χωρίς μεγάλες επιδόσεις, χωρίς φοβερές εξάρσεις και ηρωισμούς, χωρίς έστω μια πρωτιά στους άνδρες, χωρίς ένα έστω ατομικό ρεκόρ. Ακόμα και ο αχτύπητος τους τελευταίους μήνες Γκατσιούδης έμεινε 2ος χθες, πεντέμισι μέτρα πίσω από το θριαμβευτή Σεργκέι Μακάροφ. Ο Ρώσος, που άγγιξε τα 90 μέτρα πετούσε στα σύννεφα μετά τη μεγάλη του βολή: «Πώς να μην είμαι ευτυχισμένος; Νίκησα τον καλύτερο ακοντιστή του Kόσμου και έδωσα 8 βαθμούς στην πατρίδα μου. Πάντως, ο Γκατσιούδης μου φάνηκε κουρασμένος».<p>
 «Πράγματι, νιώθω κατάκοπος», ομολόγησε ο Ελληνας πρωταθλητής. «Οι μπαταρίες μου είναι τελείως αδειανές, έχω ξεφουσκώσει. Πάλι καλά που έριξα 84.56 μ., εγώ περίμενα λιγότερα! Δεν με ανησύχησε η ήττα, κατάλαβα άλλωστε από την αρχή ότι δεν ήμουν σε καλή μέρα. Τώρα ξεκινώ το δεύτερο κύκλο της προετοιμασίας μου, αυτόν που αφορά αποκλειστικά το Σίντνεϊ. Δεν πρόκειται να με δείτε σε άλλον αγώνα πριν από τους Ολυμπιακούς, θα δουλέψω πάνω στην τεχνική μου, ώστε να βελτιώσω μερικά στοιχεία».<p>
 Ο Μακάροφ έκανε την 6η καλύτερη βολή της χρονιάς: 89, 92 μ., νέο ρεκόρ αγώνων. Οι προηγούμενες πέντε ανήκουν στον Γκατσιούδη (το 91, 69 της 24ης Ιουνίου στη Φινλανδία) και στους αλλού νυχτωμένους Παρβιάινεν (90, 97 και 90, 80) και Ζέλεζνι (90, 59 και 90, 56). Η παρέα ολόκληρη, μαζί και οι ηττημένοι του Γκέιτσχεντ Χένρι, Μπόντεν, Χιλ, αλλά και ο απών χθες Μπάκλεϊ, δίνουν ραντεβού στο Σίντνεϊ.<p>
 Για μια στιγμή, η ελληνική ομάδα είχε βρεθεί στη 2η θέση της βαθμολογίας, πίσω από τους Ιταλούς! Την είχε φέρει εκεί, νωρίς χθες, ο Αλέξανδρος Παπαδημητρίου. Ο πρωταθλητής της σφυροβολίας άνοιξε την αυλαία της δεύτερης ημέρας με βολή στα 77, 64 μ. και αποθάρρυνε τους αντιπάλους του, εκτός του -ανίκητου φέτος- Γάλλου Επάλ. Αφησε πίσω του και τον παγκόσμιο πρωταθλητή Καρτσεν Κομπς ο «Αλεξ», αλλά και τον Μαγυάρο Γκέτσεκ, που εμφανίστηκε στο Στάδιο με τον αριθμό 666 στη φανέλα του. Ο αντίχριστος.<p>
 Πρόβλημα με τη δική του φανέλα είχε κι ο ίδιος ο Παπαδημητρίου, επειδή είχε διαφημίσεις ασύμβατες με τους κανονισμούς της IAAF. «Τη μία μου έλεγαν βγάλε τα ρούχα σου, την άλλη μου τραβούσαν την τσάντα, ταλαιπωρία σκέτη», γκρίνιαζε μετά ο πρωταθλητής μας. Εδώ που τα λέμε, ο ομοσπονδιακός αρχιπροπονητής Οδυσσέας Παπατώλης είχε προειδοποιήσει τους πάντες: «Προσέξτε, παιδιά, μη βρούμε κανένα μπελά με τους σπόνσορες». Μάλλον ήταν αφηρημένος εκείνη την ώρα ο σφυροβόλος μας.<p>
 Ο Παπαδημητρίου έδειξε το δρόμο της διάκρισης κάτω απ' την ευπρόσδεκτη λιακάδα, αλλά η μέρα ήταν δύσκολη, οι βαθμοί κερδίζονταν με το σταγονόμετρο: 7ος ο 19χρονος Μάριος Ευαγγέλου στο επί κοντώ με το φτωχό 5, 10 μ., ακόμα χειρότερα ο Στέφανος Κώνστας στη δισκοβολία (8ος, με επίδοση που δεν θα ζήλευε ούτε η Κελεσίδου), 5ος ο Σιατούνης στα 100 μ. με εμπόδια ελλείψει έκτου (τρεις αθλητές αποκλείστηκαν λόγω των προβληματικών εκκινήσεων), 7ος ο Στρουμπάκος στα 800 μέτρα και 8ος ο Παπαντώνης στα 3 χιλιόμετρα (καταπονημένοι και οι δύο από την υπερπροσπάθεια που κατέλαβαν το Σάββατο).<p>
 <b>Ο KENTEPHΣ<p></b>
 Εκτός των Παπαδημητρίου-Γκατσιούδη, χαμόγελα σκόρπισαν χθες ο Γιώργος Γιαννέλης με την 4η θέση που κέρδισε στα 3.000 μ. στιπλ (8.34.80), και κυρίως ο Κώστας Κεντέρης που νικήθηκε από τη συγκυρία: «Ετρεχα στον πρώτο διάδρομο και ήταν αδύνατο να αναπτύξω την ταχύτητα που ήθελα, ήταν στενά τα περιθώρια», εξήγησε μετά το καλούτσικο 200άρι του (20.48). Τον νίκησε ο μυστήριος Αγγλος Κρίστιαν Μάλκολμ με τα κοτσιδάκια και τα χαϊμαλιά, του άρπαξε και τη δεύτερη θέση ο πιτσιρικάς Καβαλάρο από την Ιταλία. «Και τρίτος καλά είναι», είπε γελαστός ο Κεντέρης. «Ούτε η επίδοσή μου είναι άσχημη. Είχα αξιόλογους αντιπάλους σ' αυτή την κούρσα και πάλεψα όσο μπορούσα. Δηλώνω ευχαριστημένος από την κούρσα και σας δίνω πλέον ραντεβού στις 25 Σεπτεμβρίου, στο Σίντνεϊ». Εκείνη τη μέρα αρχίζουν τα προκριματικά των 200 μέτρων; «Οχι, αυτή είναι η μέρα του τελικού...».<p>
 Από τις κοπέλες που αγωνίστηκαν χθες, τα περισσότερα χειροκροτήματα κέρδισε η Πόπη Ουζούνη, στη σφαιροβολία. Ξεκίνησε με 17, 86 μ. και βελτίωσε ακόμα περισσότερο στο τέλος την επίδοσή της (18.16 μ.), προσπερνώντας την 44χρονη -μάλιστα, 44χρονη, με 12 Μπρούνο Ζάουλι στο παλμαρέ της- Αγγλίδα Τζούντι Οουκς. Μόνο η περίφημη Αστριντ Κούμπερνους ήταν έξω από το βεληνεκές της Καλλιόπης.<p>
 Η Κατερίνα Κόφφα θα μπορούσε ίσως να πάει καλύτερα στο 200άρι (7η, με 23.32), αλλά το τρένο της Σούπερ Λίγκα είχε χαθεί και κουράγιο δεν περίσσευε σε καμία κοπέλα. Πόσο μάλλον σ' εκείνες που υστερούσαν σε δυνατότητες και εμπειρία: 7η η Τσίρμπα στα 1.500 μέτρα, 8η η Χοτοκουρίδου στο ύψος, 7η η Ταμπάκη στα 100 μ. με εμπόδια, 8η η Καφετζή στο τριπλούν (όπου η Λεμπέντεβα άγγιξε τα 15 μέτρα κι έκανε ρεκόρ αγώνων), 8η και η ομάδα της σκυταλοδρομίας 4x400 που τελικά ακυρώθηκε. Η ταλαιπωρημένη Πρωτόπαππα έτρεξε στο 5άρι μόνο και μόνο για να αποφύγουμε το μηδέν κι έμεινε μίλια πίσω, ενώ ο Χριστίνα Αθανασίου πήρε την 5η θέση στο μήκος ελέω του φτωχού συναγωνισμού. Δεν χρειάστηκε να κάνει επίδοση καλύτερη από το 6, 29 μ.<p>
 Οι κοπέλες μας προσπέρασαν κάποια στιγμή τη Βρετανία και βρέθηκαν στην 7η θέση, με διαφορά στήθους από την 6η θέση, έδωσαν ελπίδες, αλλά η έκλαμψη αποδείχθηκε αντικατοπτρισμός. Αμέσως μετά, κέρδισε η Αγγλίδα Πάτινσον τα 1.500 μέτρα και έβαλε τα πράγματα στη θέση τους.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
