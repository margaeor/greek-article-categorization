<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 17 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΔΗΜ. ΧΡΙΣΤΟΦΙΔΕΛΛΗ <p></b>
 Την ύστατη προσπάθεια για τη μετεγγραφή κεντρικού αμυντικού θα κάνει από σήμερα ο Ολυμπιακός, έπειτα από το ναυάγιο της απόκτησης του Οτσαλάν Αλπάι. Ο Γιάννης Μαντζουράκης έχει ζητήσει την ενίσχυση της πειραϊκής ομάδας στη θέση του λίμπερο, ώστε να καλύψει κάποια από τα κενά που παρουσιάστηκαν την περασμένη περίοδο, να «δέσει» περισσότερο η αμυντική γραμμή και στη διοίκηση στρέφονται πλέον σε άλλες λύσεις. «Δεν υπάρχουν προς το παρόν κάποια άλλα ονόματα, αλλά έχουμε μπροστά μας περίπου δύο εβδομάδες ώς το τέλος της μετεγγραφικής περιόδου και δεν αποκλείεται να βρεθεί κάτι εξαιρετικό», υποστήριξε χθες στέλεχος του Ολυμπιακού, που άφησε ένα «παραθυράκι» για να γίνει και όγδοη μετεγγραφή.<p>
 Σύμφωνα με καλά πληροφορημένες πηγές, ο Ολυμπιακός εξετάζει πάλι την περίπτωση του Βραζιλιάνου Αντόνιο Κάρλος Ζάγκο, τον οποίο και παραχωρεί η Ρόμα ο μάνατζέρ του τον πιέζει για να αλλάξει σύλλογο και ο ίδιος βλέπει θετικά, τις τελευταίες μέρες, τον ερχομό του στην Ελλάδα. Στην πειραϊκή ΠΑΕ μιλούσαν χθες «για πολύ δύσκολη περίπτωση», ενώ ακούστηκαν χθες βράδυ πάλι τα ονόματα των Πάολο Μοντέρο (Γιουβέντους), Φαμπιέν Αγιάλα (Μίλαν), τα οποία διέψευσαν από τον Ολυμπιακό. Και οι δύο όμως ποδοσφαιριστές θέλουν να παραμείνουν στο καμπιονάτο. Οσο για τους Παραγουανούς κεντρικούς αμυντικούς Γκαμάρα και Αγιάλα, πήραν μετεγγραφή στη Φλαμένγκο και τη Βελέζ Σάρσφιλντ αντίστοιχα.<p>
 Στη διοίκηση πάντως, δεν απέκλειαν χθες «να παραμείνουμε με τους παίκτες που έχουμε» και να σηκώσουν το βάρος για ακόμα μία χρονιά στην άμυνα οι Καραταΐδης, Ανατολάκης, Αμανατίδης και Αντζας. «Ο προπονητής, άλλωστε, έχει πει ότι τα κενά θα καλυφθούν εκ των έσω, αν δεν βρεθεί κάτι καλό», κατέληξε χθες στέλεχος της ΠΑΕ.<p>
 <b>Δύσκολα...<p></b>
 «Κρίσιμη μέρα για Αλπάι», γράφαμε την περασμένη Παρασκευή και όντως, ο Τούρκος αμυντικός πήρε προχθές την απόφαση να συνεχίσει την καριέρα του στη Φενερμπαχτσέ για άλλα δύο χρόνια, η οποία τελικά τα βρήκε με την εταιρεία («S. Jetpa») στην οποία ανήκει ο 27χρονος ποδοσφαιστής. Ο Αλπάι μάλιστα ταξίδεψε το Σάββατο στη Γερμανία με την αποστολή της Φενερμπαχτσέ για το βασικό στάδιο της προετοιμασίας της τουρκικής ομάδας και δήλωσε στη «Σαμπάχ» ότι «δεν ήθελα ποτέ να πάω στην Ελλάδα ή σε άλλο σύλλογο. Η καρδιά μου ανήκει στη Φενέρ».<p>
 Στον Ολυμπιακό ενημερώθηκαν για τις αρνητικές εξελίξεις και δεν έκρυβαν ότι τα πράγματα είναι εξαιρετικά δύσκολα πλέον για την απόκτηση ξένου αμυντικού. Ορισμένοι μάλιστα στην πειραϊκή ΠΑΕ υποστήριξαν ότι ο Αλπάι ίσως χρησιμοποίησε τελικά τον Ολυμπιακό για να πετύχει καλύτερη οικονομική συμφωνία με τη Φενερμπαχτσέ. «Ηταν πολύ μπερδεμένη περίπτωση, αφού μιλούσαν για λογαριασμό του παίκτη μία εταιρεία και τέσσερις μάνατζερ και ήταν δύσκολο να βρεθεί η άκρη», δήλωσε χθες βράδυ στην «Ε» κορυφαίο στέλεχος του Ολυμπιακού.<p>
 <b>Ο Ζάχοβιτς <p></b>
 Εξελίξεις όμως αναμένονται σήμερα και στην υπόθεση της παραχώρησης του Ζλάτκο Ζάχοβιτς στη Βαλένθια. Ο ισπανικός Τύπος («MARCA» και «AS») ανέφερε χθες ότι «τη Δευτέρα η Βαλένθια κλείνει τον Ζάχοβιτς» και το ρεπορτάζ ανέφερε τόσο δηλώσεις του Σλοβένου μεσοεπιθετικού όσο και του προέδρου της Βαλένθια Πέδρο Κόρτες.<p>
 «Νιώθω ήδη ποδοσφαιριστής της Βαλένθια και ελπίζω τις επόμενες ώρες να υπογράψω το νέο μου συμβόλαιο», υποστήριξε ο Ζάχοβιτς, ενώ ο Κόρτες τόνισε: «Ο παίκτης τις επόμενες μέρες θα πάει στην Αυστρία για να ακολουθήσει την προετοιμασία της Βαλένθια».<p>
 Ο ισπανικός σύλλογος, όπως γράψαμε από την Παρασκευή, ανέβασε την προσφορά του στον Ολυμπιακό στα 8 εκ. δολάρια (περίπου 2, 9 δισεκατομμύρια δραχμές) και όλα δείχνουν ότι η πειραϊκή ομάδα θα παραχωρήσει τον Ζάχοβιτς. Το πρόβλημα φαίνεται να είναι ακόμα στον τρόπο που θα καταβληθούν τα χρήματα (μετρητά ή σε πόσες δόσεις). Η «MARCA» μάλιστα επιμένει ότι η Βαλένθια έχει κλείσει φιλικό με τον Ολυμπιακό στις 25 Ιουλίου στο Σάλτσμπουργκ.<p>
 <b>Η παρουσίαση<p></b>
 Στην επίσημη παρουσίαση των νεοαποκτηθέντων ποδοσφαιριστών θα προχωρήσει σήμερα στη μία το μεσημέρι ο Ολυμπιακός σε κεντρικό αθηναϊκό ξενοδοχείο, στην οποία αναμένεται να παραβρεθεί και ο πρόεδρος της πειραϊκής ΠΑΕ Σωκράτης Κόκκαλης. Η διοίκηση θα παρουσιάσει τους Ζε Ελίας, Αλβες, Ζέτερμπεργκ, Γεωργάτο, Γεωργίου, Πατσατζόγλου, Σηφάκη, δύο εικοσιτετράωρα πριν η «ερυθρόλευκη» αποστολή αναχωρήσει για τη Γερμανία, όπου θα γίνει το βασικό στάδιο της προετοιμασίας.<p>
 Οι ποδοσφαιριστές του Ολυμπιακού, που είχαν χθες ρεπό, θα προπονηθούν σήμερα το πρωί και το απόγευμα, αύριο θα γυμναστούν πάλι δύο φορές, ενώ την Τετάρτη θα προπονηθούν το πρωί και θα αναχωρήσουν για το αεροδρόμιο. Αύριο το απόγευμα στο Ρέντη θα γίνει αγιασμός με αφορμή την έναρξη της νέας περιόδου.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
