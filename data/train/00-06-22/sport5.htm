<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 22/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>ΑΜΣΤΕΡΝΤΑΜ, ΑΠΟΣΤΟΛH</b><p>
 Του ΑΛ. ΣΠΥΡΟΠΟΥΛΟΥ<p>
 <font size=4><b>Σ</b></font>εν Τζέιμς Παρκ, μια βροχερή βραδιά του περασμένου Αυγούστου, αγγλικό πρωτάθλημα, Νιουκάσλ - Σάντερλαντ. Στις θέσεις των δημοσιογράφων διανέμεται το 

χαρτί με τις συνθέσεις και οι ρεπόρτερ μονομιάς (μολονότι αυτό, στο σινάφι μας, δεν είναι το πιο απλό πράγμα του κόσμου) δείχνουν να ομοφωνούν.<p>
 Καλούν από τα κινητά τους αρχισυντάκτες και όλοι, σαν σε χορωδία, μεταδίδουν προκαταβολικά το ίδιο πράγμα. «Ο Γκούλιτ υπέγραψε την αυτοκτονία του». Είχε αφήσει τον Σίρερ στον πάγκο των αναπληρωματικών. Και ο Σίρερ δεν είναι, στο Νιουκάσλ, Νταμπίζας να τον φας λάχανο δίχως να πληρώσεις το κόστος.<p>
 Η μάχη εξουσίας Γκούλιτ - Σίρερ, που επί ένα χρόνο σερνόταν στ' αποδυτήρια ακήρυχτη μα και σκληρή συνάμα, έφτανε στην κορύφωσή της. Πώς έληξε; Η Σάντερλαντ έφυγε νικήτρια, ο Γκούλιτ έχασε τη δουλειά του κι ο εθνικός σκόρερ της Αγγλίας έστελνε σε κάθε ενδιαφερόμενο το μήνυμα πως δεν είναι ό,τι πιο σοφό να έρχεται κανείς σε ρήξη μαζί του.<p>
 Ο Κίγκαν, όταν ήταν αυτός προπονητής στη Νιουκάσλ, είχε βγάλει από το ταμείο τού κλαμπ δεκαπέντε εκατομμύρια λίρες (κάπου οκτώμισι δισεκατομμύρια, σημερινά 

λεφτά) για να φέρει τον Σίρερ πίσω στη γενέτειρά του. Τότε ο Γκούλιτ ήταν τηλεσχολιαστής στην ITV και παρά το γεγονός ότι ο Σίρερ είχε φτάσει στο απόγειο της καριέρας του (πρώτος σκόρερ) σ' εκείνο το EURΟ '96, ο Ολλανδός είπε πως είναι «πεταμένα λεφτά». Τώρα, στο EURΟ 2000, ο κύκλος τα έφερε έτσι ώστε ο Γκούλιτ να 'ναι πάλι στην «ισχυρή ομάδα» της ITV κι ο Κίγκαν εκλέκτορας 

στην Εθνική Αγγλίας.<p>
 <b>ΠEIPAΣMΟΣ</b><p>

Ο «Κ.Κ.» ήταν ευθύς εξαρχής σίγουρο πως δεν επρόκειτο, τώρα, ν' ακολουθήσει το (προς αποφυγήν, άλλωστε) παράδειγμα του Γκούλιτ και ν' αφήσει τον Σίρερ στον πάγκο. Θα έμπαινε, ενδεχομένως, στον πειρασμό αν ο ίδιος ο Σίρερ δεν είχε 

προλάβει ν' ανακοινώσει ότι (πριν καν κλείσει τα 30) αποφάσισε ν' αποσυρθεί από την Εθνική. Ομως υπ' αυτές τις συνθήκες πια, αν δεν τον έβαζε, οι τελευταίες σελίδες των ταμπλόιντ θα πλημμύριζαν με εναντίον του συναισθηματικές κατηγορίες, ότι του καταστρέφει το κύκνειο άσμα. Κι ο Σίρερ, εκτός όλων των άλλων, είναι πανέξυπνος. Το τέλος του στην Εθνική μετά το Ευρωπαϊκό Πρωτάθλημα το ανακοίνωσε (μέσω του ατζέντη του Τόνι Στίβενς) κι έκλεψε τους μεγάλους τίτλους, πότε; Μόλις τρεις ημέρες μετά την κακή εμφάνισή του στο φιλικό του Φεβρουαρίου με την Αργεντινή στο Ουέμπλεϊ, όταν όλοι οι έπαινοι ήταν για τον Εμίλ Χέσκι, ενώ αυτός είχε μπαφιάσει να επικρίνεται.<p>
 Ο Σίρερ, ύστερα από το σερί των τραυματισμών που έφεραν ως συνέπεια να χάσει μέρος της έκρηξής του και να γίνει στατικός έως ανιαρός, βρισκόταν σε σταθερή πτώση ώς την ημέρα που την τεχνική ηγεσία της Νιουκάσλ ανέλαβε ο πρώην εθνικός 

κόουτς Μπόμπι Ρόμπσον. Αυτός ο συμπαθής γέροντας είχε τον τρόπο του και τον έκανε να ξαναβρεί τη χαμένη όρεξή του. «Του είπα από την πρώτη στιγμή πως δεν κάνει πλέον αυτά που πρέπει να κάνει στο παιχνίδι, συμφωνήσαμε ότι θα προσπαθήσουμε από κοινού να γίνει όπως ήταν παλιά κι ομολογουμένως έδειξε εκπληκτική ανταπόκριση», σχολίαζε προ ημερών σε εκπομπή της ολλανδικής TV (NΟS) ο Ρόμπσον. Ο Σίρερ βρήκε, πράγματι, πάλι τη φόρμα και την κίνησή του και 

καθώς οι σωματικές και οι ψυχικές δυνάμεις ποτέ δεν του έλειπαν, τελείωσε τη σεζόν φέτος με 30 γκολ για τη Νιουκάσλ.<p>
 Επιπλέον, από λόου προφάιλ (σχεδόν απόμακρος) που ήταν, σιγά σιγά ανοιγόταν όλο και πιο πολύ μπροστά στα μικρόφωνα, πάντοτε ευθύς στο λόγο του, αλλά και με χιούμορ πού και πού. Και πάντοτε δίχως να σηκώνει μύγα στο σπαθί. Οπως πριν 

από δύο χρόνια, τότε που απείλησε πως δεν θα έπαιζε ξανά για την Εθνική αν η ομοσπονδία τον έβγαζε ένοχο δυσφήμησης του αθλήματος για μια περιβόητη κλοτσιά 

στο κεφάλι του Νιλ Λένον της Λέστερ κι ο τότε μπος Γκλεν Χοντλ μπήκε στη μέση για να περάσει η υπόθεση στο αρχείο.<p>
 Αργότερα, όταν ήρθε η σειρά του Χοντλ να ζήσει πώς είναι να 'σαι στο μάτι του κυκλώνα και πρόσμενε πως ο Σίρερ θα του ανταπέδιδε το καλό με τουλάχιστον μία δήλωση δημόσιας υποστήριξης, ο Σίρερ δεν άνοιξε το στόμα του. Παρέμεινε αποφασιστικά σιωπηλός. Αν δεν «πηγαίνει» τον κόουτς είναι αδιαπραγμάτευτο ότι θα του κάνει τη ζωή πατίνι. Αν ναι, μπορεί και να πέσει στη φωτιά. <p>
 <b>EΓKΛΩBIΣMΟΣ</b><p>
 Ο Κίγκαν εγκλωβίστηκε στην επιλογή να τον έχει σύμμαχο. Εκλεισε τ' αυτιά στις επικρίσεις (μετά την ήττα από την Πορτογαλία) ότι ο αρχηγός του μετράει εφτά σερί ματς δίχως γκολ, απέρριψε τις παραινέσεις να τον πετάξει έξω, ούτε αλλαγή δεν τολμούσε να τον κάνει και την πλήρωνε μονίμως ο Οουεν, δέθηκε μαζί του. Αγκαζέ θα προχωρούσαν ώς το τέλος κι όπου τους έβγαζε. Είτε στο πόντιουμ του θριάμβου είτε στην οδύνη της αποτυχίας. Στο 1-0 με τη Γερμανία, γκολ Σίρερ, πίστεψαν πως το νόμισμα στ' αλήθεια τους κάθησε στην πλευρά που είχαν διαλέξει. Ενθαρρημένοι από το αποτέλεσμα (αλλά και από αναφορές τύπου, «ο άνθρωπος των σπουδαίων περιστάσεων» του σχολιαστή του BBC1 Τζον Μότσον) μίλησαν κι έβγαλαν ό,τι είχαν και δεν είχαν μέσα τους. Μάλιστα επιχείρησαν να επενδύσουν σε τούτη τη νίκη, ώστε να δημιουργήσουν κλίμα ευνοϊκό για την αναθεώρηση της απόφασης του κάπτεν να αποσυρθεί.<p>
 «Οι φαν τον αγαπούν, οι κριτικοί όχι. Ο Αλαν δεν θα αποσυρόταν αν ορισμένοι στα μίντια ήταν fair μαζί του. Κι εφόσον αλλάξει γνώμη, θα 'ναι πάλι ο αρχηγός 

μου στα προκριματικά του Παγκόσμιου Κυπέλλου», δήλωνε, το περασμένο Σαββατόβραδο στο Σαρλερουά, ο Κίγκαν. Κι ο ίδιος ο Σίρερ, το επόμενο πρωινό: «Μερικοί είχαν έτοιμες να γράψουν διαφορετικές ιστορίες. Ισως στενοχωρήθηκαν που νικήσαμε». Τρία εικοσιτετράωρα αργότερα, προχθές τη νύχτα στο ίδιο γήπεδο, 

το νόμισμα τους γύρισε ανάποδα. Κι ο Κίγκαν, μάλλον πολύ αργά, πάντως ήταν εμφανές ότι άλλαζε τροπάριο όταν άρχισε να λέει: «Τώρα που έρχονται τα προκριματικά του Μουντιάλ 2002 και θα πάμε σ' αυτά δίχως τον Αλαν...».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
