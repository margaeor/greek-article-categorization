Ολυμπιακού (για να ξέρει με ποιους έχει να κάνει...) έγινε χθες πραγματικότητα! Ο Σουηδός ήρθε στην Αθήνα, με ιδιωτικό αεροπλάνο από την Κρήτη, όπου παραθερίζει, και συνοδευόμενος από τη σύζυγό του επισκέφθηκε το σπίτι του Σωκράτη Κόκκαλη. Εκεί ήταν παρόντες, τόσο ο Γιώργος Λούβαρης όσο και 
ο Γιάννης Μαντζουράκης. Η συζήτηση έγινε «σε πολύ καλό κλίμα», όπως ενημέρωσε επίσημα η ΠΑΕ Ολυμπιακός τους δημοσιογράφους, και όλα πλέον είναι θέμα χρόνου. 
Στην «ερυθρόλευκη» εταιρεία πιστεύουν ότι το αργότερο μέχρι τη Δευτέρα θα έχουν ξεπεραστεί και οι τελευταίες επιφυλάξεις του Σουηδού χαφ για να «πέσουν» 
οι υπογραφές. Αλλωστε και ο ίδιος ο παίκτης δεν έκρυψε την ευχαρίστησή του για 
την κουβέντα, γεγονός το οποίο στον Ολυμπιακό ερμηνεύεται ως καλό σημάδι! 
 Πριν από την επίσκεψη του Ζέτεμπεργκ, ο Γιάννης Μαντζουράκης είχε την ευκαιρία 
να ενημερώσει τον πρόεδρο του Ολυμπιακού για τα αποτελέσματα του ταξιδιού του στη Λατινική Αμερική. Ο Ελληνας προπονητής στάθηκε ιδιαίτερα σε δύο παίκτες της Νασιονάλ του Μοντεβιδέο. Ο σέντερ φορ Γκαμπριέλ Αλβες (οι Ουρουγουανοί ισχυρίζονται ότι έχει ήδη υπογράψει στους «ερυθρόλευκους»), από τον οποίο ο Γιάννης Μαντζουράκης έμεινε εντυπωσιασμένος, και ο αμυντικός Νταμιάν Ροντρίγκεζ.
 Η μεταγραφή του Αλβες θα κριθεί ουσιαστικά από την εξέλιξη των επαφών του Ολυμπιακού με τον Ηρακλή, για τον Μιχάλη Κωνσταντίνου. Αν ο Γηραιός συμφωνήσει 
να παραχωρήσει τον παίκτη, δεν τίθεται θέμα απόκτησης του Ουρουγουανού φορ. Οσο για τον άλλον Ουρουγουανό, τον αμυντικό Ροντρίγκεζ, η περίπτωσή του εξετάζεται, καθώς ο Ολυμπιακός σκέφτεται και μια άλλη λύση, του Ουκρανού Αλεξάντερ Χολόβκο της Ντιναμό Κιέβου.
 Στο στάδιο των τελικών διαπραγματεύσεων βρίσκεται και η μεταγραφή του Αγγελου Γεωργίου από τον Πανηλειακό. Το πιθανότερο είναι να ολοκληρωθεί σήμερα.
 - Προσφυγή με την οποία ζητά από τον Ολυμπιακό το ποσό των 140 εκ. δραχμών κατέθεσε στην αρμόδια επιτροπή της ΕΠΑΕ, ο Αλμπέρτο Μπιγκόν.
 - Ο Ολυμπιακός διέψευσε επίσημα δημοσιεύματα που ήθελαν τον Ερικ Μίκλαντ να δηλώνει ότι δέχθηκε πρόταση από τους «ερυθρόλευκους», αλλά την απέρριψε. «Ο παίκτης δεν συμπεριλαμβανόταν στα μεταγραφικά σχέδια της ομάδας», τονίστηκε σχετικά.
