<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 22/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Tου ΚΩΣΤΑ ΚΥΡΙΑΚΟΠΟΥΛΟΥ<p>
 <font size=4><b>Η</b></font><p>
 ταν τόσο περίεργες εκείνες οι ώρες πριν ο Αρχιεπίσκοπος ανέβει στην εξέδρα. Με 

τον ήλιο να καίει τα κεφάλια και τα εκτεθειμένα δέρματα των χριστιανών.<p>
 Με τις σημαίες να κυματίζουν, κίτρινες με τον δικέφαλο και γαλανόλευκες παντός 

είδους και τύπου. Με τις φουφούδες με τα λουκάνικα και τα σουβλάκια να κάνουν τις πρώτες ξαπλωτές στις σχάρες, τσικνίζοντας την ατμόσφαιρα.<p>
 Και με ορχηστρικά, χωρίς λόγια, μόνο με μουσική, κομμάτια Λοΐζου, Ξαρχάκου, Θεοδωράκη να ξεχύνουν τους ήχους τους στην ίδια ατμόσφαιρα. «Ελλάδα σημαίνει ορθοδοξία» και ταυτόχρονα «Της Δικαιοσύνης ήλιε νοητέ». Τι τραβάμε κι εμείς οι 

χριστιανοί ορθόδοξοι... Κάτι μεταξύ προφεστιβαλικής εκδήλωσης της ΚΝΕ, μοντέρνας πολιτικής συγκέντρωσης με γηπεδικές κόρνες, σαν αυτές που σκούζουν όταν μπαίνει γκολ, και μιας μεταφυσικής σύναξης χιλιάδων ανθρώπων που με δυσκολία καταλάβαινες αν το μυστηριακό της υπόθεσης ή απλώς ο δυνατός ήλιος έφταιγε για το γυαλιστερό τους βλέμμα.<p>
 <b>«Γεια σας, δημοσιογράφος είμαι... από πού έχετε έρθει; ».<p>
 «Ορθοδοξία ή θάνατος...».<p>
 «Καλά, χαίρετε...». </b><p>
 Ηταν μία από τις πρώτες απόπειρες διαλόγου που κάναμε με μια κυρία, της οποίας 

η προφορά πρόδιδε αθάνατη ελληνική, επαρχία. Η επόμενη ήταν χειρότερη: <p>
 «Γεια σας, από την Ελευθεροτυπία...»<p>
 «Aντε να χαθείτε αντίχριστοι, βρωμοφυλλάδα, θ' αλλάξουν όμως τα πράγματα, πού θα πάει, να δούμε πού θα πάτε να κρυφτείτε... Aντε στο διάολο από 'δω».<p>
 «Σ' ευχαριστώ, αδερφέ εν Χριστώ...» (από μέσα μας το είπαμε, γιατί ένας τσαμπουκαλεμένος πιτσιρικάς είχε σφίξει στο χέρι του το κοντάρι του λαβάρου και, ως Αη Γιώργης, ήταν έτοιμος να σκοτώσει το θηρίο).<p>
 Ας μην είμαστε άδικοι, όμως. Μια νεαρή κοπέλα, ψηλή, καστανομάτα, ντυμένη σε στυλ «ύπαγε οπίσω μου», είχε έρθει από τον Πειραιά. Απέπνεε μια μίξη αρώματος, 

κάτι μεταξύ λιβανιού και μιγιάγκι, αλλά είχε άποψη: «Θέλω να γράφει η ταυτότητα το θρήσκευμά μου, ας μην το κάνουν για όλους, αλλά ας μου δώσουν το δικαίωμα να επιλέξω». Οπως και πολλοί άλλοι, που τουλάχιστον ήξεραν και μπορούσαν να πουν τον λόγο για τον οποίο είχαν έρθει.<p>
 Οι κίτρινες σημαίες με τον δικέφαλο, οι γαλανόλευκες σε διάφορες παραλλαγές, κάποιες κόκκινες με τον δικέφαλο και τα κίτρινα καπελάκια με την ένδειξη «χριστιανός ορθόδοξος» στριφογύριζαν στους ρυθμούς του «Γελαστού παιδιού». «Ποιος έβαλε τα τραγούδια του Αντίχριστου; », μου φωνάζει μια κυρία από την Καλλιθέα. «Πήγα να τα ξηλώσω, αλλά με διώξανε», είπε κι έφυγε με την ελληνική σημαία, που είχε φορέσει σαν την μπέρτα του Ζορό να κολλάει από τη ζέστη στην πλάτη της. Πέντε κατοστάρικα η μικρή ελληνική σημαία, το ίδιο και η κίτρινη με 

τον δικέφαλο, ένα χιλιάρικο η μεσαία, 3.000 οι μεγάλες, χίλιες το καπελάκι, χίλιες και ένα κασκόλ σε γαλανόλευκα χρώματα. Οι κούπες του καφέ και τα γυάλινα ποτήρια με το πρόσωπο του Αρχιεπισκόπου, 1.500.<p>
 Μπροστά στην εξέδρα το αδιαχώρητο -και κουνούπι να περνούσε, θα έτρωγε τα μούτρα του. Οπως και οι γύρω δρόμοι. Πάνω, όμως, αριστερά και δεξιά της Βουλής 

υπήρχαν πολλά και μεγάλα κενά. Οργανωμένα μπλοκ πιστών, που θύμιζαν ολίγον από 

παλαιοκομματικές συγκεντρώσεις στυλ «αριά αριά, να φαινόμαστε καμιά τρακοσαριά». Συνεχώς κατέφθαναν διάφορα μικρά γκρουπ από την επαρχία. Ενα μικρό είχε φτάσει από τη Ζάκυνθο. Το πανό τους έγραφε: «Η Ζάκυνθος είναι παρών». Οι παρούσες ήταν αλλού...<p>
 <b>H ώρα της TV</b><p>
 Επτά και 31 πρώτα λεπτά. Aρχιζαν και τα δελτία ειδήσεων. Ο Χριστόδουλος ανεβαίνει. Το απέραντο μαύρο της εξέδρας ορθώνεται. Ιαχές και κόρνες. Η φωνή του καθηλώνει τους χριστιανούς-οπαδούς. Aκρα του τάφου σιωπή, στο Σύνταγμα. Ξεκινά. Αυτό ήταν. Εμοιαζαν όχι μόνο ότι τον άκουγαν, αλλά κι ότι ήξεραν τι θ' 

ακούσουν. Ενας τουρίστας από τη Νέα Ζηλανδία αναρωτιέται αν οι Χριστιανοί είναι παράνομοι στην Ελλάδα. Τι να του πεις; Παραδίπλα, η χριστιανή κυρία σκαμπιλίζει με δύναμη τον μικρό της γιο: «Σκάσε ν' ακούσουμε...». Της γης οι κολασμένοι συνέχιζαν να υποβάλονται στον λόγο του Χριστόδουλου. Μια καλόγρια, με το πυκνό μουστάκι της να εξέχει της μαύρης μαντίλας, παραληρούσε κι έψελνε. 

Της Δικαιοσύνης ήλιε δυσνόητε.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
