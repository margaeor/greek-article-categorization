<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 22/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




<b>ΗΡΑΚΛΕΙΟ</b><p>
 Του ΠΑΝΑΓΙΩΤΗ ΓΕΩΡΓΟΥΔΗ<p>
 Βάσιμες ελπίδες δημιουργούνται πλέον για την αποτελεσματική καταπολέμηση της ελονοσίας, η οποία σκοτώνει τρία εκατομμύρια ανθρώπους ετησίως στην Ασία και την Αφρική, με την εφαρμογή νέων τεχνικών βιολογικής καταπολέμησης και θεραπείας.<p>
 Ο δρόμος αυτός άνοιξε, λόγω της πρώτης επιτυχημένης μεταφοράς γονιδίων σε ένα είδος ανωφελούς κουνουπιού, (κύριου φορέα ελονοσίας), η οποία δημοσιεύεται στο 

τεύχος του περιοδικού Nature, που κυκλοφορεί σήμερα, και πραγματοποιήθηκε με τη συνεργασία των ερευνητικών ομάδων του Ευρωπαϊκού Εργαστηρίου Μοριακής Βιολογίας με επικεφαλής τον Φώτη Καφάτο, του εργαστηρίου του Χαράλαμπου Σαβάκη 

στο Ινστιτούτο Μοριακής Βιολογίας και Βιοτεχνολογίας του Ι.Τ.Ε. στο Ηράκλειο και του εργαστηρίου του A. Crisanti Imperial College στο Λονδίνο.<p>
 Η εισαγωγή γονιδίων έγινε με τη χρήση της τεχνολογίας που αναπτύχθηκε στο εργαστήριο του κ. Σαβάκη στο ΙΜΒΒ και είναι ίδια με αυτή που επέτρεψε πριν από 

μερικά χρόνια τη μεταφορά γονιδίων στη μύγα της Μεσογείου.<p>
 Οπως μας είπε ο κ. Σαβάκης, «με την ελονοσία υπάρχει πρόβλημα, διότι τα φάρμακα δεν είναι αποτελεσματικά, αφού το παράσιτο της ελονοσίας έγινε ανθεκτικό στα κοινά αντί ελονοσιακά φάρμακα».<p>
 Παλιότερα, τα κουνούπια καταπολεμούνταν με D.D.T., με την εγκατάλειψη της χρήσης του όμως οι πληθυσμοί των ανώφελων κουνουπιών αυξήθηκαν. Αυτή τη στιγμή 

πεθαίνουν τρία εκατομμύρια άνθρωποι στον πλανήτη που πάσχουν από ελονονοσία. Η 

Παγκόσμια Οργάνωση Υγείας έχει θέσει ως μία από τις βασικές της προτεραιότητες 

την καταπολέμηση της ελονονοσίας, γι' αυτό χρηματοδοτεί αυτήν την έρευνα.<p>
 Η ελονοσία έχει εκριζωθεί από τη χώρα μας, κυρίως λόγω του αποτελεσματικού ελέγχου των κουνουπιών, αλλά οι ειδικοί δεν αποκλείουν την πιθανότητα να επανεμφανιστεί.<p>
 Ειδικότερα για το παράσιτο της ελονοσίας και τους ερευνητικούς προσανατολισμούς, ο κ. Σαβάκης τόνισε: «Tο παράσιτο της ελονοσίας (πλασμόδιο), 

περνά στάδια της ανάπτυξής του στο κουνούπι. Η ελονοσία μεταδίδεται κυρίως από 

κουνούπια που ανήκουν στο γένος κούλεξ».<p>
 Υπάρχουν εργαστηριακά στελέχη ανωφελούς, στα οποία το πλασμόδιο (παράσιτο ελονοσίας) δεν μπορεί να αναπτυχθεί. Το φαινόμενο αυτό έχει να κάνει με το ανοσοποιητικό σύστημα του κουνουπιού. Οι επιστήμονες θα ήθελαν να γνωρίζουν με 

λεπτομέρεια τις αλληλεπιδράσεις κουνουπιού - πλασμόδιου σε μοριακό επίπεδο, π.χ. σε επίπεδο ανοσίας.<p>
 Η δυνατότητα μεταφοράς γονιδίων αποτελεί το κλειδί για να μπορεί να γίνει αυτή 

η έρευνα. Επομένως, τα πιθανά οφέλη αυτής της μεθόδου είναι στο μέλλον. Για την ανάπτυξη αυτής της τεχνολογίας έχουν εργαστεί πολλοί άνθρωποι στο εργαστήριό μου και ιδιαίτερα θα ήθελα να αναφέρω τον Θανάση Λουκέρη, ο οποίος ως μεταπτυχιακός φοιτητής στο εργαστήριό μου πέτυχε την πρώτη μεταφορά γονιδίων σε ένα είδος εντόμου με οικονομικό ή άλλο πρακτικό ενδιαφέρον για τον 

άνθρωπο, τη μεσογειακή μύγα. Ο Θανάσης είναι τώρα συνεργάτης του Φώτη Καφάτου στο Ευρωπαϊκό Εργαστήριο Μοριακής Βιολογίας και από τους βασικούς συντελεστές στην επιτυχία στο κουνούπι.<p>
 Υπάρχουν ενδείξεις «ότι η τεχνολογία αυτή μπορεί να εφαρμοστεί και σε πολλά άλλα είδη και το IMBB - ITE, για την αξιοποίηση των πρακτικών εφαρμογών της τεχνολογίας αυτής, προχωρά στην ίδρυση μιας βιοτεχνολογικής εταιρείας, η οποία 

θα δραστηριοποιείται σε διεθνές επίπεδο, αλλά θα λειτουργεί και θα παράγει στο 

Ηράκλειο», κατέληξε ο κ. Σαβάκης.<p>
 Ενδεικτικό της βαρύτητας του επιστημονικού αυτού εγχειρήματος είναι το γεγονός 

πως οι μεγάλες φαρμακοβιομηχανίες δεν θεωρούν την ανάπτυξη νέων φαρμάκων κατά της ελονοσίας οικονομικά συμφέρουσα. <p>
 Παράλληλα, το Ινστιτούτο Μοριακής Βιολογίας και Βιοτεχνολογίας του ΙΤΕ συμμετέχει στη διεθνή προσπάθεια και με τις έρευνες του εργαστηρίου του Κων. Λούη, που μελετά τους μηχανισμούς εγκατάστασης του παράσιτου στο κουνούπι κι έχει αναπτύξει και διαχειρίζεται, με χρηματοδότηση από το Διεθνή Οργανισμό Υγείας, μια βάση δεδομένων για τη μοριακή βιολογία του κουνουπιού. <p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
