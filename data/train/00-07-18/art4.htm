<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Της <b>ΜΑΡΙΑΣ ΒΛΑΧΟΠΟΥΛΟΥ<p></b>
 Με μια παράσταση αφιερωμένη στη μνήμη του Μίνου Βολανάκη που στοχεύει στο «μεταίσθημα» του θεατή, μια κωμωδία αριστοφανική που θα φανερώσει το μελαγχολικό πρόσωπο του ποιητή, ο Σωτήρης Χατζάκης κατηφορίζει για πρώτη φορά στην Επίδαυρο. Την Παρασκευή και το Σάββατο τα θέατρα «Πολιτεία» και «Μεταξουργείο» συνασπισμένα θα εκπροσωπήσουν, παρουσιάζοντας τις «Εκκλησιάζουσες» με Πραξαγόρα την Αννα Βαγενά και Βλέπυρο τον Μίμη Χρυσομάλλη,

τις «νεότερες δυνάμεις» του ελληνικού θεάτρου. «Η Επίδαυρος δεν είναι δεδομένη

για κανέναν», είπε η Aννα Bαγενά παροτρύνοντας το Ελληνικό Φεστιβάλ να είναι μελλοντικά τολμηρότερο στις επιλογές του. <p>
 Η μελέτη του λαϊκού πολιτισμού και η σχέση του με το αρχαίο δράμα είναι ο βασικός άξονας στον οποίο ο σκηνοθέτης κινήθηκε, ακολουθώντας την περιπλάνηση των ιδεών της Πραξαγόρας. Η «ψύχα» του έργου, όπως είπε, «είναι το αίτημά της για ισοτιμία και κοινοκτημοσύνη, η ανακοίνωση ενός "κομμουνιστικού προγράμματος". Σε ένα τέτοιο αίτημα, ωστόσο, η κοινωνία απαντά, ιστορικά, ισοπεδωτικά»... <p>
 Ενας αόρατος μίτος ενώνει τους πρόσφατους σταθμούς της διαδρομής του Σωτήρη Χατζάκη: τη «Φόνισσα» με τις «Εκκλησιάζουσες» και τον «Νεκρό Αδελφό», που έπεται, στο ΚΘΒΕ. Ο ίδιος, εστιάζοντας στην αριστοφανική κωμωδία φανερώνει τις

εκλεκτικές συγγένειες.<p>
 *Για ποιους λόγους επιλέγετε, μέσω του λαϊκού πολιτισμού, να συναντιέστε με το

αρχαίο δράμα; <p>
 «Αυτή η ιστορία με συγκινεί φυσικά, οργανικά. Δεν είναι πια ζήτημα αισθητικής η αναζήτηση της σχέσης του αρχαίου δράματος με το λαϊκό δρώμενο· είναι ζήτημα αναμνηστικού δικού μου χρόνου, δικής μου αθωότητας, παιχνιδιού που χάθηκε, νεότητας. Είναι όλα αυτά. Δηλαδή, τώρα που κάνω τις "Εκκλησιάζουσες" όπως κι όταν έκανα τη "Φόνισσα", όσο κι αν ακούγεται πολύ προσωπικό, αυτά τα έργα είναι οι αναμνήσεις των γυναικών από το χωριό. Θυμάμαι όλες αυτές τις γυναίκες

που με περιέβαλλαν να είναι "άλλες" γυναίκες -ήταν λίγο σαν θεότητες- με άλλα χέρια, με άλλα μπούτια, με άλλα μπράτσα...»<p>
 * Με διαφορετική ενέργεια; <p>
 «Με μια άλλη ασφάλεια και πίστη στη ζωή. Γυναίκες που την ίδια στιγμή έκαναν έρωτα με τον άντρα τους, ζύμωναν ψωμί, δούλευαν τα φρούτα, ξεσκάτιζαν τους γέρους, περιποιόνταν τα μωρά. Είχαν, δηλαδή, μια έγνοια για τη ζωή, μια έγνοια

που ακολουθεί τον κύκλο της γεωργίας και χάνεται, δημιουργώντας μου το αίσθημα

της απώλειας. Γι' αυτό ασχολούμαι με το λαϊκό δρώμενο, όχι νοσταλγικά, αλλά ακολουθώντας τον τραγικό του πυρήνα».<p>
 <b>«Ο παγανισμός
 με εκφράζει»<p></b>
 *Είναι σαν ένα είδος αντιβίωσης ενάντια στην αστική ζωή; <p>
 «Είναι, μάλλον, σαν ένα φάρμακο ενάντια στην μόλυνση του πολιτισμού, ευρύτερα.

Ακολουθώ αυτό το τραγικό στοιχείο που έχει η λαϊκή παράδοση κι όχι το εξωτερικό περίβλημα. Δεν θα δείτε στις παραστάσεις μου εξωτερικό περίβλημα, ούτε στα κοστούμια ούτε στις μουσικές ούτε στις χορογραφίες. Θα δείτε μια "ενδοχώρα", η οποία, βεβαίως, φέρει και το αίσθημα της απώλειας, της ανακλητικής μνήμης, βρίσκεται ήδη στον αναμνηστικό χρόνο· είναι, όμως, ιδιαζόντως χρήσιμα για την οδό, τη μελέτη προς το αρχαίο δράμα. Συνάμα όλα αυτά είναι και ζήτημα ενός προσωπικού σύμπαντος... Προσπαθώ, τελικά, να έχω τη

συνείδηση ενός πολίτη που ακολουθεί τη φύση στη λειτουργία της. Εχω φτάσει πλέον στο σημείο να πιστεύω πως η αισθητική δεν είναι τίποτα άλλο παρά η φύση στην ολότητά της».<p>
 *Ανιχνεύετε την ελληνική συνέχεια εξοστρακίζοντας τη μη παγανιστική ηθική; <p>
 «Ο παγανισμός με εκφράζει. Να, κι είναι ένα ζήτημα της επικαιρότητας αυτό, τώρα, με τα σοβαρά γεγονότα που συνέβησαν με την Eκκλησία - λέω ότι τον άνθρωπο τον διεκδικούν δυο δυνάμεις: η Eκκλησία κι η λογοτεχνία. Μόνο που η Eκκλησία τον διεκδικεί μέσα από δόγμα, ενώ η λογοτεχνία πιο σπαρακτικά. Του επιβεβαιώνει τη θνητότητά του, τον οδηγεί προς την αυτογνωσία, τον πηγαίνει στην ενδοχώρα και τον μετατοπίζει διαρκώς ψυχικά. Ετσι, θα έλεγα πως το λαϊκό δρώμενο είναι για μένα ένας τόπος κι ένας μη τόπος. Είναι μια ενδοχώρα και μια

μελέτη ταυτόχρονα. Δεν είναι, δηλαδή, ψυχρή αισθητική ή λαογραφία ή εθνομουσικολογία - τα συμβουλεύομαι, άλλωστε, όλα αυτά. Είναι μια προσωπική συγκίνηση κι υγρασία».<p>
 *Δεν είναι, ας πούμε, ένα λιμάνι να «ξεφορτώσετε» ανασφάλειες; <p>
 «Οχι, γιατί δεν μπορώ και τη γραφικότητα επίσης. Πιστεύω ότι όταν ένα πράγμα τελειώνει, πρέπει να τελειώνεις κι εσύ μαζί του. Παραδείγματος χάριν, όταν έκανα τη "Φόνισσα" -που έγινε ό,τι έγινε- μετά από λίγο άρχισαν να γίνονται παντού Παπαδιαμάντηδες. Είχα σκοπό να κάνω δεύτερο Παπαδιαμάντη, και θα τον κάνω κάποια στιγμή· το φοβερό διήγημα "Ο νεκρός ταξιδιώτης". Δεν το έκανα, ακριβώς επειδή ενετάχθη σε μια μόδα ο Παπαδιαμάντης και περιμένω να κοπάσει. Δεν θέλω να πατήσω σε αυτή την επιτυχία, τη σέβομαι και περιμένω να καταλαγιάσει όλο αυτό. Δεν πρέπει κανείς να μπαίνει σε ρεύματα εποχής παρά μόνο αν περιέχουν την ανατροπή».<p>
 *Ο θαυμασμός της φύσης και της νομοτέλειάς της σαν «αντίδοτο» στην απογοήτευση

από τη διάψευση του «κομμουνιστικού προγράμματος», όπως το αποκαλέσατε, είναι ανατροπή; <p>
 «Πιστεύω πως ο υπαρκτός σοσιαλισμός δεν ήταν φυσικός, κατασκεύασε ένα μηχανισμό γραφεικρατείας πάνω στην ανάγκη του ανθρώπου για ισονομία, ισοπολιτεία, κοινοκτημοσύνη, κι αυτός ο μηχανισμός κατάπιε τελικά το αρχικό όραμα. Εγκλώβισε την ιδέα σε σύστημα ιδεών. Εγινε σύστημα. Κι είναι αρχή της διαλεκτικής: οποιαδήποτε ιδέα γίνει σύστημα ιδεών να εγκλωβίζει και να εξουσιάζει τους ανθρώπους. Οταν κατέρρευσε ο υπαρκτός σοσιαλισμός ένιωσα μια διπλή συγκίνηση. Πρώτον για ένα πείραμα που είχε την ποίησή του, αλλά πολύ γρήγορα είχε αποτύχει και ζούσαμε τόσα χρόνια το πτώμα του. Κυρίως, όμως, συγκινούμαι από την τραγωδία των ανθρώπων που ακολούθησαν, όλων αυτών των 70ρηδων, 80ρηδων που τους λένε τι έγινε και δεν πιστεύουν, που δεν καταλαβαίνουν ότι τόσα χρόνια υπηρετούσαν ένα λάθος. Βρίζουν τον Γκορπατσόφ, χωρίς να μπορούν να καταλάβουν ότι αυτό το λάθος τούς ωθούσε να είναι λάθος και στις οικογένειές τους και την πατρότητα... Θα μπορούσαν, ίσως, να αγαπήσουν τα παιδιά τους περισσότερο, να ασχοληθούν πιο πολύ με τα λεγομένα αστικά». <p>
 *Με την καθημερινότητα; <p>
 «Ακριβώς, που για μένα είναι πολύ πιο ανθρώπινη από την ύβρη της επανάστασης. Κι αυτό φαίνεται από τον τρόπο που συμπεριφέρομαι στον άντρα, στις "Εκκλησιάζουσες"».<p>
 *Πώς δηλαδή; <p>
 «Ο άντρας είναι ένας εκπρόσωπος του κοινού μέτρου, γνώστης της παρακμιακής κατάληξης των ιδεών μοιάζει πιο ανθρώπινος από την επανάσταση που υποτίθεται πως τον εκφράζει. Αρχίζω κι αγαπώ, δηλαδή, περισσότερο τους συμβιβασμένους, γιατί είναι πιο ανθρώπινοι από τους απόλυτους αδιάλακτους της κάθε επανάστασης, οι οποίοι με τον καιρό οργανώνουν μηχανισμούς εξουσίας ή οργανώνονται σε σχηματισμούς εξουσίας, βλέπε γενιά Αντίστασης, γενιά Πολυτεχνίου...».<p>
 *Στην παράστασή σας απουσιάζει παντελώς η πάλη των φύλων.<p>
 «Γιατί είναι δεδομένο πως το εγχείρημα είναι μητριαρχικό. Η Πραξαγόρα δεν θέλει να παραμείνει στην εστία, θέλει να πράξει εν τη Αγορά· αυτό, όμως, δεν μπορεί να συμβεί. Ανήκει στη σφαίρα της ουτοπίας. Φανταστείτε σήμερα 10 γυναίκες από το Κερατίνι, είκοσι από την Κυψέλη κι άλλες 10 από τη Βάθη να θελήσουν να καταργήσουν τα γραφεία των κομμάτων, τη Βουλή... Δεν γίνονται αυτά. Ο Αριστοφάνης μπορεί να προτείνει την ουτοπία, αλλά από την άλλη είναι τόσο ωραίος ώστε τη σατιρίζει. Το κάνει γιατί είναι φύσει κωμικός. Λέει: "Aφήστε τη ζωή να ζήσει, χωρίς τις ιδέες, επιτέλους". Οι δημοκρατικοί, άλλωστε, τότε, ένα τέταρτο τις κρατούσαν τις ιδέες, γι' αυτό ο Αριστοφάνης ήταν συντηρητικός. Οπότε δεν μπαίνει θέμα στις "Εκκλησιάζουσες" αντιθετικής σχέσης των δυο φύλων. Η Πραξαγόρα ονειρεύεται μια παγγαμία, έναν κόσμο σαν του

Σαγκάλ... τον παιγνιώδη κόσμο του Ρουσό. Αυτά, όμως, δεν μπορούν να συμβούν. Η

ζωή είναι σκληρή. Είδαμε και τον φεμινισμό οδήγησε τη γυναίκα σε σπουδαίες κατακτήσεις, όπως η οικονομική αυτοτέλεια, αλλά και να χάσει το μυστήριό της».<p>
 *Η διαδρομή σας στις «Εκκλησιάζουσες» πόσο επηρεάζει τη δουλειά σας στο «Τραγούδι του Νεκρού Αδελφού»; <p>
 «Είναι το άλτερ έγκο, είναι η άλλη πλευρά τού γιατί οι "Εκκλησιάζουσες" είναι η κωμωδία της τραγικότητας. Μπορούσε, όμως, να είναι η τραγωδία της κωμικότητας. Ο "Νεκρός αδελφός", επίσης, μετεωρίζεται όπως κι οι "Εκκλησιάζουσες". Στο ένα έχουμε μια ουτοπία, ένα no land, και στο άλλο έχουμε

μια αιφνίδια υπέρβαση των φυσικών κανόνων, ένα λαϊκό αφήγημα το οποίο μας μιλά

για μια ανάσταση την πρώτη μετά Χριστόν από μπέσα, από φιλότιμο -από άλλη μια λαϊκή δηλαδή αξία-, μας μιλάει για έναν υπερβατικό έρωτα του Κωνσταντή προς την Αρετή, μας μιλά για πουλιά που μιλούν, ένα σύμπαν υπερρεαλισμού και μινιμαλισμού ταυτόχρονα».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
