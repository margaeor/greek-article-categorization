<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου<b> ΗΛΙΑ ΔΡΥΜΩΝΑ<p></b>
 Πολύ λογικό θεωρείται να είναι μόνο τρεις οι πρόεδροι συλλόγων της Α1 (Κόκκαλης, Φιλίππου, Ακριβόπουλος) που θα συντροφεύσουν τον Θόδωρο Καρατζά στο σημερινό ραντεβού του με τον υφυπουργό Aθλητισμού.<p>
 Γιατί, επισήμως πια, υπάρχουν τουλάχιστον άλλοι τρεις προέδροι που δεν συμφωνούν με τις θέσεις και τις ενέργειες του προέδρου του ΕΣΑΚΕ (και εξέχοντος στελέχους της ULEB στην ανεξάρτητη Ευρωλίγκα), δεν τον αναγνωρίζουν ως εκπρόσωπό τους σε συναντήσεις για τις οποίες δεν έχουν καν ενημερωθεί, γι' αυτό και πολύ σύντομα αναμένεται να ζητήσουν την έκπτωσή του από το αξίωμα του προέδρου! <p>
 Ο λόγος για τα αφεντικά των Παναθηναϊκού, Αρη και Ηρακλή (Γιαννακόπουλος, Καρακίτσος, Εμφιετζόγλου), που με χθεσινές επιστολές τους προς τον κ. Φλωρίδη γνωστοποιούν ότι αποδέχονται με ικανοποίηση την πρόσφατη απόφασή του να ακυρώσει τον κανονισμό πρωταθλήματος της Α1, όπως και το πειθαρχικό δίκαιο του ΕΣΑΚΕ («αποκαταστήσατε τη νομιμότητα στο επαγγελματικό πρωτάθλημα, μεταφέροντας τις σχετικές αρμοδιότητες στην ελληνική ομοσπονδία»), γι' αυτό και δεν έδωσαν ποτέ στον Καρατζά την εξουσιοδότηση να ζητήσει σήμερα από τον υφυπουργό άμεση ανάκληση της απόφασής του («για εμάς δεν υπάρχει καν θέμα συζήτησης»).<p>
 Εν ολίγοις, από τον πόλεμο χαρακωμάτων που είχαμε μέχρι τώρα, λόγω ακριβώς της διάσπασης του ευρωπαϊκού μπάσκετ, περνάμε πλέον σε ένα ανοιχτό πεδίο μάχης εντός των ελληνικών συνόρων, με μια αντιστοιχία δυνάμεων που ενδεχομένως να μην ευνοεί την ηγεσία του ΕΣΑΚΕ.<p>
 Από τα υπόλοιπα 8 σωματεία-μέλη του συνδέσμου, που δεν έχουν τοποθετηθεί μέχρι τώρα υπέρ ή κατά της διοίκησης του ΕΣΑΚΕ (αλλά θα το πράξουν όταν θα γίνει η επόμενη γενική συνέλευση του συνδέσμου), γνωρίζουμε τουλάχιστον τρία (Νήαρ Ηστ, Μίλων, Δάφνη) που έχουν σοβαρότατες αντιρρήσεις για το ρόλο του κ. Καρατζά, ενώ Πανιώνιος και Μαρούσι επίσης τείνουν να πάρουν θέση κατά του προέδρου του ΕΣΑΚΕ. Καλύτερα, βέβαια, είναι να δούμε μέσα από τις ενέργειές τους ποια θα είναι η τελική θέση τους. <p>
 <b>ΕΡΩΤΗΣΗ
 ΣΤΗ ΒΟΥΛΗ<p></b>
 Το βαθύτατο ρήγμα στις σχέσεις των ελληνικών συλλόγων, αλλά και η διχόνοια που υπάρχει σε διεθνές επίπεδο, ανάγκασαν τον κ. Ευάγγελο Βλασσόπουλο, βουλευτή του ΠΑΣΟΚ στη Λευκάδα, να ζητήσει, με ερώτηση που κατέθεσε στη Βουλή, από την ηγεσία του υπουργείου Πολιτισμού, κ.κ. Πάγκαλο και Φλωρίδη, να προβεί σε άμεσες ενέργειες για την άρση του αδιεξόδου.<p>
 Μάλιστα, ο κ. Βλασσόπουλος προβλέπει απαγορευτική απόφαση της Κομισιόν για το πρωτάθλημα της ULEB και επισημαίνει ότι ο λόγος της σύγκρουσης δεν είναι άλλος από την εκ νέου κατανομή δύναμης και εξουσίας στον αθλητικό χώρο. Το πλήρες κείμενο της ερώτησής του είναι: <p>
 «H σύγκρουση που έχει ξεσπάσει ανάμεσα στην Παγκόσμια Ομοσπονδία Kαλαθοσφαίρισης (FIBA), διοργανώτριας της Σουπρολίγκα, και της νεοσύστατης Eνωσης Eυρωπαϊκών Συλλόγων Mπάσκετ (ULEB), διοργανώτριας της Eυρωλίγκας, δεν έχει προηγούμενο και τείνει να δυναμιτίσει το Eυρωπαϊκό Πρωτάθλημα μπάσκετ και να επηρεάσει την ίδια την πορεία του αθλήματος.<p>
 Kαθώς, λοιπόν, ο κηρυγμένος πια πόλεμος μαίνεται και τα προβαλλόμενα επιχειρήματα και από τις δύο πελυρές διαθέτουν αληθοφάνεια (από τη μια πλευρά η FIBA εκφράζει τη νομιμότητα και από την άλλη η ULEB υποστηρίζει την αναλογική και δίκαιη κατανομή των εσόδων), <p>
 καθώς στο πρόβλημα ενεπλάκη η Eυρωπαϊκή Eνωση τόσο με την έντονη κινητοποίηση του συμβουλίου των αρμόδιων υπουργών όσο και με την απάντηση της Γαλλίδας προέδρου του, κας Mαρί Zοσέ Mπιφέ, σε ερώτηση του Eλληνα ευρωβουλευτή κ. Aλέκου Aλαβάνου, που τείνει να δικαιώσει τη FIBA ως τη μόνη νόμιμη και νομιμοποιούμενη αρχή να διοργανώσει το Eυρωπαϊκό Πρωτάθλημα καλαθοσφαίρισης (η οριστική απάντηση αναμένεται να δοθεί σε μερικές εβδομάδες και προβλέπεται να αποτελέσει απαγορευτική διαταγή ως προς το να διοργανώσει η ULEB πρωτάθλημα), <p>
 καθώς οι εξελίξεις ενδιαφέρουν άμεσα την Eλλάδα, αφού στο πρωτάθλημα της ULEB συμμετέχουν τρεις από τις ισχυρότερες και ιστορικότερες ελληνικές ομάδες (Ολυμπιακός, AEK, ΠAΟK), <p>
 καθώς ο ουσιαστικός λόγος της σύγκρουσης ανάμεσα στη FIBA και την ULEB -την οποία εκπροσωπεί ο πρόεδρός της Iσπανός κ. Eδουάρδος Πορτέλα- φαίνεται πως είναι η μεγιστοποίηση των κερδών από τα τηλεοπτικά δικαιώματα, ο έλεγχος και η κατανομή τους και, μέσω αυτών, η αύξηση επιρροής, ο έλεγχος και η κατανομή δύναμης και εξουσίας.<p>
 Eρωτώνται ο υπουργός Πολιτισμού και ο αρμόδιος επί των θεμάτων Aθλητισμού υφυπουργός: <p>
 I. Σε ποιες άμεσες ενέργειες προτίθενται να προβούν για να προστατεύσουν τόσο το ελληνικό μπάσκετ, που έχει κάνει την πατρίδα μας και τους Eλληνες υπερήφανους για τους τίτλους που μας έχει χαρίσει, όσο και τους ελληνικούς συλλόγους που έχουν ταχθεί σε διαφορετικά στρατόπεδα από διαφορετική ο καθένας εκτίμηση.<p>
 II. Eάν προτίθενται ως συμμετέχοντες στο συμβούλιο υπουργών Aθλητισμού να καταθέσουν συγκεκριμένες προτάσεις για την άμεση άρση του δημιουργηθέντος αδιεξόδου».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
