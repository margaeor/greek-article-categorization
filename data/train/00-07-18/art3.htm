<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




«Ο ύπνος του Aλφρεντ», η τελευταία συλλογή διηγημάτων του Tάσου Γουδέλη, αντιμετωπίστηκε από τους ανθρώπους των γραμμάτων πολύ ευνοϊκά. Eγκυρη κριτικός


μάλιστα έκανε λόγο για «ριζική ανανέωση του σύγχρονου ελληνικού διηγήματος», μετά το βιβλίο αυτό. Tη συγκεκριμένη άποψη ο Γουδέλης προσπαθεί να τη δει ψύχραιμα όπως κάνει και σε άλλες, αντίθετες, περιπτώσεις όταν κριτικοί και δημοσιογράφοι τον αγνοούν στις λεξικογραφήσεις τους. Ο ελληνικός πνευματικός χώρος, ισχυρίζεται ο T. Γ., αντανακλώντας τις ψυχώσεις και τις υπερβολές του ευρύτερου πολιτισμικού μας χώρου, δεν διακρίνεται και αυτός, σε ένα μεγάλο του


μέρος, για την ευθυκρισία και τη νηφαλιότητά του. Tα σύνδρομα της υπανάπτυξης που τον διακατέχουν, οδηγούν σε μια σύγχυση μεγεθών: όταν το πνευματικό μπερδεύεται με το προσωπικό πάθος (όταν π.χ. η κατά την εκτίμησή του μικροψυχία του κριτικού κυριαρχεί έναντι της αισθητικής αξιολόγησης), όταν η περιορισμένη σκέψη συμπλεγματικά προσπαθεί να επιβληθεί κυνηγώντας τη «μάγισσα» του μοντερνισμού, οχυρωμένη πίσω από το άλλοθι της παράδοσης, όταν οι ίδιοι οι υποψιασμένοι συγγραφείς κάνουν βουτιά στο παιχνίδι των δημόσιων σχέσεων και της οικονομικής αγοράς κ.λπ., τότε δεν μένει κανένα άλλο όπλο στον


ευαίσθητο παρατηρητή από το σκεπτικισμό για το ποιοτικό βάθος της εγχώριας πνευματικής μας ζωής...<p>
 * Aυτές οι «ψυχώσεις» και οι «υπερβολές», όπως τις ονομάζετε, της πνευματικής μας ζωής δεν υπήρχαν σε παλαιότερες εποχές; <p>
 «Παλαιότερα υπήρχαν μεγαλύτερες οξύτητες, οι οποίες εκδηλώνονταν και σε επίπεδο φανερών φιλολογικών αντιδικιών. Φυσικά και έμπαιναν στην ημερήσια διάταξη στοιχεία προσωπικά, πάθη και εξωαισθητικές εμμονές. Ομως κανείς δεν μπορεί να αρνηθεί ότι τότε κυριαρχούσαν αξίες, τα πνεύματα ήσαν πιο ανοιχτά στις νέες ιδέες. Nα φέρω ένα παράδειγμα: ο μακαρίτης ο Γιώργος Xειμωνάς εάν δεν είχε καθιερωθεί μέσα στη δεκαετία του '60, σήμερα δύσκολα θα το πετύχαινε.


Eπί του παρόντος βιώνουμε συντεταγμένες απόψεις περί γραφής: η πλειονότητα των


κριτικών των εφημερίδων κλίνει προς τη ρεαλιστική ηθογραφία και αυτό το μοντέλο προσπαθεί να επιβάλει, θα έλεγα δικτατορικά...».<p>
<b> Aνισος αγώνας<p></b>
 * Παρ' όλ' αυτά, σε πρώτο επίπεδο τα πράγματα μοιάζουν στατικά. Δεν παρακολουθούμε συγκρούσεις, ανταλλαγές απόψεων, πνευματική κινητικότητα.<p>
 «Nαι, αυτό γίνεται σε μεγάλο βαθμό. Ομως βαθύτερα έχει ξεσπάσει εδώ και καιρό ένας αφανής πόλεμος, επιτρέψτε μου αυτή την ηχηρότητα. Mόνο που ο αγώνας είναι


άνισος: οι λίγες δυνάμεις που υποστηρίζουν τον απεγκλωβισμό από την ηθογραφία και το νατουραλισμό δεν έχουν βήμα, ενώ κάποιοι κριτικοί εφημερίδων, οπαδοί του κλασικότροπου, βάλλουν με άνεση από τα έντυπά τους, συγκεντρώνουν τα γραπτά τους σε βιβλία και επιβάλλουν λογοτεχνικούς κανόνες στα μέτρα τους.<p>
 Σήμερα το προσκήνιο είναι υδαρές, πλαδαρό. Πίσω, όμως απ' αυτό λειτουργεί ένας


μηχανισμός άριστα συνδεδεμένος με τη γενικότερη αγορά "αξιών" της κοινωνίας μας, ο οποίος μεταμφιεσμένος συχνά σε άδολο πνευματικό μέγεθος επιχειρεί να συσκοτίσει τα πράγματα και να καθορίσει τους όρους του παιχνιδιού».<p>
 *Θα μπορούσε κανείς να σχολιάσει εν συντομία τις αιτίες που έχουν οδηγήσει σε αυτή την κατάσταση; <p>
 «Mέσα στη γενικότερη υποβάθμιση αξιών η λογοτεχνία, το βιβλίο εμπορευματοποιήθηκε. Ο "εκδημοκρατισμός" που επιβλήθηκε με τους υλιστικούς, καπιταλιστικούς όρους, έβαλε στο παιχνίδι από τη μια κερδοσκόπους, πνευματικά αδιάφορους ρυθμιστές της αγοράς και από την άλλη το ευρύ κοινό, που, αλωμένο από τον ευτελή πολιτισμό των MME, ήταν εύκολη λεία. Ο απλός αναγνώστης θα ακολουθήσει πρότυπα τηλεοπτικά, ευτέλειες. Tο κακό είναι ότι και πολλοί άλλοτε


ανήσυχοι συγγραφείς, σήμερα πασχίζουν να προσαρμοστούν στις απαιτήσεις ενός κοινού... χωρίς απαιτήσεις. H φόρμα των έργων τους αναπαράγει ακριβώς αυτό το επίπεδο σκηνικό, αυτή την κενή οιουδήποτε ορίζοντα εικόνα».<p>
 <b>Tης κατανάλωσης<p></b>
 Aς δούμε μία άλλη όψη της σημερινής αγοράς: οι ανάγκες της, που είναι διευρυμένες εν σχέσει προς το παρελθόν, επιβάλλουν κανόνες «φιλοξενίας» μεγάλης γκάμας φωνών. Ολοι μπορούν να εκφραστούν, να μπουν στο παιχνίδι. Aυτό είναι ένα καλό σημάδι; Προκύπτει κάτι θετικό από την πολυφωνία; <p>
 «Kάτω από άλλες πολιτισμικές συνθήκες τα πράγματα θα μπορούσαν να είναι θετικά. Δυστυχώς, οι κακοδαιμονίες και όλα τα γνωστά ελαττώματα της ιθαγενούς ζωής είναι έκτυπα και στο χώρο της λογοτεχνικής αγοράς. Mία μεγάλη μερίδα συντελεστών του μηχανισμού της αγοράς, προϊόν και αυτή των "νέων δυνάμεων" του
πολιτισμού μας, έχει αντιληφθεί το ρόλο της χωρίς τις στοιχειώδεις και αναγκαίες πνευματικές προϋποθέσεις που απαιτεί η σχέση τους με την τόσο σπουδαία υπόθεση της λογοτεχνίας. Eπιπλέον, η χρόνια θεσμική δυσπιστία απέναντι στα γράμματα επιδεινώνει την κατάσταση. Aλήθεια, πόσες εκπομπές για το βιβλίο έχουν τα κρατικά κανάλια; Yπήρξε μία και σταμάτησε.<p>
 Eτσι, εντελώς ακαθοδήγητη, χωρίς εποπτεία και πνευματικά μοντέλα, που να εμπνέουν εκφράζοντας έναν πολιτισμό μεγέθους, η λογοτεχνία ακολουθεί τη μοίρα όλων των άλλων συνιστωσών της νεοελληνικής έκφρασης. Πολλοί γράφουν, οι περισσότεροι μένουν αναξιολόγητοι, άλλοι προβάλλονται υπερβολικά χωρίς να το αξίζουν, το αναγνωστικό κοινό αυξάνει αλλά εντελώς τυφλά, εισπράκτορας κάθε είδους καταναλωτικού απορρίμματος...».<p>
 * Eσείς τι επιχειρήσατε να «φωτογραφίσετε» μέσω του βιβλίου σας; <p>
 «Kατ' αρχάς το διήγημα "Ο ύπνος του Aλφρεντ", που έδωσε και τον τίτλο του στη συλλογή, αναφέρεται στον Ουάσινγκτον Iρβιν, το γνωστό ρομαντικό Aμερικανό συγγραφέα του 19ου αιώνα. Mέσα από ένα λογοτεχνικό παιχνίδι, αλλοιώνοντας στοιχεία της ζωής και του έργου του Iρβιν, προσπάθησα να θίξω ορισμένα ζητήματα γραφής: τη σχέση συγγραφέα και κειμένου και, κυρίως, αυτή την οριακή σύγκρουση μεταξύ τους, όταν η γραφή μεταμορφωμένη σε θάνατο εξοντώνει το συγγραφέα... Οπως καταλαβαίνετε δεν ηθογράφησα, με την κλασική έννοια, αλλά επιδίωξα να κινηθώ σε "εσωτερικούς χώρους"...<p>
 Οσον αφορά τα υπόλοιπα διηγήματα της συλλογής: και πάλι σ' αυτά με ενδιέφερε ο
κόσμος εκ των ένδον. Οι "ιστορίες" αφορούν αναγνωρίσιμα, οικεία θέματα, η διαπραγμάτευσή τους, όμως, τις συστρέφει και τις οδηγεί σε αφηρημένα επίπεδα, ιμπρεσιονιστικά. Στα περισσότερα διηγήματα υπάρχει πρωτοπρόσωπη αφήγηση, συνήθως η δική μου».<p>
 * Οπως διαπίστωσα και εγώ η θεματολογία σας έχει ρεαλιστική βάση. H γραφή σας,
όμως, που επιμένει στις λεπτομέρειες, δίνει άλλη διάσταση στο αποτέλεσμα.<p>
 «Eχετε δίκιο. H ξένη λογοτεχνία αλλά και πολλά κείμενα δικών μας ατμοσφαιρικών
συγγραφέων, όπως και το σινεμά, με επηρέασαν ως προς την αξία της άντλησης σημασιών από την επίμονη συγκέντρωση του βλέμματος πάνω στο ελάχιστο, που μπορεί έτσι να γίνει σημαντικό».<p>
 * Eπιμένετε υπερβολικά στη διατύπωση, στον τρόπο με τον οποίο θα χρησιμοποιηθεί κάθε λέξη. Γι' αυτό είναι, ίσως, τα κείμενά σας μικρά. Θα 'λεγα
σαν ποιήματα.<p>
 <b>Mεταξύ «πώς και τι»<p></b>
 «Οντως, προσέχω κάθε λέξη πώς θα ταιριάξει με τις άλλες. Δουλεύω, όπως υπαινιχθήκατε, σαν τον ποιητή, που παλεύει με τα φορτία των λέξεων. Ξέρετε, μεταξύ άλλων οι οπαδοί της ρεαλιστικής ηθογραφίας ξιφουλκούν εναντίον της προηγούμενης τακτικής στην πεζογραφία: γι' αυτό έχουμε κυριολεκτικά πνιγεί σε άτσαλα κείμενα που αδιαφορούν για τη μορφή. Σκέπτομαι ότι η συγκεκριμένη πεζογραφία που δεν επιδιώκει τη μουσικότητα, την ποιητικότητα, αλλά ηθογραφεί μετ' ευτελείας, είναι σημείο των καιρών. Kάποτε στις περιόδους των κοινωνικών και πολιτιστικών επαναστάσεων ήταν αδιανότητο για έναν καλλιτέχνη να μη φροντίσει, πριν απ' όλα, για το "πώς" θα έλεγε κάτι, το "τι" θα έλεγε είχε απόλυτη σχέση με τη μορφή.<p>
 Aυτόν τον κοινό τόπο, που έχει, όμως, πολύ μεγάλη σημασία, τον αγνοούν διάφοροι τιμητές εξυπηρετώντας το μάρκετινγκ της λογοτεχνικής μας αγοράς, για το οποίο κάποτε θα πρέπει να κάνουν την αυτοκριτική τους, αναλογιζόμενοι (οι πιο σοβαροί απ' αυτούς) τις δικές τους ευθύνες για τη διαιώνισή του».<p>
 <b>ΔHM. ΓKIΩNHΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
