<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Με...τριάρα, επί κροατικού εδάφους, ξεκίνησε χθες ο Παναθηναϊκός τον κύκλο των φιλικών του αγώνων. Παρουσία 2.500, περίπου, θεατών που επευφήμησαν τους «γνωστούς» Βλάοβιτς, Σάριτς, κέρδισε καθαρά την Τσάκοβετς, ομάδα Α' κατηγορίας Κροατίας, με γκολ των Βαζέχα (4'), Σιπνιέφσκι (31'), Νασιόπουλου (82'). Ο Αγγελος Αναστασιάδης χρησιμοποίησε δύο διαφορετικές ενδεκάδες ανά ημίχρονο και τους τρεις τερματοφύλακες, μοιράζοντας στα ίσα το χρόνο (ανά τριαντάλεπτο).<p>
 «Το πιο σημαντικό για μένα είναι ότι δεν είχαμε τραυματισμούς», επανέλαβε ο προπονητής του ΠΑΟ, για να προσθέσει ευθύς αμέσως: «Δείξαμε υπομονή στο παιχνίδι μας, βέβαια χρειαζόμαστε ακόμη πολλή δουλειά. Πρέπει να κάνουμε πολλά πράγματα και να δουλέψουμε ιδιαίτερα στο πρέσιγκ».<p>
 Σήμερα το μεσημέρι τελικά αναμένεται στο Ζάγκρεμπ ο Πάουλο Σόουζα, για να ενσωματωθεί με την υπόλοιπη αποστολή. Το σημερινό πρόγραμμα περιλαμβάνει δύο προπονήσεις, ενώ το δεύτερο κατά σειρά φιλικό ματς του ΠΑΟ στην Κροατία είναι προγραμματισμένο για την Πέμπτη, στις 9 το βράδυ, με τη Βάρτεκς.<p>
<b> Η σύνθεση του Παναθηναϊκού: <p></b>
 Νικοπολίδης (32' Χαλκιάς, 63' Κοτσόλης), Σάριτς (46' Κιάσος), Φύσσας (46' Σίμος), Αλεξόπουλος (46' Χένρικσεν), Γκούμας (46' Βόκολος), Μπασινάς (46' Γκαλέτο), Κουτσουρές (46' Καραγκούνης), Βαζέχα (46' Λυμπερόπουλος), Σιπνιέφσκι (46' Κόλα), Σίγκουρτσον (46' Νασιόπουλος), Βίλα (46' Βλάοβιτς). <p>
 Ουδέν πρόβλημα<p>
 «Ουδέν πρόβλημα», απαντάει ο Παναθηναϊκός στο θόρυβο που ξέσπασε με αφορμή τα έργα στο γήπεδο της Λεωφόρου Αλεξάνδρας χωρίς την άδεια της πολεοδομίας. «Ολα θα τελειώσουν στην ώρα τους» μάλιστα διαβεβαιώνουν πηγές της πράσινης ΠΑΕ, επισημαίνοντας, παράλληλα, πως «κάποιοι βιάστηκαν να μεγαλοποιήσουν ένα τυπικό και καθαρά διαδικαστικό θέμα, επειδή πρόκειται για τον Παναθηναϊκό».<p>
 Ο ίδιος ο πρόεδρος, Αγγελος Φιλιππίδης, από το πρωί χθες, μόλις πληροφορήθηκε το δημοσίευμα της εφημερίδας «Παρόν» περί πολεοδομικών παραβάσεων στις εργασίες ανακαίνισης του ιστορικού γηπέδου του ΠΑΟ, είχε δηλώσει: <p>
 «Δεν έχουν σταματήσει οι εργασίες, τουναντίον συνεχίζονται κανονικά. Δεν μπορώ να γνωρίζω το λόγο που γράφτηκαν αυτά που γράφτηκαν». <p>
 Αμεση ήταν και η αντίδραση του προέδρου της ΕΠΑΕ Βίκτωρα Μητρόπουλου, που επιθεώρησε τα έργα ανακατασκευής, υποσχόμενος ότι «μέχρι τις 15 Αυγούστου θα έχουν ολοκληρωθεί, οπότε από τις 20 του ίδιου μήνα το γήπεδο θα δοθεί προς χρήση».<p>
 Ανεξάρτητα από την πορεία των έργων και τη δήλωση του κ. Μητρόπουλου ο Παναθηναϊκός, βάσει του προγράμματος που έχει καταρτιστεί, θα δώσει όλα τα παιχνίδια του μέχρι τις 10 Σεπτεμβρίου, φιλικά και επίσημα, στο Ολυμπιακό Στάδιο. <p>
 <b>ΕΙΣΑΓΓΕΛΕΑΣ στη ΛΕΩΦΟΡΟ<p></b>
 Εισαγγελέας «μπαίνει» στο στάδιο της λεωφόρου Αλεξάνδρας και «ανάβει φωτιές», δεδομένης της εξαγγελίας της ΠΑΕ Παναθηναϊκός για την κατασκευή σε αυτό το χώρο του νέου γηπέδου του ιστορικού συλλόγου.<p>
 Ο προϊστάμενος της Εισαγγελίας Πρωτοδικών Αθήνας, κ. Ιωάννης Σακελλάκος, με αφορμή προχθεσινό δημοσίευμα της εφημερίδας «Το Παρόν», διέταξε τη διενέργεια προκαταρκτικής εξέτασης προκειμένου να διαπιστωθεί αν έχουν διαπραχθεί αξιόποινες πράξεις, αρχής γενομένης από τα έργα που γίνονται στο γήπεδο εν όψει της έναρξης της νέας αγωνιστικής περιόδου.<p>
 Και αυτό γιατί, σύμφωνα με την εφημερίδα, κάτοικοι της περιοχής, αλλά και το τοπικό τμήμα της Πολεοδομίας έχουν ζητήσει να σταματήσουν τα έργα «καθώς δεν υπάρχει σχετική αδεια από τις αρμόδιες αρχές».<p>
 Οπως αναφέρεται στο δημοσίευμα, «η Πολεοδομία έστειλε σχετικό έγγραφο στο Δήμο
Αθηναίων, στην ιδιοκτησία του οποίου ανήκει το γήπεδο "Απόστολος Νικολαΐδης", με αίτημα να σταματήσουν αμέσως τα έργα που γίνονται καθώς δεν έχει δοθεί άδεια από τις υπηρεσίες της».<p>
 Η ανακοίνωση για την κατασκευή στο γήπεδο της Λεωφόρου του νέου «σπιτιού» του Παναθηναϊκού έγινε την περασμένη άνοιξη από τον πρώην πρόεδρο της ΠΑΕ, κ. Γιώργο Βαρδινογιάννη, αμέσως μετά την άρνηση της πολιτείας να διαθέσει χώρο γι' αυτό το σκοπό στο Γουδί. Είχε προηγηθεί η διαρροή πληροφοριών που έφεραν το ΥΠΕΧΩΔΕ να παραχωρεί το παραδοσιακό «σπίτι» του Παναθηναϊκού στην Εκκλησία,
για την κατασκευή του νέου Μητροπολιτικού Ναού.<p>
 Οι πληροφορίες της εφημερίδας, «ότι η νέα διοίκηση του Παναθηναϊκού προχωρεί σε έργα χωρίς σχετική άδεια», οδήγησε την Eισαγγελία στην απόφαση για τη διενέργεια έρευνας, όπου θα τεθούν επί τάπητος όλα τα στοιχεία και θα κληθούν να καταθέσουν όλες οι εμπλεκόμενες πλευρές.<p>
 Την προκαταρκτική εξέταση ανέλαβε ο εισαγγελέας Πρωτοδικών κ. Δημ. Ζαχαρόπουλος.<p>
 * Στη Γενεύη την Παρασκευή, όπου θα κληρωθούν τα ζευγάρια του Αυγούστου της προκριματικής φάσης του Τσάμπιονς Λιγκ, τον ΠΑΟ θα εκπροσωπήσει ο πρόεδρος Αγγελος Φιλιππίδης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
