<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΣΙΝΔΕΪ<p></b>
 Της απεσταλμένης μας
 <b>ΧΡΙΣΤΙΝΑΣ ΚΟΡΑΗ<p></b>
 <b>H</b>ταν σκαπανέας στις μάχες της Αμπχαζίας. Μια νάρκη του έκοψε τα χέρια. Βρέθηκε στην Τιφλίδα με χιλιάδες άλλους πρόσφυγες. Κανένας από την οικογένειά του δεν είχε δουλειά. Κάποιος με περίσσευμα ψυχής τον καταχώρισε στους νεκρούς. Ετσι, τώρα τα παιδιά του παίρνουν τουλάχιστον ένα μικρό επίδομα για να ζήσουν.<p>
 Στη Γεωργία, εδώ και εννιά μήνες δεν καταβάλλονται ούτε οι συντάξεις. Οι τελευταίες είναι 6 δολάρια το μήνα (2.300 δρχ.) όταν για να ζήσει κάποιος στοιχειωδώς χρειάζεται 65.<p>
 «Τι θ' απαντούσατε στο δίλημμα ν' αγοράσω ψωμί ή εφημερίδα; Eμείς θα διαλέγαμε

το ψωμί», είπε ο Βλαντίμ Αναστασιάδης στο πρώτο συνέδριο της ΕΛΟΜΜΕ (Ενωση Λειτουργών Ομογενειακών Μέσων Μαζικής Ενημέρωσης) που έγινε στο Σίνδεϊ, 15-17 Ιουνίου. Τα ελληνικά του ήταν σπαστά. Διάβαζε ένα κείμενο, στο οποίο είχε γράψει τις ελληνικές λέξεις με ρωσικούς χαρακτήρες. Τιτάνια είναι και η προσπάθειά του για την έκδοση της μηνιαίας εφημερίδας «Ελληνική Διασπορά» στην

Τιφλίδα. «Για μας μία είναι η διέξοδος», είπε. «Να τη διανέμουμε δωρεάν».<p>
 Δημοσιογράφοι από 40 ομογενειακά μέσα ενημέρωσης της Αυστραλίας συμμετείχαν στο συνέδριο του Σίνδεϊ. Μοιράστηκαν την αγωνία τους για τη διατήρηση της ελληνικής γλώσσας στην τρίτη και την τέταρτη γενιά των αποδήμων, αλλά και τον προβληματισμό τους για την επιβίωση του ομογενειακού Tύπου.<p>
 <b>Ελληνική τηλεφημερίδα<p></b>
 «Το ζητούμενο για μας που ενδιαφερόμαστε για τη διαιώνιση των ελληνόφωνων μέσων είναι πώς θα εκμεταλλευτούμε τη νέα τεχνολογία», είπε η Σοφία Ράλλη - Καθαρείου, συγγραφέας, υπεύθυνη για θέματα ίσων ευκαιριών στη ραδιοφωνία - τηλεόραση SBS της Αυστραλίας. «Ο σχετικός αυστραλιανός νόμος λέει πως με τις νέες τεχνολογίες (data casting) θα μπορούμε να μεταδίδουμε πληροφοριακά και εκπαιδευτικά προγράμματα ειδικού περιεχομένου γλωσσικών ιδιαιτεροτήτων που να συνοδεύονται από ήχους και σταθερές φωτογραφίες. Είναι σαφές ότι υπάρχει δυνατότητα για τηλεφημερίδα με θέματα ελληνικού ενδιαφέροντος. Αντί να ομφαλοσκοπούμε αιωνίως, να προσπαθήσουμε να προωθήσουμε τον ελληνικό πολιτισμό

και την καλλιέργειά μας με τηλεφημερίδες σε δίγλωσσα κείμενα, ελληνικά και αγγλικά, απευθυνόμενοι σ' ένα πλατύτερο κοινό».<p>
 «Την απάντηση για τη διατήρηση της ελληνικής γλώσσας την έδωσε η συζήτηση στην

ενότητα του συνεδρίου μ' αυτό το θέμα που κατέληξε στο να μιλούν όλοι αγγλικά», είπε ο πρόεδρος της ΕΣΗΕΑ Νίκος Κιάος. «Πρέπει να διατηρήσουμε την ελληνική γλώσσα, αλλά η ταυτότητα, η εθνικότητα και η καρδιά δεν εξαρτώνται από αυτήν».<p>
 Για τον ομογενειακό Tύπο είπε ότι έχει πολλά κοινά με εκείνον της μητρόπολης. «Και εδώ παρατηρούνται φαινόμενα συγκέντρωσης, φαινόμενα επιχειρηματικών συμφερόντων και διαπλοκής».<p>
 Ο κ. Κιάος πρότεινε ΕΛΟΜΜΕ και Ενώσεις Συντακτών της Ελλάδας να διατηρήσουν την επαφή και τη συνεργασία τους με συμπόσια και συναντήσεις για να μελετούν μαζί όλα τα θέματα που υπάρχουν και ν' αναζητούν λύσεις. Καθώς πλησιάζει η επέτειος από την εισβολή του Αττίλα, ο πρόεδρος της ΕΣΗΕΑ τόνισε ότι «το Kυπριακό πρέπει ν' αποτελεί αντικείμενο του συνεχούς ενδιαφέροντός μας».<p>
 Τον προβληματισμό του για την ελευθεροτυπία, αλλά και τις επιδράσεις της νέας τεχνολογίας στον Tύπο, παρουσίασε ο γενικός γραμματέας της ΕΣΗΕΑ Μανώλης Μαθιουδάκης. «Σε 66 χώρες σήμερα δεν υπάρχει ελευθερία του Tύπου», είπε. «Επίσης θα περίμενε κάποιος ότι τα τεχνολογικά θαύματα όχι μόνο θα έκαναν καλύτερη τη ζωή των ανθρώπων, αλλά θα συνέβαλαν και στη σωστή ροή των πληροφοριών και στον έλεγχο της ποιότητάς τους. Ομως, αυτό που τελικά ήλεγξε η

τεχνολογία ήταν η ποσότητα και το είδος των πληροφοριών».<p>
 <b>Κρίσεις με ράσα<p></b>
 Αξίζει να δούμε και πώς αισθάνεται ένας απόδημος, ο δρ Δημήτρης Τζουμάκας όταν

βλέπει τα ιδιωτικά κανάλια στην Ελλάδα, γιατί τα κρατικά τα θεωρεί πιο ποιοτικά, όπως είπε. «Στην Αμερική, παιδάκια-δολοφόνοι σκοτώνουν εν ψυχρώ συμμαθητές τους, στην Αυστραλία καταζητείται δολοφόνος εμπρηστής που έκαψε ζωντανά 18 άτομα και τα μίντια παρουσιάζουν τις ειδήσεις με κάποια συγκράτηση και αξιοπρέπεια. Η αδολεσχία, η ακηδία, η αβελτηρία και η ασυναρτησία δεν έχουν προηγούμενο στην ελληνική τηλεόραση κι έχει κάποιος την εντύπωση ότι η Ελλάδα είναι μια χώρα υστερίας. Δεν παίρνω ψυχοφάρμακα κι αν ποτέ το κάνω θα είναι από κάποιες κρίσεις τυλιγμένες στα ράσα».<p>
 Ενας γόνιμος διάλογος άνοιξε με το πρώτο συνέδριο της ΕΛΟΜΜΕ Αυστραλίας που άρχισε να αυτοοργανώνεται στο πλαίσιο των δραστηριοτήτων του Συμβουλίου Απόδημου Ελληνισμού. Το συμπέρασμα ήταν ότι ο ομογενειακός Tύπος πρέπει και μπορεί να επιβιώσει γιατί κάνει έργο εθνικό.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
