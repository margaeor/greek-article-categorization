<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> Κ.ΑΝΑΣΤΑΣΟΠΟΥΛΟΥ<p></b>
 Τέλος εποχής για τη Μάντσεστερ Γιουνάιτεντ. Η δυναστεία των Εντουαρντς δεν κυβερνά πια. Ο πρόεδρος Μάρτιν Εντουαρντς παραιτήθηκε χθες, όπως αναμενόταν και τη θέση του θα πάρει από την 1η Αυγούστου ο Πίτερ Κένιον. Η αποχώρηση του Εντουαρντς, που κατέχει το 6, 58 % των μετοχών της Μάντσεστερ Γιουνάιτεντ, σηματοδοτεί το τέλος μιας 40ετίας διοίκησης του συλλόγου από την οικογένειά του. Από το 1980, που ανέλαβε τα ηνία της ομάδας από τον πατέρα του, οι «κόκκινοι διάβολοι» έχουν ανεβάσει το μετοχικό κεφάλαιό τους στα 500 δισ. δρχ. <p>
 <b>Ο Πέρεθ ήρθε, ο Φίγκο θα 'ρθει στη Pεάλ; <p></b>

Οι οπαδοί της Ρεάλ Μαδρίτης περιμένουν τώρα τη μετεγγραφή ή έστω κάποια νέα για τον Πορτογάλο άσο της Μπαρτσελόνα Λούϊς Φίγκο, αφού ο Φλορεντίνο Πέρεθ κέρδισε χθες την προεδρία της «βασίλισσάς» τους χάρη σ' αυτή του την υπόσχεση. Οι οπαδοί των «μερένγκε» δεν ξέρουν ακριβώς αν κέρδισαν ένα μεγάλο πρόεδρο, της κλάσης του Σαντιάγο Μπερναμπέου, που θα τους φέρει τον Φίγκο και τον Ζιντάν ή ότι βρέθηκαν ως μη όφειλαν με ένα μεγάλο παλιάτσο, που αθετεί τις υποσχέσεις του. Πώς να δεχτούν όμως το τελευταίο κι ότι έδιωξαν τον πρόεδρο των δύο τίτλων του Τσάμπιονς Λιγκ, Λορένθο Σανθ, για να βάλουν στη θέση του έναν άνθρωπο που οι πιθανότητές του να εκλεγεί στην προεδρία ήταν σχεδόν ανύπαρκτες, πλην όμως κέρδισε την εκλογή χάρη στη βεβαίωση ότι θα φέρει τον Φίγκο; <p>
 Στην περίπτωση που δεν γίνει η μετεγγραφή θα πρέπει τουλάχιστον να πληρώσει ο Πέρεθ το στοίχημά του, δηλαδή το αντίτιμο των εισιτηρίων διαρκείας των 70.000 μελών της Ρεάλ. Ο ίδιος ο Πορτογάλος άσος δήλωσε πάντως την Κυριακή ότι δεν υπάρχει καμία περίπτωση να αφήσει την Μπαρτσελόνα για τη Ρεάλ Μαδρίτης... «Θα τηρήσω την υπόσχεσή μου. Σίγουρα θα συμβεί ένα από τα δύο. Ο Φίγκο ή τα διαρκείας» βεβαίωσε και μετά την εκλογή του ο νέος πρόεδρος της Ρεάλ.<p>
 Ο 53χρονος Πέρεθ νίκησε τον Λορένθο Σανθ, με διαφορά 3.000 ψήφων παίρνοντας το 57% των ψήφων. Είναι ιδιοκτήτης μεγάλης κατασκευαστικής εταιρείας.<p>
 ΓΚΑΖΑ: Στα 33 του ο Πολ Γκασγκόιν έκανε άλλη μία μεταγραφή. Θα συνεχίσει την καριέρα του στην Εβερτον. Την είδηση έδωσε πρώτος ο μάνατζερ του «Γκάζα», Μελ Στάιν, στο ραδιόφωνο του BBC. Ο Γκασγκόιν, που έμεινε ελεύθερος από τη Μίντλεσμπρο, θα βρει στην Εβερτον τον προπονητή Γουόλτερ Σμιθ, με τον οποίο είχε συνεργαστεί στη Ρέιντζερς. <p>
 ΜΑΤΕΟΥΣ: Το πέρασμα από το επαγγελματικό πρωτάθλημα ποδοσφαίρου των ΗΠΑ για τον Λόταρ Ματέους, φαίνεται ότι θα είναι συντομότερο απ' ό,τι αρχικά είχε υπολογίσει ο Γερμανός άσος. Σύμφωνα με δηλώσεις του ίδιου στο γερμανικό περιοδικό «Κίκερ» οι σχέσεις του με τους Νιου Γιορκ-Νιου Τζέρσεϊ Μέτροσταρς έχουν παγώσει και μέχρι την Τετάρτη αναμένεται να έχει λυθεί και η συνεργασία τους.<p>
 «Εχουμε φτάσει σε συμφωνία για το διαζύγιο, κάτι που μάλλον θα γίνει την Τετάρτη», είπε ο 39χρονος Γερμανός, ο οποίος βρέθηκε στο "μάτι του κυκλώνα" όταν κατά τη διάρκεια του τραυματισμού του αποφάσισε να ταξιδέψει στο Σαν Τροπέ μαζί με τη φιλενάδα του. "Δεν χρειάζομαι τους Μέτροσταρς, όπως ούτε και εκείνοι εμένα φαντάζομαι", είπε ο Ματέους, που μετεγράφτηκε στον αμερικάνικο σύλλογο από την Μπάγερν Μονάχου τον περασμένο Μάρτιο.<p>
 ΧΑΚΙΝΕΝ: Η ΜακΛάρεν αισιοδοξεί ότι η νίκη του Μίκα Χάκινεν την Κυριακή στο αυστριακό Γκραν Πρι θα «μετρήσει», παρά την έρευνα που διέταξε η διεθνής ομοσπονδία (FIA), μόλις διαπιστώθηκε ότι έλειπε μία ειδική σφραγίδα από το ηλεκτρονικό κουτί του αυτοκινήτου του Φινλανδού οδηγού. Τεχνικοί της FIA πρόκειται να επισκεφτούν τα εργαστήρια της TAG Electronic S ystems, η οποία κατασκευάζει τα ηλεκτρονικά κουτιά των αυτοκινήτων της ΜακΛάρεν, προκειμένου να διαπιστώσει τι συνέβη. «Συνεργαζόμαστε με τη διεθνή ομοσπονδία όσον αφορά τη χάρτινη σφραγίδα που χάθηκε. Τα δεδομένα από το ηλεκτρονικό κουτί έχουν ήδη

δοθεί στη FIA, η οποία διαπίστωσε ότι δεν είχε γίνει κάποια αλλαγή σε κανέναν κωδικό. Πιστεύουμε ότι το θέμα θα λυθεί γρήγορα και η νίκη του Μίκα θα μετρήσει», δήλωσε εκπρόσωπος της ΜακΛάρεν.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
