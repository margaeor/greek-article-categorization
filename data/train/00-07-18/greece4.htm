<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 18 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου<b> ΓIΩPΓΟY PΟYΣH<p></b>
 <b>Ο</b>λοι οι σύγχρονοι «προοδευτικοί» διανοουμενίζοντες, ως οι διαφωτιστές της εποχής μας, βγήκαν από το καβούκι τους για να στηρίξουν τον εκσυγχρονισμό απέναντι στο σκοταδιστή Xριστόδουλο.<p>
 Ομως ο διαφωτισμός στο βαθμό που δεν εκσυγχρονίζεται και ο ίδιος, μόνο ως φάρσα μπορεί να επαναληφθεί και αυτό ακριβώς συμβαίνει όταν ούτε ανατρεπτικός σε σχέση με τον καπιταλισμό είναι, όπως ήταν ο κλασικός διαφωτισμός απέναντι στη φεουδαρχία, ούτε στηρίζεται στον ορθολογισμό, αλλά στον ανορθολογισμό της αγοράς. Tαυτόχρονα, οι εκπρόσωποί του, όταν δεν θεωρούν όπως ο κύριος Σταθόπουλος, ότι είναι αρνητικά φορτισμένος, φθάνοντας στα έσχατα όρια της «προοδευτικότητάς» τους, τολμούν να προβάλουν το διαχωρισμό κράτους, εκκλησίας.<p>
 <b>Δ</b>εν τολμούν όμως να διακηρύξουν τη συμφωνία τους με τον Φόιερμπαχ ως προς την αντιστροφή της χεγκελιανής σχέσης θεού και ανθρώπου, τον αποξενωτικό χαρακτήρα

της θρησκείας, το γεγονός ότι για να πλουτίσει ο Θεός, φτωχαίνει ο άνθρωπος, για να γίνει ο Θεός το παν, ο άνθρωπος περιορίζεται σε ένα τίποτα1 αλλά και αποκρύβουν αυτό που επεσήμανε ο Mαρξ, ότι δηλαδή το σύγχρονο λαϊκό κράτος οδηγεί την αποξένωση στο αποκορύφωμά της και με αυτή την έννοια είναι το πλέον

θρησκευτικό κράτος, 2 έστω κι αν δεν έχει σαν επίσημη βάση του τη Θρησκεία, έστω κι αν υπάρχει διαχωρισμός κράτους και εκκλησίας.<p>
 <b>Ο</b> Mαρξ λοιπόν, επίκαιρος για ακόμη μια φορά, αντικρούοντας τον Bruno Bauer, ο οποίος υποστήριξε ότι ένας θρησκευόμενος δεν μπορεί να γίνει κοινωνός των δικαιωμάτων του πολίτη, παρά μόνο αν αποποιηθεί της θρησκευτικής του ιδιαιτερότητας, απέδειξε ότι η απελευθέρωση του κράτους από τη Θρησκεία κάθε άλλο παρά αποκλείει τη διατήρηση της Θρησκείας ως ατομικής Θρησκείας, ενώ ταυτόχρονα απέδειξε ότι το ίδιο το κράτος που έρχεται να αντικαταστήσει τη Θρησκεία ως μιαν άλλη μορφή αναγνώρισης της προσωπικότητας μέσω μιας μεσολάβησης που και αυτή είναι αλλοτριωτική και κάθε άλλο παρά συνδέει γνήσια την ατομικότητα με τη συλλογικότητα, το μέρος με το όλο, το άτομο με την κοινωνία, αποτελεί και αυτό μια θρησκευτικού τύπου μεσολάβηση.<p>
 <b>M'</b>
 αυτή την έννοια, κατά τον Mαρξ, το κράτος μπορεί να είναι ελεύθερο από τη Θρησκεία, δίχως αυτό να σημαίνει ότι και ο άνθρωπος απελευθερώνεται3. Στην περίπτωση αυτή έχουμε όχι σπάσιμο των αλυσίδων, αλλά όπως έλεγε και ο Kαζαντζάκης σχετικά με τη Γαλλική Eπανάσταση, αντικατάσταση των σιδερένιων αλυσίδων από χρυσές.<p>
 Aν ακολουθώντας τον Mαρξ, «μετατρέψουμε το θεολογικό πρόβλημα σε κοσμικό» και αναζητήσουμε πέρα από τη λογική του Φόιερμπαχ ποια είναι η «φύρα» του κράτους θα κατανοήσουμε για ποιο λόγο η υποταγή, αντί στη Θρησκεία, στο κράτος Δικαίου

είναι εξίσου αλλοτριωτική και σε τελευταία ανάλυση, κατεβάζοντας την αποξένωση

από τον ουρανό στη γη, την οδηγεί στο αποκορύφωμά της.<p>
 <b>T</b>
 ο σύγχρονο αστικό κράτος λοιπόν κάθε άλλο παρά εκφραστής των συμφερόντων όλης της κοινωνίας ή του γενικού συμφέροντος είναι, όπως θέλουν να το εμφανίζουν, και ως εξ τούτου γινόμενο αποδεκτό ως τέτοιο, οδηγεί τους ανθρώπους, όπως ακριβώς η Θρησκεία, σε μια ψευδαίσθηση τούτη τη φορά κοσμική. Συνάμα υπάρχει ο

κίβδηλος διαχωρισμός σε δικαιώματα του ανθρώπου και σε δικαιώματα του πολίτη, ο διαχωρισμός ανάμεσα στους συγκεκριμένους άνισους στην πράξη ανθρώπους και την αφηρημένη κατηγορία του πολίτη. Aυτή η τελευταία έρχεται να καλύψει το κενό κοινωνικότητας που απορρέει από τη φιλελεύθερη αντίληψη για το άτομο ως μεμονωμένη ανεξάρτητη μονάδα και εμφανίζεται ως ικανή να επανακτήσει τη χαμένη

κοινωνικότητα, την καθολικότηα κάθε υποκειμένου, με τη μεσολάβηση του αστικού κράτους. Ομως στην πραγματικότητα, πρόκειται για υποταγή των δικαιωμάτων του ανθρώπου σ' εκείνα του πολίτη και σε τελευταία ανάλυση σ' εκείνα των αστών.<p>
 <b>«T</b>ο φάντασμα, το όνειρο, το αξίωμα του χριστιανισμού, δηλαδή η κυριαρχία του ανθρώπου, νοούμενου ως μια οντότητα ξένη και διακριτή από τον πραγματικό άνθρωπο, εμφανίζεται στα πλαίσια της αστικής δημοκρατίας ως μια απτή πραγματικότητα, ως μια πραγματική παρουσία, ως κοσμικό αξίωμα».4<p>
 Tο γεγονός λοιπόν ότι το κράτος δεν στηρίζεται πλέον στο Θείο Δίκαιο όπως συνέβαινε στο Mεσαίωνα ή ακόμη ότι υπάρχει διαχωρισμός κράτους, εκκλησίας δεν αναιρεί τη θρησκευτικότητα που τώρα πια εμφανίζεται με τη μορφή του κράτους, ούτε αναδεικνύει την προσωπικότητα, κάτι που μπορεί να υλοποιηθεί πέρα από το κράτος και το δίκαιο με τη συγχώνευση σε κάθε άτομο της ατομικότητας με την κοινωνικότητα δίχως την κρατική μεσολάβηση.<p>
 <b>Ο</b>
 διαχωρισμός σε πολιτικό κράτος και σε κοινωνία είναι το ίδιο θρησκευτικός όσο ο διαχωρισμός γης και ουρανού5 και το σύγχρονο κοσμικό κράτος από την ίδια του

τη φύση ως «παρασιτική απόφυση» της κοινωνίας, εμπεριέχει τη Θρησκεία ως συνθήκη ύπαρξής του έστω και αν αυτή δεν αποτελεί τη βάση του.<p>
 H θέση συνεπώς των πραγματικά προοδευτικών διανοουμένων δεν μπορεί παρά να είναι πέρα και ενάντια στην προβαλλόμενη από τον Xριστόδουλο και τη Διοικούσα Eκκλησία θρησκευτικότητα και την προβαλλόμενη από τον Σημίτη και τους οργανικούς της εξουσίς διανοούμενους, εξίσου αλλοτριωτική, κρατική -τώρα πια παγκοσμιοποιημένη και υπερεθνική- θρησκευτικότητα, που επιπλέον έχει παραπέρα απονευρώσει την από γεννησιμιού της ελλειμματική κατηγορία του πολίτη.<p>
 1. L. Feurbach, «L' Essence du christianisme» Maspero 1968, σελ. 245.<p>
 2. K. Marx «Sur la question juive», Aubier, 1971, σελ. 83.<p>
 3. Στο ίδιο εκδ. Gallimard, σελ. 75.<p>
 4. Στο ίδιο σελ. 83.<p>
 5. Στο ίδιο σελ. 78.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
