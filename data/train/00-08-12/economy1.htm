<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 12 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου <b>ΓΙΩΡΓΗ ΜΕΡΜΗΓΚΑ<p></b>
 Το ανοσοποιητικό σύστημα της Σοφοκλέους ενεργοποιήθηκε επιτέλους, χθες, απέναντι στον «ιό» του αυτοτροφοδοτούμενου πανικού των ρευστοποιήσεων και των καταστροφολογικών φημών για δήθεν επικείμενη κατάρρευση.<p>
 Η μάλλον ανέλπιστη, για τους πολλούς, ισχυρή άνοδος 1, 84% που επανέφερε το Γενικό Δείκτη στις 3.743 μονάδες, όχι μόνο προσέδωσε βαθιά ανάσα στη δοκιμαζόμενη εδώ και ημέρες αγορά, αλλά ενισχύει σημαντικά εκτιμήσεις αναλυτών που προσδιορίζουν τα επίπεδα πέριξ των 3.700 μονάδων ως «ισχυρό σημείο στήριξης» και πιθανή απαρχή σταθεροποίησης.<p>
 Κλειδί, ωστόσο, για την περαιτέρω πορεία του ελληνικού Xρηματιστηρίου αποτελεί η συμπεριφορά του ευρέως επενδυτικού σώματος κατά τις αμέσως προσεχείς συνεδριάσεις, αμέσως μετά την ανάπαυλα του Δεκαπενταύγουστου και έως το τέλος του παραδοσιακά «νεκρού», ως προς τον όγκο συναλλαγών, μήνα. Η διαμόρφωση, όμως, εξαιρετικά ελκυστικών τιμών σε ολόκληρη την γκάμα των μετοχών της μικρής και μεσαίας κεφαλαιοποίησης -αλλά και η διολίσθηση των blue chips της αγοράς σε πρωτόγνωρα για τον τελευταίο χρόνο επίπεδα- έχουν διαμορφώσει ισχυρά κίνητρα αγορών για θεσμικούς και ιδιώτες επενδυτές.<p>
 Κατά την άποψη παραγόντων της αγοράς, η χθεσινή έκκληση του προέδρου του Χρηματιστηρίου Αξιών Αθηνών Παν. Αλεξάκη στους επενδυτές να επιδείξουν «φρόνηση» υπολογίζοντας τις εξαιρετικές προοπτικές της αγοράς, δίχως να παρασύρονται από την ακραία διαμόρφωση τιμών, λειτούργησε θετικά απέναντι στην κλονισμένη ψυχολογία των μικροεπενδυτών.<p>
 «Είναι σαφώς προτιμότερο να γίνονται τέτοιου είδους παρεμβάσεις ψυχολογικής τόνωσης από τις αρμόδιες αρχές, όταν η αγορά κλονίζεται και βαδίζει στα τυφλά, παρά να λάμπουν διά της απουσίας τους οι ιθύνοντες ή να παρεμβαίνουν μόνο επισείοντας τους πιθανούς κινδύνους», έλεγε χθες χαρακτηριστικά σημαίνων χρηματιστηριακός παράγοντας.<p>
 Μια κάποια ανακούφιση από τη χθεσινή θετική εξέλιξη επικράτησε και στο οικονομικό επιτελείο της κυβέρνησης, που παρακολουθεί εκ του σύνεγγυς την κατάσταση που διαμορφώνεται στο ελληνικό Xρηματιστήριο, μέσω του οποίου άλλωστε διέρχεται η υλοποίηση της πολιτικής των μετοχοποιήσεων, της αύξησης των δημοσίων εσόδων καθώς και η αύξηση του ΑΕΠ, με υπολογιζόμενο ρυθμό άνω του 5%.<p>
 Οι επιτελείς του Γιάννου Παπαντωνίου δεν παύουν να διακηρύσσουν σε όλους τους τόνους ότι δεν πρόκειται να ασκήσουν οποιαδήποτε παρέμβαση στην ομαλή διαμόρφωση της αγοράς, αφού κάτι τέτοιο μόνο νέα δεινά μπορεί να επισωρεύσει. Προτίθενται, όμως, μέσω της θεσμικής θωράκισης που ολοκληρώνεται το Σεπτέμβριο και μέσω της, καλώς εννοούμενης, κινητοποίησης των εγχώριων και ξένων ισχυρών επενδυτικών χαρτοφυλακίων, να επαναφέρουν το κλίμα εμπιστοσύνης μεταξύ των εκατοντάδων χιλιάδων μικροεπενδυτών που έχουν αποστασιοποιηθεί από τη Σοφοκλέους, εγκαθιδρύοντας εκείνες τις συνθήκες που θα οδηγήσουν κατ' αρχάς στη σταθεροποίηση και ακολούθως στην ουσιαστική ανάκαμψη του ελληνικού Xρηματιστηρίου. <p>
 Υπό το πρίσμα αυτό, η χθεσινή αντίδραση που επέδειξε στο σύνολό της η αγορά ενδέχεται να αποτελεί την απαρχή της σταθεροποιητικής πορείας, αφού ο κύκλος της πτώσης των περίπου 2.500 μονάδων από τα μέσα Σεπτέμβρη υπολογίζεται ότι «κάπου εδώ» περατούται.<p>
 Ενδεικτικό είναι, άλλωστε, ότι το αγοραστικό ενδιαφέρον που διέτρεξε ολόκληρη τη χθεσινή χρηματιστηριακή ημέρα δεν περιορίστηκε μόνο στη λεγόμενη περιφέρεια που είχε υποστεί πανωλεθρία. -Η Παράλληλη Αγορά κέρδισε χθες στο σύνολό της περίπου 8% και οι εμπορικές επιχειρήσεις κοντά στο 6%- αλλά κάλυψε και τις ισχυρές μετοχικές αξίες, με τον κλάδο των τραπεζών να ενισχύεται κατά 1, 15% και το δείκτη mid 40 να καταγράφει κέρδη της τάξεως του 3, 8%. Ο τζίρος έφθασε τα 65 δισ. δρχ.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
