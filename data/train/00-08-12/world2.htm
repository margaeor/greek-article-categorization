<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 12 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



Tου<b> ΛEΩNIΔA XATZHΠPΟΔPΟMIΔH<p></b> Σήμερα είναι 21η Ιανουαρίου, ακούω τη φωνή του εκφωνητή όλων των Ηνωμένων Ραδιοσταθμών της Σερβίας, του μοναδικού ραδιοσταθμού που υπάρχει: «Ο ήλιος στη χώρα μας -λόγω των απρόκλητων και εγκληματικών κυρώσεων, που διαρκούν αδιάκοπα εδώ και 59 χρόνια- ανατέλλει στη Δύση και δύει στην Ανατολή. <p> Καλημέρα αγαπητοί ακροατές, ο πρόεδρος της μικρής Σερβίας Σλόμπονταν Μιλόσεβιτς σήμερα εκδίδει διάταγμα για τον παραπέρα περιορισμό της τροφής και της οικονομίας σε όλα τα επίπεδα· το γάλα σε συσκευασία 0, 1 του λίτρου θα πωλείται μόνο στις εγκύους που είναι στον δέκατο ή παραπάνω μήνα εγκυμοσύνης. σ' ό,τι αφορά τη ζάχαρη, σύμφωνα με τη νέα πρόταση νόμου κάθε ενήλικο πρόσωπο έχει το συνταγματικό δικαίωμα για ένα κύβο ζάχαρης ετησίως· το λάδι μοιράζεται με κουταλάκι· ηλεκτρικό ρεύμα σήμερα, όπως και χθες, δεν θα έχει το μεγαλύτερο τμήμα της χώρας, απ' το Βελιγράδι στο βόρειο άκρο ώς το Βάλιεβο στο νότιο άκρο, αλλά η κυβέρνηση Εθνικής Ενότητας κάνει ό,τι μπορεί για να εξασφαλίσει ηλεκτρική ενέργεια για την αστυνομία, τις παραστρατιωτικές και ειδικές μονάδες που υπερασπίζονται τα αιώνια σύνορα της ελεύθερης πατρίδας μας».<p> Κλείνω το ραδιόφωνο, θυμάμαι ότι σήμερα έχω την εκατοστή επέτειο των γενεθλίων μου, γιορτάζω εξήντα τέσσερα χρόνια ζωής υπό τον Μιλόσεβιτς που το ένδοξο 1987 ανήλθε στην εξουσία, μας έφερε ευτυχία, ευημερία και εθνική συνείδηση και μου εξασφάλισε να περάσω τα γηρατειά μου στο δικό μου τσαντίρι, στην περιφέρεια του Βελιγραδίου σ' ένα τέλειο οικολογικό κράτος. Το τελευταίο εργοστάσιο έκλεισε πριν από είκοσι χρόνια, βενζίνη δεν υπάρχει απ' το 2029, τα σύνορα έκλεισαν ερμητικά με συρματοπλέγματα, με ναρκοπέδια και σιδηρά τείχη απ' το 2003, με τους γείτονές μας -εχθρούς εδώ και δεκαετίες- δεν επικοινωνούμε.<p><b> Η αγροτική Ελβετία<p> </b>Οι κακές γλώσσες βεβαιώνουν ότι η Βοϊβοντίνα έγινε αγροτική Ελβετία, ακούμε ότι η Ομοσπονδιακή Δημοκρατία του Σάντζακ έγινε δεκτή στα Ηνωμένα Εθνη, ο νότιος μας γείτονας η Ομοσπονδιακή Δημοκρατία του Κόσόβου αποδέχθηκε την πρόταση των ΗΠΑ να γίνει 58η πολιτεία τους, το Μαυροβούνιο ξεπέρασε τη Δανία στο εθνικό εισόδημα, στην ενιαία Βοσνία - Ερζεγοβίνη ψηφίζουν για την ένωσή τους με την Ιαπωνία, η άλλοτε Γιουγκοσλαβική Δημοκρατία της Κροατίας είναι μία απ' τις 15 πιο αναπτυγμένες χώρες του κόσμου, το βασίλειο της Σουμάνια ξανασυγκεντρώνει στρατεύματα στα σύνορά μας και έχει εδαφικές ορέξεις... αλλά, ευτυχώς, προχθές, στο 32ο συνέδριο της Ενωμένης Ριζοσπαστικής Αριστεράς ειπώθηκε ότι δεν πρέπει ν' ανησυχούμε, ότι όλοι είμαστε στρατός και ότι θα θυσιάσουμε τη ζωή μας στο βωμό του Μιλόσεβιτς αν οποιοσδήποτε απειλήσει την κυριαρχία της μικρής Σερβίας.<p> Τρώω παξιμάδι βουτηγμένο στο νερό, τρώω αργά και κοιτάζω στο κατεστραμμένο Βελιγράδι που δεν ανάρρωσε απ' τον τελευταίο, δέκατο έβδομο βομβαρδισμό του, το 2043. Θυμάμαι την άνοιξη του 2000 όταν, εντελώς αντίθετα με το πνεύμα του σερβικού εθνικού είναι, υπήρχαν και αντιπολιτευόμενες εφημερίδες, πριν να καταργηθούν το 2003. Από τότε έχουμε μόνο την «Πολίτικα» που διανέμεται δωρεάν στους πολίτες. Ολα τα τηλεοπτικά κανάλια συνενώθηκαν σε ένα κανάλι έξι μήνες αργότερα, που φαινόταν πολύ λογικό.<p> Την περίοδο εκείνη, χωρίς καταναγκασμό, παίρνοντας μόνο τα μπογαλάκια τους, έφυγαν μερικά εκατομμύρια άνθρωποι. Ακούστηκε ότι οι ηγέτες της αντιπολίτευσης διέφυγαν με βάρκες στη Ρουμανία κι αυτό μας ανακούφισε όλους γιατί τελικά, ύστερα από τόσους αιώνες όλοι σκεφτόμασταν το ίδιο. Ενας ηγέτης, Ενας λαός, Μια χώρα. Δεν θυμάμαι πια πότε προσπαθήσαμε να γυρίσουμε με το στρατό στο Κόσοβο: ίσως ήταν το 2011 ή το 2013, ποιος να θυμάται. Ξέρω ότι νικήσαμε θριαμβευτικά, για δεύτερη φορά, αλλά οι εχθροί μας κατάφεραν να μας αρπάξουν την ιερή σερβική γη, για την οποία μιλάμε σήμερα ψιθυριστά, τις ψυχρές νύχτες, γύρω απ' τη φωτιά του στρατοπέδου. Το Μαυροβούνιο μας άφησε πολύ νωρίτερα, ίσως το 2001· ο πόλεμος με το Μαυροβούνιο μας είχε επιβληθεί, αλλά αναμείχθηκε ξανά η εγκληματική διεθνής κοινότητα και ύστερα από βομβαρδισμούς αναγκαστήκαμε να υπογράψουμε, στο Κουμάνοβο, νικηφόρα συνθηκολόγηση.<p> Οι αναμνήσεις ξεχειλίζουν: στις απόλυτα ελεύθερες εκλογές, για τον πρόεδρο της Σερβίας το 2002, ο Μιλόσεβιτς δεν πήρε ούτε μια ψήφο κατά - εξελέγη με επευφημίες και χειροκροτήματα. Ο Σέσελι έγινε πρωθυπουργός που ήδη την επόμενη μέρα ψήφισε σειρά νόμων για την απαγόρευση εξόδου απ' τη χώρα, για την απαγόρευση εισόδου στη χώρα, για την κατάργηση των τηλεφωνικών γραμμών με το εξωτερικό (εκτός απ' το Ιράκ, που για δεκαετίες μας πρόσφερε ανιδιοτελώς μεγαλειώδη υποστήριξη), για την κατάσχεση των ηλεκτρονικών υπολογιστών και των γραφομηχανών, για τη μεγάλη κοινωνική εκστρατεία με τον τίτλο «έχεις σπίτι - παίρνεις τσαντίρι», για την κατάργηση των μαγαζιών με είδη διατροφής, για το χτίσιμο του Μεγάλου Σερβικού Τείχους (με πρότυπο το κινέζικο) με το οποίο θα κλείσουμε την πατρίδα μας για να μη συνεχίσει τον κατακερματισμό της.<p> Αλλά τα αποσχιστικά και φασιστικά σκουπίδια απ' τη Βοϊβοντίνα ήδη έσπειραν το σπόρο του κακού· ακριβώς όταν αρχίσαμε να σηκώνουμε το τείχος σε ουράνια ύψη σπρωχθήκαμε πάλι σε πόλεμο και υπογράψαμε στο Κουμάνοβο νέα Συμφωνία (με αριθμό 1246· η Συμφωνία για το Μαυροβούνιο έχει τον αριθμό 1245 ενώ εκείνη για το Κόσοβο τον αριθμό 1244) και συμπεράναμε ότι η Βοϊβοντίνα είναι πλασματικά στη Σερβία, γεγονός που θέρμαινε τις ψυχές μας, ώς τη στιγμή που οι παγκόσμιοι ναζιστές δεν αποφάσισαν να μας πάρουν το Σάντζακ, αλλά ευτυχώς ο πρωθυπουργός μας ο σύντροφος Σέσελι το είχε μυριστεί από παλιά και έστειλε τον στρατηγό Πάβκοβιτς για να υπερασπιστεί, απ' τον ισχυρότερο και τεχνολογικά ανώτερο εχθρό, τα νέα μας νότια σύνορα.<p> Με βάση το γνωστό σενάριο της παγκόσμιας συνωμοσίας, που το γνωρίζει ο κάθε πολίτης μας ο οποίος κατά το Σύνταγμα απ' το 2003 πρέπει να είναι μέλος της Ενωμένης Ριζοσπαστικής Αριστεράς (αλλιώς έχει ποινικές συνέπειες του άρθρου 133, παράγραφος 2, κελί 8), στις εσωτερικές μας υποθέσεις αναμείχθηκε πάλι η Αμερική, της οποίας η επιθυμία να κυριαρχήσει στον κόσμο γίνεται ακόρεστη. Η Κίνα, σύμφωνα με την παλιά καλή συνήθεια, έστειλε μερικές σύντομες διαμαρτυρίες αλλά αυτό δεν βοήθησε, όπως δεν βοήθησε και η ανακοίνωση του υπουργείου Γυναικολογίας της Ρωσίας.<p> Τα γουρούνια του ΝΑΤΟ αγνοώντας την τόσο ισχυρή υποστήριξη των συμμάχων μας μάς ξαναβομβάρδισαν και αναγκαστήκαμε να υπογράψουμε στο Κουμάνοβο τη Συμφωνία αριθμός 1247 και να μετατραπούμε στη μικρή Σερβία με τη Σουμάντια, στην οποία η πέμπτη φάλαγγα, ήδη το υποψιάζεστε, άρχισε να δρα.<p><b> 200.000 θύματα<p></b> Οι λυσσασμένοι διασπαστές της Σουμάντια, με την υποστήριξη των αφεντικών τους του ΝΑΤΟ, άρχισαν το 2016 σειρά τρομοκρατικών συγκεντρώσεων καθοδηγούμενοι απ' την παράνομη οργάνωση «ΟΤΠΟΡ» ενώ η υπέρμετρη χρήση βίας (έκφραση της Νέας Παγκόσμιας Τάξης) ήταν πρόφαση για τη νέα επέμβαση του ΝΑΤΟ και το βομβαρδισμό του Βελιγραδίου. Η ηρωική αντίσταση του λαού μας, που συγκεντρώθηκε στις δυο τελευταίες μη κατεστραμμένες γέφυρες, είχε μεγάλη απήχηση στην κοινή γνώμη μας που δικαιολογημένα ήταν πεπεισμένη ότι δεν επρόκειτο για υπέρμετρη χρήση βίας, αφού τα στοιχεία μιλούν για 200.000 μόνο θύματα.<p> Η ηρωική αντίσταση του λαού μας έληξε με τη Συμφωνία 1248 που υπογράφηκε στο Κουμάνοβο. Από τότε η μικρή Σερβία με 200 τετραγωνικά χιλιόμετρα και 2.500.000 πληθυσμό ζει ειρηνικά και ελεύθερα, συνεργαζόμενη με το απελευθερωτικό Ιράκ που στο Βελιγράδι ανέλαβε όλες τις άλλοτε ξένες πρεσβείες, έτσι που σήμερα στην πρωτεύουσά μας έχουμε 128 ιρακινές πρεσβείες, μπροστά στις οποίες δεν έχουμε εκείνες τις δυσάρεστες ουρές.<p> Τέλειωσα με το πρόγευμα και τις αναμνήσεις. Ο ουρανός είναι πάντα γαλανός, ο ήλιος αντανακλάται απ' το μαρμάρινο άγαλμα του Μιλόσεβιτς σε όρθια στάση, μ' ανοιχτά πόδια. Το άγαλμα που έχει ύψος μόνο 14.543 μέτρα, χτίστηκε σε 16 χρόνια με εθελοντική - καταναγκαστική εργασία. Σήμερα ο Μιλόσεβιτς -ευχαριστώ τον παντοδύναμο- κυριαρχεί και φυσικά στη Σερβία, την οποία μετέτρεψε σε χώρα ισότιμων πολιτών, όλοι έχουμε τα ίδια κουταλάκια και περιμένουμε στην ίδια ουρά για λάδι, όλοι ακούμε τον ίδιο ραδιοσταθμό, διαβάζουμε τις ίδιες εφημερίδες, αναπνέουμε τον ίδιο αέρα. Τελικά το να είσαι δεκάχρονος ή εκατοντάχρονος στη Σερβία είναι το ίδιο: ούτε εκείνος ούτε εγώ έχουμε μέλλον.<p> Αλλά ποιος ενδιαφέρεται για το μέλλον όταν υπάρχει πίσω μας δοξασμένο και ιστορικό παρελθόν: Οι συμφωνίες 1244-1298 μας εγγυώνται ότι ξανά κάποτε θα ορθώσουμε το ανάστημά μας και θα παραμείνουμε παράδειγμα για την ανθρωπότητα, στης οποίας το απελευθερωτικό εγχειρίδιο γραφήκαμε με ματοβαμμένα και χρυσά γράμματα. Και τώρα πάω να περιμένω στην ουρά για το μηνιαίο κομμάτι παξιμαδιού: η ζωή -πιστέψτε αυτό τον γέρο των εκατό ετών -μπορεί να είναι αισιόδοξη γεμάτη γεροντική άνοια! <p>

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
