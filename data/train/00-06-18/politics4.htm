<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 18 Ιουνίου 2000 
</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Του XPHΣTΟY ZEPBA<p>
Οάνθρωπος που περίμενε έξω από την πόρτα του ανακριτή, έδειχνε ανήσυχος και προβληματισμένος. Σχεδόν ασθμαίνοντας μπήκε στο γραφείο του και με έκδηλη αμηχανία άρχισε να εξιστορεί την εκδοχή του για όσα έγιναν το πρωινό της 7 Οκτωβρίου 1991, στο Παγκράτι.<p>
 Ηταν τότε που, λίγο πιο πέρα από το σπίτι του, εκτελέσθηκε από μέλη της 17Ν ο ακόλουθος τύπου της τουρκικής πρεσβείας στην Αθήνα, Τσετίν Γκιοργκιού.<p>
<b>Οικειοθελώς</b><p>
 Ο αυτόπτης, όπως δήλωσε, μάρτυρας της εκτέλεσης, εμφανίσθηκε οικειοθελώς και όχι μόνο περιέγραψε αναλυτικά τα περιστατικά αλλά έδωσε, λένε οι πληροφορίες, στις ανακριτικές αρχές και το όνομα του ανθρώπου που φέρεται να οδηγούσε το αυτοκίνητο διαφυγής, τον οποίον ισχυριζόταν ότι είχε αναγνωρίσει!... <p>
 Ομως από φόβο, δεν υπέγραψε ένορκη κατάθεση, με αποτέλεσμα όσα είπε όχι να μην έχουν καμία δικαστική αξία, αλλά να αποτελούν, αστήρικτες «πληροφορίες», πρόσφορες για όποια «αξιοποίηση» και «χρήση» εκ μέρους των διωκτικών αρχών, που στην περίπτωση αυτή μάλλον ατύχησαν... <p>
 Το περιστατικό είναι αληθινό και το επικαλούνται δικαστές και εισαγγελείς, για να επιχειρηματολογήσουν υπέρ της δημιουργίας ενός ειδικού συστήματος προστασίας μαρτύρων.<p>
n Aργότερα, δύο βομβιστικές επιθέσεις στα σπίτια μαρτύρων για τις υποθέσεις της έκρηξης στο Θησείο, την ευθύνη της οποία είχε αναλάβει ο ΕΛΑ και της επίθεσης κατά Ραυτόπουλου από τη οργάνωση «1η Μάη», συμπλήρωσαν την εικόνα.<p>
 Τα ονόματα των μαρτύρων ήταν απόρρητα και τα γνώριζαν μόνο οι αστυνομικές αρχές και ο ανακριτής. <p>
 Η διαρροή θεωρήθηκε περίεργη και με την υπόθεση ασχολήθηκαν για αρκετό καιρό οι δικαστικές αρχές.<p>
 Μοναδικό αποτέλεσμα της έρευνας αυτής ήταν η καθόλου πειστική άποψη της αστυνομίας, ότι τα ονόματα των μαρτύρων ίσως έγιναν γνωστά από πιθανές παρεμβολές των «τρομοκρατών» στα «σι-μπι» των περιπολικών που είχαν σπεύσει στην περιοχή!<p>
Η αυξημένη προστασία των μαρτύρων είναι όμως ένα από τα νέα πιθανά μέτρα, που συζητούνται και αφορούν στην αλλαγή του θεσμικού πλαισίου. Η κυρίαρχη άποψη των στελεχών του υπουργείου Δικαιοσύνης είναι μάλλον αρνητική. Θεωρεί ότι το υπάρχον πλαίσιο είναι επαρκές και επισημαίνει ότι οι όποιες δικονομικές αλλαγές, δεν πρέπει να θίξουν τα δικαιώματα των κατηγορουμένων.<p>
Ο βασικός προβληματισμός, πάντως, κινείται γύρω από την πιθανότητα θέσπισης ενός ήπιου «ιδιώνυμου» αδικήματος που θα ορίζει διαφορετικά τα αδικήματα των ανθρωποκτονιών που διαπράττονται από συγκροτημένες ομάδες (αφού δεν είναι δυνατός ο ορισμός της τρομοκρατίας), και τα οποία θα δικάζονται από τα τριμελή εφετεία και όχι τα μεικτά ορκωτά δικαστήρια, όπως γίνεται σήμερα. Εφόσον βέβαια συλληφθούν οι ένοχοι... <p>
Εδώ εστιάζεται και η σκληρή κριτική του καθηγητή ποινικού δικαίου στο Αριστοτέλειο, Ι. Μανωλεδάκη:<p>
«Ολα αυτά είναι άνευ αντικειμένου. Το άλλοθι ότι δεν υπάρχει δήθεν νόμος, είναι αστειότητες», λέει ο κ. Μανωλεδάκης και συμπληρώνει: <p>
«Υπάρχει νομοθετικό πλαίσιο επαρκές. Προβλέπει αυστηρές ποινές, έως ισόβια για τις ανθρωποκτονίες, βαριές ποινές για τις εκρήξεις... Το κύριο θέμα δεν είναι ο νόμος, ούτε ποιος θα δικάζει, αλλά να γίνουν συλλήψεις. Είναι λάθος και αποπροσανοτολιστικό να λέγεται ότι η λύση του προβλήματος είναι θέμα νομοθετικού πλαισίου. Είναι καθαρά θέμα συλλήψεων...».<p>
Ο κ. Μανωλεδάκης εκφράζει, επίσης, την απορία γιατί οι τακτικοί δικαστές θα δικάζουν καλύτερα από τους ενόρκους. Η μόνη αλλαγή που θα έβλεπε είναι η αναμόρφωση και ο «εκσυγχρονισμός» του άρθρου 187 του ποινικού κώδικα, για τη σύσταση και συμμορία, το οποίο θεωρεί απηρχαιωμένο. <p>
Σύμφωνα με την άποψή του, το αδίκημα πρέπει να μετατραπεί από πλημμέλημα σε κακούργημα και να προβλέπεται ποινή έως 10 χρόνια.<p>
<b>Tο απόρρητο</b><p>
 Από την άλλη, θεωρεί μάλλον προβληματική τη θέσπιση απόρρητου καθεστώτος μαρτύρων, καθώς μια δίκη κεκλεισμένων των θυρών ή με περιορισμένη δημοσιότητα για τέτοιου είδους αδικήματα, προϋποθέτει τουλάχιστον συνταγματική τροποποίηση.<p>
«Οταν συνήθως γίνονται τέτοιοι νόμοι την πληρώνουν συνήθως εκείνοι που δεν είναι τρομοκράτες», υπενθυμίζει με νόημα ο κ. Μανωλεδάκης, παραπέμποντας στις καταδίκες των διευθυντών εφημερίδων αλλά και τρίτων,  που ουδέποτε αποδείχθηκε η σχέση τους με τέτοιου είδους δραστηριότητες. 

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
