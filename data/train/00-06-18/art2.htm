<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 18 Ιουνίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης ΣΤΑΥΡΟΥΛΑΣ ΠΑΠΑΣΠΥΡΟΥ<p>
Οδρόμος για τους Ολυμπιακούς Αγώνες του 2004 είναι στρωμένος με πολλά αγκάθια, κι ένα απ' αυτά είναι η διοργάνωση της Πολιτιστικής Ολυμπιάδας. Την περασμένη Κυριακή, σε σχετική έρευνα της «Κ.Ε.» έγινε εκτενής αναφορά στα φιλόδοξα σχέδια που είχε εξαγγείλει, αμέσως μετά την ανάθεση των Αγώνων, ο τότε υπουργός Πολιτισμού Ευάγγελος Βενιζέλος, καθώς και στην τύχη του Διεθνούς Ιδρύματος Πολιτιστικής Ολυμπιάδας, για τη δημιουργία του οποίου είχαν συμπράξει το ΥΠΠΟ, η ΔΟΕ και η Ουνέσκο. Ενός θεσμού που παρέμεινε ανενεργός...<p>
Ο Ευ. Βενιζέλος, ωστόσο, αρνείται κατηγορηματικά ότι εγκατέλειψε το όραμά του κι επιρρίπτει την ευθύνη σ' εκείνους που τον διαδέχθηκαν. «Πρέπει ν' αγωνιστούμε για να καταπολεμήσουμε την ασυνέχεια του έργου στα υπουργεία», λέει. «Φοβάμαι ότι στο ζήτημα της Πολιτιστικής Ολυμπιάδας γίνεται ακόμη και σήμερα μια πολύ μεγάλη παρεξήγηση, που ενδέχεται να στερήσει από τη χώρα μια μοναδική ευκαιρία. Είναι πολύ προσβλητικό για την Ελλάδα το γεγογός ότι πρωτεύουσα του Διεθνούς Ολυμπιακού Kινήματος και έδρα της ΔΟΕ είναι η Λοζάνη και όχι η Αρχαία Ολυμπία. Μετά το τέλος του 2004 θα μείνουν στη χώρα οι ολυμπιακές υποδομές και ο απόηχος των Αγώνων, αλλά δεν θα μείνει κάτι που να μας διασφαλίζει διακριτό ρόλο διεθνώς για το μέλλον».<p>
EP.: Τι προλάβατε να εξασφαλίσετε εσείς, ως προς αυτό;<p>
AΠ.: Η εμπλοκή της Ουνέσκο στην Πολιτιστική Ολυμπιάδα ήταν πολύ σημαντική γιατί ισχυροποιούσε τη θέση της Ελλάδας απέναντι στη ΔΟΕ, η οποία κρατά για τον εαυτό της πολύ ζηλότυπα όλα τα θέματα, των πολιτιστικών συμπεριλαμβανομένων. Προκειμένου, όμως, να επιτευχθεί και η συμμετοχή της ΔΟΕ, χρειάζονταν δίαυλοι και οχήματα συνεργασίας. <p>
Ο βασικός δίαυλος ήταν η επίλυση της χρόνιας εκκρεμότητας ως προς το Ολυμπιακό Μουσείο της Λοζάνης και ιδίως ως προς το αρχαιολογικό του τμήμα, στο οποίο δεν μετέχει η Ελλάδα με μόνιμη ή προσωρινή έκθεση, με αποτέλεσμα ο επισκέπτης του να βλέπει μόνο ρωμαϊκά αντίγραφα ή λιγοστά αγγεία που έχουν βγει παράνομα από τον τόπο. Υπογράψαμε,  λοιπόν, νεότερη σύμβαση με την ΔΟΕ, ώστε το αρχαιολογικό τμήμα του Μουσείου της Λοζάνης θεωρείται πλέον ελληνικός εθνικός χώρος που λειτουργεί ως παράρτημα του αρχαιολογικού μουσείου Ολυμπιακών Αγώνων της Αρχαίας Ολυμπίας. Οσο για το όχημα, αυτό ήταν το Διεθνές Ιδρυμα Πολιτιστικής Ολυμπιάδας.<p>
EP.: Θεωρείτε ότι τα 50 εκατ. δραχμές με τα οποία προικοδοτήσατε το Ιδρυμα, και το κονδύλι των 200 εκατομ. που εγκρίνατε λίγο πριν αποχωρήσετε, ήταν αρκετά;<p>
AΠ.: Σας υπενθυμίζω ότι από το ΥΠΠΟ έφυγα το Φεβρουάριο του '99, ενώ το προεδρικό διάταγμα που απαιτείτο για τη νομότυπη ύπαρξη του Ιδρύματος δημοσιεύτηκε μόλις στις 18 Νοεμβρίου του ίδιου έτους. Η υπουργός Πολιτισμού που με διαδέχτηκε, ήταν η τελευταία που το υπέγραψε... Στα παραπάνω χρήματα, πρέπει επίσης να προσθέσετε άλλα 200 εκατομμύρια, τα οποία προορίζονταν για το Forum 2000+4, την αστική μη κερδοσκοπική εταιρεία που λειτουργούσε ως χώρος ζύμωσης ιδεών. Υπέγραψα τα σχετικά κονδύλια λίγο πριν παραδώσω τη σκυτάλη, ακριβώς επειδή επρόκειτο για ανειλημμένες υποχρεώσεις του ΥΠΠΟ που έπρεπε να τηρηθούν. <p>
EP.: Γεγονός παραμένει ότι και η Ελ. Παπαζώη και ο Θ. Πάγκαλος, καθένας με τον τρόπο του, διαμαρτυρήθηκαν ότι οι οικονομικές υποχρεώσεις του ΥΠΠΟ ήταν περισσότερες από εκείνες που μπορούσε ν' αντέξει...<p>
AΠ.: Εχω ενοχληθεί βαθύτατα από επαναλαμβανόμενα επίσημα ή ανεπίσημα σχόλια γύρω από τα οικονομικά του υπουργείου Πολιτισμού. Είναι τελείως ανακριβές ότι εν έτει 2000 έχει οικονομικό πρόβλημα. Την περίοδο '97-'99, αναζητήσαμε με τον Ανδρέα Φούρα νέες πηγές χρηματοδότησης, και η πιο πρόσφορη ήταν τα έσοδα από τα αριθμολαχεία του ΟΠΑΠ. Επί τη βάσει του συγκεκριμένου σχεδιασμού εκδόθηκαν οι όποιες αποφάσεις χρηματοδότησης, ενώ παράλληλα συνήφθη δάνειο ύψους 10 δισ. με την ΕΤΒΑ με ιδιαίτερα συμφέροντες όρους. Συμφωνήθηκε, επίσης, με το υπουργείο Οικονομικών και η δανειοδότηση του τομέα της πολιτιστικής κληρονομιάς μέσω του ΤΑΠ και της θυγατρικής του Α.Ε για την καταβολή των αποζημιώσεων για τις απαλλοτριώσεις. <p>
Ειλικρινά δεν μπορώ ν' αντιληφθώ γιατί η πολιτική ηγεσία του ΥΠΠΟ δεν ανακοίνωσε δημόσια πως για το έτος 2000 οι εισπράξεις του τομέα πολιτισμού από τα κονδύλια του ΟΠΑΠ θα υπερβούν τα 30 δισ. δραχμές, έναντι των 14 περίπου δισ. που ήταν στο παρελθόν. Αυτή η εντυπωσιακή αύξηση επιτρέπει τόσο την κάλυψη όλων των ανειλημμένων υποχρεώσεων των προηγούμενων ετών, όσο και την καταβολή των δόσεων του δανείου της ΕΤΒΑ, η έναρξη εξόφλησης του οποίου είχε μετατεθεί για μία χρονιά, με δική μου πρωτοβουλία όταν ήμουν υπουργός Ανάπτυξης.<p>
EP.: Εχετε την αίσθηση ότι «ξηλώνονται» πολλά από τα έργα που είχατε δρομολογήσει;<p>
AΠ.: Νομίζω ότι πολλά πράγματα αντιμετωπίζονται με ανεξήγητη δυσπιστία και με διάθεση υποτίμησης. Μπορώ ν' αναφέρω τρία παραδείγματα: την Πολιτιστική Ολυμπιάδα, τη  διεύρυνση των οικονομικών δυνατοτήτων του ΥΠΠΟ και το νέο πολιτιστικό πρόσωπο της Θεσσαλονίκης.<p>
Εχω διατελέσει υπουργός σε πέντε διαφορετικά υπουργεία. Κατά συνέπεια, μ' έχουν διαδεχτεί πολλοί συνάδελφοί μου. Και νιώθω μια μεγάλη ηθική και πολιτική ικανοποίηση, κάθε φορά που βλέπω ότι αναγνωρίζουν και συνεχίζουν ένα έργο. Αυτό συνέβη στα υπουργεία Τύπου, Μεταφορών, Δικαιοσύνης και συμβαίνει τώρα στο υπουργείο Ανάπτυξης. Δεν μπορώ να πω, όμως, το ίδιο για το υπουργείο Πολιτισμού. Δική μου χαρά και ικανοποίηση είναι να βλέπω να προστίθενται πράγματα στα όσα μπόρεσα να κάνω, όχι να τα βλέπω ν' ακυρώνονται ή ν' αφυδατώνονται.<p>
EP.: Δεν είναι λίγο περίεργο που συνέβη αυτό μόνο στην περίπτωση του υπουργείου Πολιτισμού; Στη συνείδηση του πολιτικού, τουλάχιστον, κόσμου, το συγκεκριμένο υπουργείο δεν έχει την αίγλη άλλων.<p>
AΠ.: Κατά τη διάρκεια της δικής μου θητείας συνέπεσε ν' αποκτήσει το ΥΠΠΟ μεγαλύτερες διαστάσεις, επειδή ανέλαβε την πολιτική εποπτεία της ολυμπιακής προετοιμασίας. Επίσης, στο ΥΠΠΟ η διακριτική ευχέρεια και η δυνατότητα ανάληψης πρωτοβουλιών που διαθέτει ο υπουργός είναι πολύ μεγαλύτερη, ιδίως στον τομέα του σύγχρονου πολιτισμού, ακριβώς επειδή το ΥΠΠΟ δεν λειτουργεί μόνο ως μια κλασική δημόσια υπηρεσία αλλά και ως «παραγωγός» ιδεών, γεγονότων, πολιτιστικών δράσεων κ.ο.κ. Εχει, λοιπόν, συμβολική ισχύ κι ευελιξία. Εφάπτεται, άλλωστε, με κοινωνικούς χώρους με μεγάλη επικοινωνιακή ισχύ, είτε προς το καλό είτε προς το κακό...<p>
Εάν ο πρωθυπουργός ζητούσε τη γνώμη μου, εξακολουθώ να πιστεύω πως η εφαρμογή μιας πολιτιστικής πολιτικής βάθους περνάει μέσα από την συνένωση ή έστω την πάρα πολύ στενή διαρθρωτική συνεργασία μεταξύ του υπουργείου Πολιτισμού και του υπουργείου Παιδείας.<p>
EP.: Yπάρχουν πλέον περιθώρια για ν' αναζωπυρωθεί η υπόθεση του Διεθνούς Ιδρύματος; <p>
AΠ.: Δεν ξέρω αν υπάρχει πολιτική βούληση, αλλά είμαι πεπεισμένος ότι πρέπει ν' αναζωπυρωθεί, προκειμένου η Πολιτιστική Ολυμπιάδα να εξασφαλίσει αυτή τη μόνιμη σχέση με τη χώρα μας. Είναι λάθος να θεωρηθεί ότι ο θεσμός εξαντλείται σ' ένα πλέγμα εκδηλώσεων που διοργανώνει ένας και μόνο φορέας, σαν την Α.Ε. για τη Διεξαγωγή της Πολιτιστικής Ολυμπιάδας, που προτείνεται σήμερα.<p>
EP.: Δηλαδή;<p>
AΠ.: Το πρόγραμμά της δεν πρέπει να δίνει την εντύπωση ενός ακόμη φεστιβάλ τετραετούς διάρκειας, ούτε να πάσχει από πληθωρισμό γεγονότων χωρίς σαφή ταυτότητα. Πράγματι, στο φάκελο υποψηφιότητας οι άξονες των εκδηλώσεων ήταν γενικόλογοι και στερεότυποι, όπως ίσως απαιτούσαν οι ανάγκες της διεκδίκησης. Μετά την ανάθεση των Αγώνων, πρότεινα άξονες πολύ πιο συγκεκριμένους, γύρω από τον πολιτισμό της ειρήνης, της κοινωνικής συνοχής, της κοινωνίας της πληροφορίας και τον πολιτισμό ως πεδίο συνάντησης της παράδοσης και της καινοτομίας.<p>
Στον οργανωτικό τομέα, στόχος ήταν να εφαρμοστούν οι αρχές της ευελιξίας και της αποκέντρωσης. Τα μεγάλα θεατρικά γεγονότα, για παράδειγμα, θα μπορούσαν να ανατεθούν στο Φεστιβάλ Αθηνών και τις κρατικές σκηνές, ενώ τα αντίστοιχα μουσικά στο Μέγαρο Μουσικής. Το σχήμα που επιλέχτηκε τελικά, είναι πολύ πιο συγκεντρωτικό.<p>
EP.: Η επιλογή του Μιχάλη Κακογιάννη ως επικεφαλής της Α.Ε. πώς σας φαίνεται;<p>
AΠ.: Αναμενόμενη... Ο Μιχάλης Κακογιάννης έχει, εδώ και χρόνια, ορισθεί από τον πρωθυπουργό μέλος της Εθνικής Επιτροπής των Ολυμπιακών Αγώνων, ενώ συμμετείχε και στις ομάδες εργασίας που συστήθηκαν επί υπουργίας μου. Κι ελπίζω να θυμάται με συμπάθεια ότι η γενναιόδωρη χρηματοδότηση του «Βυσσινόκηπου» από το Ελληνικό Κέντρο Κινηματογράφου ήταν αποτέλεσμα δικής μου επιμονής...

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



