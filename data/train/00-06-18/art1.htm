<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 18 Ιουνίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Του ΓIΩPΓΟY
      ΧΡΙΣΤΟΔΟΥΛΟΠΟΥΛΟΥ<p>
Aνάμεσα στους μουσικούς μιας κλασικής και μιας λαϊκής ορχήστρας πλανιόταν ανέκαθεν μια καχυποψία. Σήμερα, όμως, όλα τα οχυρά έχουν πέσει: oι κλασικοί ακούν και άλλες μουσικές, οι λαϊκοί επίσης. Παίζουν, μάλιστα, όλο και συχνότερα μαζί: άλλοτε πειραματιζόμενοι, άλλοτε χάριν του μάρκετινγκ. Αρκετοί θυμήθηκαν πως σπουδαίοι κλασικοί συνθέτες του παρελθόντος είχαν στηριχθεί στη λαϊκή παράδοση ή πως κάποιοι άλλοι «έντεχνοι», παράλληλα με το καθαρά μουσικό τους έργο, έγραφαν και τραγούδια - επιτυχίες.<p>
Η πρόσφατη έξαρση έχει προϊστορία: συγκροτήματα όπως οι Μπιτλς, οι Πρόκολ Χάρουμ αλλά και τροβαδούροι σαν τον Αϊζακ Χέιζ χρησιμοποιούσαν στοιχεία κλασικής ενορχήστρωσης.<p>
 Το 1969, οι Ντιπ Περπλ στο «Ρόαγιαλ Αλμπερτ Χολ» χρησιμοποίησαν τη Βασιλική Φιλαρμονική Ορχήστρα για το «Concerto for Group and Οrchestra». Το κοινό υποδέχτηκε το εγχείρημα μάλλον μουδιασμένα. Πέρυσι επανήλθαν στον ίδιο χώρο με μια επανεκτέλεση του «Concerto», αλλά και τραγουδιών τους με τη Συμφωνική του Λονδίνου. Πόσο, όμως, μια επανάληψη είναι αρκετή για να ζωντανέψει τις όποιες υπερβάσεις του παρελθόντος;<p>
 Οι Μετάλικα, συνεργάστηκαν για το φετινό τους «S and M» με τον γνωστό από την εποχή του «Reflections» του Μ. Χατζιδάκι, ενορχηστρωτή Μάικλ Κέιμεν, που διευθύνει το συγκρότημα με τη Συμφωνική του Σαν Φρανσίσκο. <p>
 Οπου να 'ναι στο χορό μπαίνουν και οι Σκόρπιονς. Το τραγούδι τους «Moment of Glory» από το δίσκο που ηχογράφησαν πρόσφατα με τη Φιλαρμονική του Βερολίνου, είναι και το θέμα της τελετής λήξης του Expo 2000!<p>
Πολλοί φανατικοί των συγκροτημάτων αυτά τα θεωρούν «ξεπούλημα». Αλλά αυτό δεν πτόησε παλιότερα τον Πολ Μακ Κάρτνεϊ, τους Κουίν ή τον Ερικ Κλάπτον να χρησιμοποιήσουν συμφωνικές ορχήστρες. Ούτε βέβαια και τις ίδιες τις ορχήστρες που είδαν νέους ορίζοντες να ανοίγονται.<p>
Η Συμφωνική του Λονδίνου καθιέρωσε σειρά ηχογραφήσεων κλασικότροπων εκτελέσεων συνθέσεων των Τζέθρο Ταλ, Κουίν, Τζένεσις, Πινκ Φλόιντ, Ελτον Τζον και του Κλιφ Ρίτσαρντς! <p>
 «Οταν η ίδια η μουσική θέλει να συμβεί αυτό το γεγονός, το αποτέλεσμα είναι σπουδαίο. Οταν κινητήρια δύναμη είναι το μάρκετινγκ ή οι κοσμικότητες, τότε αδικείται η μουσική» λέει ο Στάμος Σέμσης, μουσικός της Κρατικής και παλιότερα της Καμεράτας, που όμως έχει συνθέσει και τραγούδια για το Γιώργο Νταλάρα. <p>
Η κλασική «νότα» κρίνεται πολλές φορές απαραίτητη, προσδίδει κύρος. Στο περσινό του πρόγραμμα στο «Διογένη» το Γιάννη Πάριο συνόδευαν βιολίστριες, όπως άλλωστε και τον Aγγελο Διονυσίου σε πρόγραμμα και βιντεοκλίπ.<p>
 «Στην Ελλάδα υπάρχει μια αντίληψη ότι δήθεν ένα λαϊκό τραγούδι αποκτά πρεστίζ όταν παίζεται από μια κλασική ορχήστρα. Ομως, όταν αυτό δεν είναι καλά δουλεμένο και τα δύο είδη αδικούνται. Και το λαϊκό τραγούδι που δεν γράφτηκε για να παίζεται από συμφωνικές και η ορχήστρα: δουλειά της δεν είναι να κρατά τρία ακόρντα, που θα μπορούσαν να παιχτούν από συνθεσάιζερ. Βρίσκω από αστείο ώς κακόγουστο το θέαμα μιας ορχήστρας με 60 έγχορδα να παίζουν ένα ζεϊμπέκικο κρατώντας το ρυθμό», λέει ο Σέμσης, γιος κλασικού και εγγονός λαϊκού μουσικού.<p>
Στην Ελλάδα, από τους πρώτους που επιχείρησαν να δώσουν κλασική υπόσταση σε -ελαφρά θεωρούμενα τότε- τραγούδια, ήταν τη δεκαετία του '60 ο Μίμης Πλέσσας που ηχογράφησε τα «Κονσέρτα στη Σοβιετική Ενωση» με τη Γιοβάνα και τη Συμφωνική Ορχήστρα της Μόσχας. Περίπου τρεις δεκαετίες μετά, ο Θανάσης Πολυκανδριώτης θα επιχειρούσε να συνδέσει τον ήχο του μπουζουκιού με εκείνον της ορχήστρας παίζοντας το κοντσέρτο για μπουζούκι με την Κρατική Συμφωνική Ορχήστρα της Οπερας της Βουδαπέστης. Φαίνεται πως οι προκαταλήψεις του παρελθόντος είχαν ξεπεραστεί:<p>
 Η Aλκηστις Πρωτοψάλτη στο Ηρώδειο τραγουδά Ηλία Ανδριόπουλο με την Ορχήστρα Σύγχρονης Μουσικής και τη Χορωδία της ΕΡΤ.<p>
 Η Ελευθερία Αρβανιτάκη, ο Κώστας Μακεδόνας και ο Δημήτρης Μπάσης τραγουδούν στο Ηρώδειο πάλι επιτυχίες του Χρήστου Νικολόπουλου με την ίδια ορχήστρα. <p>
 Νωρίτερα, η Μαρία Φαραντούρη και η Δήμητρα Γαλάνη είχαν τραγουδήσει στο Μέγαρο συνοδεία συμφωνικής.<p>
 Ακολούθησαν η Νάνα Μούσχουρη στο Ηρώδειο, η Δήμητρα Γαλάνη με τον Αλκίνοο Ιωαννίδη στην Πνύκα, η Χάρις Αλεξίου στην Πνύκα αλλά και στην Κωνσταντινούπολη με την Σεζάν Ακσού.<p>
 Η Γλυκερία παίζει στο Τελ Αβίβ με τη Φιλαρμονική του Ισραήλ όπως και ο Γιώργος Νταλάρας, που τραγούδησε, άλλωστε, και Θεοδωράκη το 1995 με την Ολλανδική Ορχήστρα Μετροπόλ στο Ηρώδειο. Το 1996 τραγούδησε στο Βερολίνο με τη χορωδία της όπερας της πόλης, ενώ την επόμενη χρονιά παρουσίασε στο Μέγαρο με την Καμεράτα συνθέσεις του Σταύρου Κουγιουμτζή. Περιοδεύει σε Ελλάδα, Κύπρο και Λονδίνο με την 70μελή Ορχήστρα Οσιποβ της Ρωσίας. Εμφανίζεται στο Μόντρεαλ με τη συμφωνική ορχήστρα της πόλης, ενώ η προγραμματισμένη συναυλία του στη Νέα Υόρκη με την κλασική αραβική ορχήστρα του Σιμόν Σαχίν αναβλήθηκε μάλλον για το Σεπτέμβριο. <p>
 Επιστροφή στην Αθήνα: ο Δ. Σαββόπουλος παρουσίασε το πρωτοχρονιάτικο πρόγραμμά με την Ορχήστρα Σύγχρονης Μουσικής της ΕΡΤ.<p>
 Αλλά και ο Αντώνης Βαρδής στη συναυλία με το γιο του στο «Παλλάς» χρησιμοποίησε κλασική ορχήστρα.<p>
 Η Αλκηστις Πρωτοψάλτη ετοιμάζεται να παρουσιάσει στο τέλος του μηνός το νέο της δίσκο με την Καμεράτα στην Επίδαυρο.<p>
 Ο Σταύρος Ξαρχάκος, τέλος, διευθύνει την Κρατική Ορχήστρα Ελληνικής Μουσικής σε τραγούδια που ο ίδιος έγραψε κάποτε για ταινίες...<p>
 Πριν από λίγες μέρες η Ορχήστρα Σύγχρονης Μουσικής της ΕΡΤ παρουσίασε στα Γιάννενα ένα έργο του κιθαρίστα της Νίκου Τάτση με παραδοσιακά τραγούδια ενορχηστρωμένα για συμφωνική ορχήστρα και 7 σολίστ. Ο τραγουδιστής σ' ένα λαϊκό συγκρότημα», επισημαίνει ο διευθυντής της ορχήστρας Ανδρέας Πυλαρινός, «έχει συνηθίσει να τον ακολουθούν οι υπόλοιποι. Στην αρχή, λοιπόν, μέχρι να καταλάβει δηλαδή πώς πρέπει να διαβάζει τον μαέστρο αισθάνεται σα να τον έχεις ρίξει στον ωκεανό».<p>
 «Είναι σπουδαία εμπειρία να τραγουδάς με συμφωνική ορχήστρα», λέει η Γλυκερία, που προσκλήθηκε να εμφανιστεί με τη Φιλαρμονική του Ισραήλ, όπου κάθε δίσκος της ξεπερνά τα 100.000 αντίτυπα. <p>
«Η ορχήστρα», λέει η ίδια, «επεδίωκε προφανώς να διευρύνει το κοινό της. Οταν, όμως, οι μουσικοί έχουν γνώσεις και ανοιχτά μυαλά, δεν έχουν προκαταλήψεις και αντιμετωπίζουν τα πάντα με σεβασμό».<p>
 Ο Γιώργος Νταλάρας μπαίνει στη θέση του ακροατή: «Τραγούδια που έχει κανείς ακούσει στη διαδρομή μιας εκδρομής ή σ' ένα ταβερνάκι δύσκολα θα τ' ανεχθεί με άλλο τρόπο. Εκτός και είναι μουσικός και δεν τα αντιλαμβάνεται μόνο σαν εκτόνωση ή χάιδεμα των αφτιών.<p>
Από μικρό παιδί, όταν ακούω τραγούδια, νιώθω μέσα μου την πίεσηΣ της μελωδίας. Και ως πείραμα και ως αντίληψη θεωρώ καλό να πάψουμε να κοιτάμε τα τραγούδια ως μικρά μουσικά αποσπάσματα, αλλά να σκεφτούμε πώς θα μπορούσαμε να τ' αντιμετωπίζουμε και ως μικρές σουίτες. Ισως έτσι μέσα από τα λαϊκά μας τραγούδια να αποκτήσουν ρεπερτόριο και οι ξένες ορχήστρες. Γιατί αν είσαι προσκολλημένος στην αντίληψη πως το δημοτικό τραγούδι δεν πειράζεται, δεν τ' αγγίζεις.<p>
Aν όμως το αντιληφθείς όπως ένα λαϊκό κομμάτι του Μπραμς, των Aνδεων ή του Αραράτ, μπορείς να φτιάξεις ένα αριστούργημα βασισμένο σε αυτές τις μελωδίες. Αυτά τα τραγούδια μέσα σ' ένα εργαστήρι μουσικής μπορεί ν' αποκτήσουν άλλη αίγλη και, γιατί όχι, άλλο πρόσωπο, άλλο δρόμο για το μέλλον».<p>
Ισως οι όλο και περισσότερες τέτοιες περιπτώσεις συνεργασιών να έχουν ευγενείς σκοπούς. Ισως, όμως, οι τελευταίοι να αποτελούν απλώς το προπέτασμα καπνού που τόσο έχει ανάγκη η βιομηχανία.<p>
Αλλες εποχές, ο Παύλος Σιδηρόπουλος φωτογράφιζε με πικρή ειρωνεία στο τραγούδι του «Μίκι Μάους» τον «λαϊκοκλασικιστή».<p>
Σήμερα ένας ενορχηστρωτής μπορεί άνετα να αντικαταστήσει το σχήμα του μπουζουκιού με βιολιά, τη γραμμή του μπάσου με βιολοντσέλο ή να τονίσει με χάλκινα πνευστά το ρυθμό και να δώσει στο λαϊκό τραγούδι την τόσο απαραίτητη, όπως φαίνεται, για ορισμένους κλασική του διάσταση.<p>
Γι' αυτό, τελικά, χρειάζεται γνώση, αισθητική, αρκετή διάθεση δημιουργικής συνεργασίας των μερών και κυρίως αγνές προθέσεις.

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



