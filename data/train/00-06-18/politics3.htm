<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 18 Ιουνίου 2000 
</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Της ΓEΩPΓIAΣ ΛINAPΔΟY<p>
Περίπου 2.000 λεωφορεία με πιστούς απ' όλη την Ελλάδα αναμένεται να φθάσουν στην Αθήνα την ερχόμενη Τετάρτη για το συλλαλητήριο.<p>
Αυτό, τουλάχιστον, δήλωσε ο μητροπολίτης Καισαριανής Δανιήλ, στον αττικάρχη Φ. Βλάχο κατά τη διάρκεια της συνάντησής τους την περασμένη Παρασκευή...<p>
Την ίδια ώρα που οι οδηγοί των υπεραστικών λεωφορείων προετοιμάζονται για τη «μεγάλη κάθοδο», οι ιεράρχες της Eκκλησίας ζουν στους ρυθμούς που επιβάλλει η αγωνία για τη «λαοσύναξη» στο Σύνταγμα.<p>
Στόχος τους είναι η συγκέντρωση των πιστών να ξεπεράσει σε όγκο και παλμό, όχι μόνον αυτής που πραγματοποιήθηκε την περασμένη εβδομάδα στη Θεσσαλονίκη, αλλά και παλαιότερων πολιτικών συγκεντρώσεων στον ίδιο χώρο...<p>
<b>26 μ. εξέδρα</b><p>
 Η επιβλητική εξέδρα-5 μέτρα ύψος και 26 μέτρα μήκος -σχεδιασμένη από τον αρχιτέκτονα Ηφαιστ. Σερδάρη- θα στηθεί στο κέντρο της πλατείας Συντάγματος.<p>
 Ο κύριος ομιλητής, ο αρχιεπίσκοπος Χριστόδουλος, θα περιστοιχίζεται από ιεράρχες, πρωτοσύγκελους των μητροπόλεων κ.λπ., ενώ άγνωστο είναι μέχρι στιγμής αν θα θελήσει να τοποθετηθεί στην εξέδρα μεγάλη ελληνική σημαία. Στο σχετικό αίτημα των οργανωτικών επιτροπών στη Θεσσαλονίκη, είχε αρνηθεί και είχε επιλέξει να έχει πολλά λουλούδια...<p>
 «Συγκεντρωσιάρχης» αυτή τη φορά δεν θα είναι ο μητροπολίτης Αλεξανδρουπόλεως Ανθιμος, αλλά ο μητροπολίτης Καισαριανής Δανιήλ, στενός συνεργάτης και φίλος του αρχιεπισκόπου από την εποχή που ήταν στη Μητρόπολη Δημητριάδος.<p>
 Ιερέας με ιδιαιτέρως αυξημένες απαιτήσεις, δύστροπος και με κακές δημόσιες σχέσεις, όπως λένε άνθρωποι που τον γνωρίζουν καλά, σε αντίθεση με τη μεγάλη οργανωτική του ικανότητα. «Δεν είναι τυχαίο ότι τον διάλεξαν για το συλλαλητήριο της Αθήνας», μας είπαν.<p>
 Στόχος του κ. Δανιήλ είναι οι πιστοί που θα συγκεντρωθούν από τα διάφορα μέρη της Ελλάδας, να καλύψουν την περιοχή γύρω από το Σύνταγμα, φτάνοντας στους Στύλους του Ολυμπίου Διός και την πλατεία Ομονοίας.<p>
 Ωστόσο το σημείο τριβής, τουλάχιστον μέχρι το πρωί της περασμένης Παρασκευής, αποτελούσε το γεγονός ότι το υπουργείο Δημόσιας Τάξης δεν είχε ανάψει το «πράσινο φως», ώστε να δοθεί για το συλλαλητήριο και η Βασιλίσσης Σοφίας.<p>
 Η πρώτη συνάντηση του μητροπολίτη Δανιήλ με τον αττικάρχη Φ. Βλάχο απέβη άκαρπη ως προς αυτό το επίμαχο θέμα της Β. Σοφίας, ενώ, σύμφωνα με πληροφορίες, δεν κινήθηκε σε ιδιαίτερα χαμηλούς τόνους.<p>
 Η απάντηση του κ.Βλάχου ήταν αρνητική και βασιζόταν στο επιχείρημα ότι κατά μήκος αυτής της κεντρικής λεωφόρου στεγάζονται πολλές πρεσβείες κ.ά., και δεν είναι δυνατό να απαγορευτεί η πρόσβαση. Tο επιχείρημα του αττικάρχη μάλλον άφησε αδιάφορο το μητροπολίτη Καισαριανής, ο οποίος και συνέχισε να επιμένει στο αίτημά του.<p>
 Στη δεύτερη συνάντηση, το απόγευμα της περασμένης Παρασκευής κι ενώ ο κ. Βλάχος είχε ενημερώσει σχετικά τον υπουργό Δημόσιας Τάξης Μ. Χρυσοχοΐδη, αφού δόθηκε τελικά η άδεια και για τη Βασιλίσσης Σοφίας, τέθηκε από την πλευρά του υπουργείου εναλλακτική πρόταση ώστε να μην παραλύσει το κέντρο της Αθήνας από το συλλαλητήριο. Να πραγματοποιηθεί δηλαδή στο Πεδίον του Αρεως, αλλά και πάλι προσέκρουσε στη δυναμική άρνηση του κ. Δανιήλ.<p>
<b>Mάχη λεωφόρων</b><p>
H H απάντηση, πάντως, του κ. Βλάχου, όταν τον ρωτήσαμε ποιοι ακριβώς δρόμοι θα κλείσουν, ήταν ενδεικτική: <p>
«Το κέντρο θα βρίσκεται στην πλατεία Συντάγματος και το συλλαλητήριο θα απλωθεί σε όλους τους γύρω δρόμους της πλατείας».<p>
 H προσέλευση των πιστών αναμένεται να ξεκινήσει από τις 3 το μεσημέρι, και θα ισχύουν τα μέτρα της τροχαίας για τη διευκόλυνση των οδηγών που θα βρεθούν στο κέντρο της Aθήνας.<p>
Ωστόσο, σε συνομιλία που είχαμε με τον κ. Βλάχο, μας πληροφόρησε ότι «την ερχόμενη Τρίτη η Τροχαία θα εκδώσει ανακοίνωση με την οποία θα ενημερωθεί επακριβώς το κοινό για τους δρόμους που πρόκειται να κλείσουν και την ακριβή ώρα».<p>
 Χιλιάδες φυλλάδια και προκηρύξεις με συνθήματα κατά του ηλεκτρονικού φακελώματος, της μη αναγραφής του θρησκεύματος στις ταυτότητες κ.ά., υπό την εποπτεία παρεκκλησιαστικών οργανώσεων, περιμένουν να μοιραστούν στους συγκεντρωμένους.<p>
<b>Tο εμπόριο</b><p>
Με την ίδια «αγωνία» ζουν και χιλιάδες καπελάκια, μπλουζάκια και άλλα συναφή εμπορεύματα των πλανόδιων μικροπωλητών.<p>
 Πάντως, το εμπόριο με εικόνες, σταυρουδάκια κ.λπ., απασχολεί ιδιαίτερα την οργανωτική επιτροπή και αναζητεί τρόπους να παρέμβει αποτρεπτικά σε τέτοιου είδους φαινόμενα...

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
