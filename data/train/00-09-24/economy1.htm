<html>


<!--


Web Author:  Αριστείδης Παλιούρας 


email: aris@enet.gr


-->


<head>





<title>E Online - ΟΙΚΟΝΟΜΙΑ </title>


</head>


<BODY BGCOLOR="#FFFFFF">


<!-- EXTERNAL TABLE -->


<TABLE BORDER=0 CELLSPACING=0 CELLPADDING=0>


<TR>


<!-- LEFT COLUMN -->


<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 24/09/2000 


</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


               Tου Γ. AΓΓEΛH<p>
H «ζυγαριά» μεταξύ ΗΠΑ και Ευρωπαϊκής Ενωσης, που έχει στηθεί αυτές τις ημέρες στην πρωτεύουσα της μικρής τέως ανατολικοευρωπαϊκής Τσεχίας, έχει αρχίσει να γέρνει έντονα προς το μέρος της δυτικής ακτής του Ατλαντικού από το υπερβολικό «βάρος» του «μαύρου χρυσού».<p>
Οι σκληρές διαπραγματεύσεις και η εναγώνια αναζήτηση μιας νέας ισορροπίας μεταξύ των τριών κυρίως πόλων οικονομικής εξουσίας, των ΗΠΑ, της Ε.Ε. και της Ιαπωνίας, σε νομισματικό και συναλλαγματικό κατ' αρχήν επίπεδο, στη χθεσινή συνάντηση του G-7, αλλά και στις συναντήσεις των επόμενων ημερών, θα καθορίσουν τις εξελίξεις σε παγκόσμια κλίμακα τα επόμενα χρόνια. <p>
Ορισμένοι αναλυτές εκτιμούν ότι η προσωρινή ενίσχυση του ευρώ μετά την προχθεσινή παρέμβαση των τριών κεντρικών τραπεζών δεν θα έχει διάρκεια, αλλά αποτελεί «μήνυμα» προς τις αγορές ότι υπάρχουν περιθώρια μιας συμφωνίας. <p>
Eπισημένεται ότι για να υπάρξει διάρκεια στην ενίσχυση του ευρώ, θα πρέπει να συνοδευθεί με αλλαγές στην νομισματική πολιτική. Σε άλλη περίπτωση αν η παρέμβαση της Παρασκευής δεν συνοδευθεί από ανάλογες κινήσεις στα επιτόκια, το ευρώ θα επανέλθει στην φυσική του τροχιά.<p>
Στην ουσία, εκτιμούν διεθνείς αναλυτές, στην Πράγα οι μεγάλες δυνάμεις διαπραγματεύονται τη «ρύθμιση» της παγκοσμιοποίησης σε ό,τι αφορά τις ισορροπίες ισχύος μεταξύ των 3 μεγάλων πόλων (HΠA, Ευρώπη, Ιαπωνία-Ασία). Και τούτο τη στιγμή που η παγκοσμιοποίηση δημιουργεί ένα εκρηκτιό μείγμα δυνάμεων: Από την ανεξέλεγκτη κίνηση των διεθνών κεφαλαίων και τη ραγδαία διάδοση της τεχνολογίας, μέχρι την αδυναμία των εθνικών κυβερνήσεων να παρέμβουν και την ένταση της φτώχειας και των ανισοτήτων. <p>
Νέο σημείο των καιρών; Οι διογκούμενες λαϊκές αντιδράσεις (Σιάτλ, Νταβός και τώρα Πράγα).<p>
Aδυναμία<p>
Η επιδίωξη μιας συμφωνίας για τη σταθεροποίηση της συναλλαγματικής σχέσης κυρίως μεταξύ Ε.Ε. και ΗΠΑ, αντίστοιχης εκείνης που έγινε στο «Plaza Hotel» της Νέας Υόρκης το 1985 δεν φαίνεται στον ορίζοντα, παρά την παρέμβαση για στήριξη του ευρώ την παραμονή της συνάντησης του G-7.<p>
Μια αδυναμία, όμως τώρα να πετύχουν αυτό που είχαν καταφέρει το 1985, δηλαδή τη συναλλαγματική εξισορρόπηση του δολαρίου με το μάρκο και το γεν, απειλεί, ακριβώς λόγω της παγκοσμιοποίησης των αγορών, να λειτουργήσει πολλαπλασιαστικά στον κύκλο της κρίσης που άρχισε το 1997 και «σέρνεται» ακόμη.<p>
Η ικανότητα ή η αδυναμία των τριών «μεγάλων» στην Πράγα να πετύχουν μια συμφωνία νέας νομισματικής ισορροπίας θα έχει άμεσες επιπτώσεις:<p>
n Στην περαιτέρω πορεία των τιμών του πετρέλαιου και τη διάθεση του ΟΠΕΚ να δεχθεί μια συμβιβαστική «λύση» για τη σταδιακή αποκλιμάκωση των τιμών του «μαύρου χρυσού».<p>
n Στην παράταση της νομισματικής και συναλλαγματικής αστάθειας μεταξύ ευρώ, δολαρίου και γεν, η οποία πάντα συνοδεύεται από ένταση των κερδοσκοπικών πιέσεων στα νομίσματα και τις χρηματαγορές, κυρίως δε τις χρηματιστηριακές.<p>
n Στη σταδιακή ανάκαμψη ή αντίθετα στην επιστροφή σε μια κατάσταση ελεγχόμενης ύφεσης των ευρωπαϊκών οικονομιών όπως επίσης και στη δυνατότητα της Fed να πετύχει το Soft landing της αμερικανικής οικονομίας.<p>
n Στις χώρες της διεύρυνσης της Ε.Ε., ήτοι τις χώρες της ΚΑ Ευρώπης, οι οποίες κρέμονται κυριολεκτικά από την αύξηση της ζήτησης στην ευρωζώνη και αντιμετωπίζουν το ενδεχόμενο ανατροπής της διαδικασίας προσέγγισης στην Ε.Ε.<p>
n Στην καρκινοβατούσα εξέλιξη των οικονομιών της ΝΑ Ασίας, οι οποίες μαζί με τις οικονομίες της Λατινικής Αμερικής δεν έχουν ακόμη αρχίσει να αναπνέουν από την κρίση του 1997-98.<p>
n Στην αποκρυστάλλωση της εδώ και αρκετούς μήνες αλλαγής της στάσης της Ε.Ε. έναντι της Ρωσίας λόγω της διαφαινόμενης ανάγκης να αυξήσει η ευρωζώνη τις εισαγωγές καυσίμων από το «μεγάλο» εξ Aνατολών γείτονα, γεγονός που θα επηρεάσει τις οικονομίες των χωρών του ΟΠΕΚ.<p>
Αν σε όλα αυτά προσθέσει κανείς τα πολιτικο-οικονομικά διλήμματα που εκ των πραγμάτων αντιμετωπίζουν οι ευρωπαϊκές κυβερνήσεις για το ποιος τελικά θα σηκώσει το πρόσθετο βάρος των 100 δισ. ευρώ, που έχει στοιχίσει για το 2000 η άνοδος της τιμής του πετρελαίου στα 40 ευρώ το βαρέλι, γίνεται φανερό ότι η Πράγα και οι αποφάσεις που θα παρθούν ή δεν θα παρθούν εκεί μπορούν να είναι καθοριστικές για τις οικονομίες της «πλούσιας» Δύσης αλλά και της «φτωχής» Aνατολής.<p>
Σίγουρα όταν αποφάσιζαν η Παγκόσμια Τράπεζα και το Διεθνές Νομισματικό Ταμείο να ορίσουν την Πράγα ως έδρα της φετινής τακτικής συνόδου των δύο οργανισμών, δεν είχαν φανταστεί ότι εκεί, σε μια πρωτεύουσα της ανατολικής Ευρώπης, θα ήταν υποχρεώμενοι να συζητήσουν το πώς θα αντιμετωπίσουν μια από τις χειρότερες κρίσεις του συστήματος, από τον καιρό της δεύτερης πετρελαϊκής κρίσης στα τέλη της δεκαετίας του '70.<p>
Eκρηκτικό μίγμα<p>
Η μακράς διάρκειας άνοδος του πετρέλαιου σε συνδυασμό με την επίσης μακράς διάρκειας πτώση του εύρω έχει μετατρέψει τη σύνοδο της Πράγας ίσως τη σημαντικότερη σύνοδο του ΔΝΤ των τελευταίων δεκαετιών.<p>
Κάτω από την πολιορκία χιλιάδων διαδηλωτών από ολόκληρο τον κόσμο, οι επικεφαλής του συστήματος πρέπει να βρουν «λύση» στη μεγαλύτερη νομισματική κρίση της τελευταίας δεκαετίας στη σχέση μεταξύ ευρώ, δολαρίου και γεν, αν θέλουν να σταθεροποιήσουν έστω και προσωρινά το παγκοσμιοποιημένο πλέον σύστημα συναλλαγών στις αγορές χρήματος, κεφαλαίων, υπηρεσιών και προϊόντων.</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table>


<br>


<center>


<table width = 640> 


<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>





</body></html>





