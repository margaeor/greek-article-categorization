<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 24/09/2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Tου ANTΩNH ΦΟYPΛH<p>
Τουρκικό τέχνασμα, ή δεύτερη φάση ενός ολοκληρωμένου σχεδίου για το Αιγαίο; Αυτή τη φορά η Αγκυρα δεν επέλεξε τη μέθοδο των εδαφικών διεκδικήσεων ή της αμφισβήτησης χωρικών υδάτων και εναέριου χώρου, αλλά την ιδέα της μετονομασίας τουλάχιστον εκατό ελληνικών νησιών, με τη χρήση τουρκικών ονομάτων...<p>
n Η αποκάλυψη ήρθε αυτή τη φορά από την τουρκική εφημερίδα «Aksam» , που δημοσίευσε μάλιστα τις σχετικές πληροφορίες και στις ιστοσελίδες της στο Διαδίκτυο. <p>
Από τα Ιμια<p>
Οι αναλογίες με την περίπτωση της κρίσης στα Ιμια είναι ορατές διά γυμνού οφθαλμού: τότε η υπόθεση της προσάραξης ενός τουρκικού εμπορικού έξω από την Κάλυμνο ήρθε στην επιφάνεια από τα ελληνικά μέσα ενημέρωσης. Τώρα, η αποκάλυψη έγινε από μία τουρκική εφημερίδα. <p>
n Υπάρχει και μία σημαντική διαφορά μεταξύ των δύο περιπτώσεων: τον Ιανουάριο του 1996 εκδηλώθηκε πρώτα το επεισόδιο με το εμπορικό πλοίο και παρενέβη εκ των υστέρων το τουρκικό υπουργείο Εξωτερικών, προκειμένου να θεμελιώσει και να υποστηρίξει τη θεωρία των «γκρίζων ζωνών». Αντίθετα, η επιχείρηση μετονομασίας των νησιών του Αιγαίου προετοιμάζεται επισήμως στην Αγκυρα και δεν κρατήθηκε μυστική. <p>
Αλλωστε, στη συγκεκριμένη τουρκική εφημερίδα αναφέρεται σαφώς ότι η πρωτοβουλία ετέθη σε εφαρμογή υπό την ευθύνη και την παρακολούθηση του τουρκικού Γενικού Επιτελείου και του γραφείου του πρωθυπουργού.<p>
n Εμπειρογνώμονες του τουρκικού υπουργείου Εξωτερικών έχουν ήδη αρχίσει να «βαφτίζουν» εξαρχής τα ελληνικά νησιά. Στην προσπάθειά τους να σχεδιάσουν ένα χάρτη που θα είναι εύκολο να αναγνωστεί από τρίτους, βασίζονται στην ήδη υπάρχουσα δομή των νησιωτικών συμπλεγμάτων. Αποδέχονται, δηλαδή, την ομαδοποίηση των νήσων. <p>
Ετσι, τα Δωδεκάνησα αποκαλούνται «Mentese adalari», οι Κυκλάδες μετονομάζονται σε «Skilad adalari», ενώ οι Σποράδες αλλάζουν σε «Saruhan adalari» και οι Θάσος-Σαμοθράκη σε «Trakya adalari».<p>
Αντίστοιχα ονόματα έχουν επιλεγεί και για μία σειρά νησιών, με την ίδια πάντοτε λογική. Ετσι, συναντούμε στην ιστοσελίδα της τουρκικής εφημερίδας «Aksam», με ημερομηνία 16 Σεπτεμβρίου 2000, τις τουρκικές ονομασίες Zurafa, Pasa, Venedik, Hursit, Keciadasi, Kocbaba, Sakarcilar, Incirli, Istanbul, Murted, Cuha. <p>
– Η επιλογή ονομάτων βασίστηκε στην τουρκική ιστορία, όπου συναντά κανείς τις ρίζες τους. Ο όρος «Mentese» (στην περίπτωση των Δωδεκανήσων) προέρχεται από τους σελτζούκους ηγεμόνες, που κατέλαβαν την περιοχή της ν.δ. Μικράς Ασίας από τους Βυζαντινούς (1282-1452). <p>
– Η λέξη «Saruhan» προέρχεται επίσης από τους Σελτζούκους, που κατέλαβαν την περιοχή της Μαγνησίας-Φώκαιας το 1313, ενώ παραπέμπει ευθέως στη επεκτατική τουρκική θεωρία που θέλει τα νησιά του Αιγαίου να αντιμετωπίζονται ως προέκταση των ακτών της Ανατολίας.<p>
Υποχρεωτικά<p>
Η τουρκική γραφειοκρατία θα κάνει την αρχή από το εσωτερικό της χώρας, υποχρεώνοντας σταδιακά τις κρατικές υπηρεσίες που συναλλάσσονται με ξένες κυβερνήσεις, φορείς, επιχειρήσεις ή ακόμη και ιδιώτες (πρωτίστως στον τομέα της ναυτιλίας) να χρησιμοποιούν αποκλειστικά την τουρκική ορολογία.<p>
Πέραν της συμβολικής σημασίας, που έχει για την τουρκική ηγεσία η επιτυχία της επιχείρησης, ο αρθρογράφος της «Aksam», Hale Kosus, τονίζει ότι η Αγκυρα κατέληξε σε αυτό το σχέδιο προκειμένου να αποκρούσει την ελληνική προσπάθεια για «ιδιοποίηση των νήσων που δεν έχουν παραχωρηθεί με διμερή ή διεθνή συμφωνία». 


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
