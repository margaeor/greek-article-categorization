Από είδωλο του σινεμά στη δεκαετία του '50, έγινε ο διεθνής αστέρας της έβδομης τέχνης με τις αξιοθαύμαστες υποκριτικές ικανότητες, για να καταλήξει ένας ακόμα κινηματογραφικός «θρύλος». 
Ο Ντερκ Μπόγκαρντ, που θα εκπροσωπηθεί στο «Πανόραμα» της «Ε» με οκτώ ταινίες του που θα δούμε στο «Παλλάς», γεννήθηκε στο Χάμστεντ της Αγγλίας το 1921 και το πραγματικό του όνομα ήταν Ντέρεκ Βαν Ντε Μπόγκαρντε.
Η μητέρα του ήταν πρώην ηθοποιός, ενώ ο ολλανδικής καταγωγής πατέρας του ήταν εκδότης της εφημερίδας «Times».
Αρχικά εντάχθηκε σε ένα μικρό θεατρικό σχήμα, παίζοντας στα προάστια. Ομως, οι κινηματογράφοι ήταν οι πιο κατάλληλες οάσεις στο μισογκρεμισμένο Λονδίνο. Ο Ντερκ Μπόγκαρντ εμφανίζεται στη μεγάλη οθόνη, σε ταινίες με νεανικές συμμορίες και ήρωες του περιθωρίου. 
w Το στιλ του νεόβγαλτου ηθοποιού πέφτει στην αντίληψη του βρετανού σκηνοθέτη Μπέιζιλ Ντίαρντεν και του προτείνει τον ρόλο ενός ασήμαντου απατεώνα στο «Η μάχη των πεζοδρομίων» (1949).
Ο νεαρόκοσμος εντυπωσιάστηκε από την δυναμική του και ο τύπος άρχισε ν' ασχολείται μαζί του. Ο ρόλος, πάντως, που τον καθιέρωσε στον κινηματογράφο, αλλά και στις καρδιές του γυναικείου πληθυσμού, ξεπήδησε από την κωμωδία του 1954, «Doctor in the house» του Ραλφ Τόμας. 
w Η πορεία του στη δεκαετία του '50 χαράχτηκε από μια ποικιλία ρόλων, δίχως να αγνοούν οι παραγωγοί, ότι η άσπρη ποδιά του όμορφου γιατρού έχει πέραση. Πριν και ανάμεσα από τις πέντε κινηματογραφικές παραγωγές ιατρικού περιεχομένου, ο Ντερκ έδωσε στους σινεφίλ αξεπέραστες ερμηνείες στις ταινίες «Το μυστήριο των Παρισίων» (1950), «Μάρτυς εγκλήματος» (1952) και «Το μυστικό της μαύρης σκιάς» (1955). 
w Εκείνη την εποχή ο Μπόγκαρντ είχε γίνει το απογευματινό είδωλο, με δεκάδες μαθήτριες να ξημεροβραδιάζονται έξω από το σπίτι του. Το γεγονός, ότι ήταν ένας διαθέσιμος εργένης βοηθούσε πολύ την όλη ατμόσφαιρα.
w Στα ταραγμένα σίξτις αναζητάει καινούριους προσανατολισμούς. Ο 39χρονος Μπόγκαρντ αισθανόταν ότι ήταν ένας απερχόμενος σταρ. Αρχισε, λοιπόν, να ψάχνει πιο προκλητικούς και ενδιαφέροντες ρόλους, ξεκινώντας με το καταπληκτικό «Το τηλεφώνημα που σκοτώνει» (1961), σε σκηνοθεσία Μπέιζιλ Ντίαρντεν, το οποίο ασχολείται με το αμφιλεγόμενο θέμα της ομοφυλοφιλίας, μόλις είχε τελειώσει τα γυρίσματα από το «Η μοίρα του ήταν γραμμένη με αίμα», (1960) του Ρόι Μπέικερ.
w Το 1963, ο Μπόγκαρντ συνεργάζεται με τον αυτοεξόριστο στο Λονδίνο, λόγω των μακαρθικών διώξεων, αμερικανό σκηνοθέτη Τζόζεφ Λόουζι. Το αγγλο-αμερικάνικο δίδυμο χάρισε στους σινεφίλ τα αριστουργήματα, «Ο υπηρέτης» (1963), «Σταυροί στα χαρακώματα» (1964), «Μόντεστι Μπλέιζ», (1966) και «Το τρίγωνο των αμαρτωλών» (1967).
Οι ερμηνείες του στα έργα του Λόουζι, αλλά και ο ρόλος του στην ταινία του Τζον Σλέσιντζερ «Ντάρλινγκ» (1965), βοήθησαν τον Ντερκ να κερδίσει τις ζητωκραυγές των κριτικών και του κοινού. 
w Η δεκαετία του '60 κλείνει με τη συμμετοχή του σε δυο ταινίες του Λουκίνο Βισκόντι, «Οι καταραμένοι» (1969) και «Θάνατος στη Βενετία», (1970) και την «Τζουστίν» (1969) του Τζορτζ Κιούκορ.
w Στα 50 του, ο Ντερκ Μπόγκαρντ μετακομίζει στη Γαλλία. Κάτω από τον ουρανό του Παρισιού άρχισε να γράφει. Η συγγραφή των βιβλίων του, βέβαια, δεν τον απομάκρυνε από τα κινηματογραφικά πλατό και στη δεκαετία του '70 βρίσκεται μπροστά από τις κάμερες με ενδιαφέροντες ρόλους στις ταινίες: «Ο θυρωρός της νύχτας» (1973) της Λιλιάνα Καβάνι, «Προβιντάνς» (1976) του Αλέν Ρενέ, «Permission to kill» 1976, του Σίριλ Φράνκελ, «Η γέφυρα του Αρνεμ» (1977) του Ρίτσαρντ Ατένμπορο και «Απόγνωση» (1978) του Ράινερ Βέρνερ Φασμπίντερ.
w Το 1990 εμφανίζεται για τελευταία φορά στη μεγάλη οθόνη με τη γαλλική ταινία του Μπερτράντ Ταβερνιέ «Γλυκιά νοσταλγία».
Η δεκαετής απουσία του από τον κινηματογράφο και η καταπληκτική ερμηνεία του 79χρονου βρετανού ηθοποιού, έσυρε αβίαστα τα μολύβια των κριτικών του σινεμά να γράψουν: «Αυτή η ταινία ήταν το πετράδι που έλειπε από το στέμμα του θρύλουΣ Ντερκ Μπόγκαρντ». 
Ο αριστοκράτης του αγγλικού κινηματογράφου με τη διεθνή ακτινοβολία άφησε την τελευταία του πνοή το 1999, λίγους μήνες πριν από την είσοδο της ανθρωπότητας στη νέα χιλιετία. 
Από είδωλο του σινεμά στη δεκαετία του '50, έγινε ο διεθνής αστέρας της έβδομης τέχνης με τις αξιοθαύμαστες υποκριτικές ικανότητες, για να καταλήξει ένας ακόμα κινηματογραφικός «θρύλος». 
Ο Ντερκ Μπόγκαρντ, που θα εκπροσωπηθεί στο «Πανόραμα» της «Ε» με οκτώ ταινίες του που θα δούμε στο «Παλλάς», γεννήθηκε στο Χάμστεντ της Αγγλίας το 1921 και το πραγματικό του όνομα ήταν Ντέρεκ Βαν Ντε Μπόγκαρντε.
Η μητέρα του ήταν πρώην ηθοποιός, ενώ ο ολλανδικής καταγωγής πατέρας του ήταν εκδότης της εφημερίδας «Times».
Αρχικά εντάχθηκε σε ένα μικρό θεατρικό σχήμα, παίζοντας στα προάστια. Ομως, οι κινηματογράφοι ήταν οι πιο κατάλληλες οάσεις στο μισογκρεμισμένο Λονδίνο. Ο Ντερκ Μπόγκαρντ εμφανίζεται στη μεγάλη οθόνη, σε ταινίες με νεανικές συμμορίες και ήρωες του περιθωρίου. 
w Το στιλ του νεόβγαλτου ηθοποιού πέφτει στην αντίληψη του βρετανού σκηνοθέτη Μπέιζιλ Ντίαρντεν και του προτείνει τον ρόλο ενός ασήμαντου απατεώνα στο «Η μάχη των πεζοδρομίων» (1949).
Ο νεαρόκοσμος εντυπωσιάστηκε από την δυναμική του και ο τύπος άρχισε ν' ασχολείται μαζί του. Ο ρόλος, πάντως, που τον καθιέρωσε στον κινηματογράφο, αλλά και στις καρδιές του γυναικείου πληθυσμού, ξεπήδησε από την κωμωδία του 1954, «Doctor in the house» του Ραλφ Τόμας. 
w Η πορεία του στη δεκαετία του '50 χαράχτηκε από μια ποικιλία ρόλων, δίχως να αγνοούν οι παραγωγοί, ότι η άσπρη ποδιά του όμορφου γιατρού έχει πέραση. Πριν και ανάμεσα από τις πέντε κινηματογραφικές παραγωγές ιατρικού περιεχομένου, ο Ντερκ έδωσε στους σινεφίλ αξεπέραστες ερμηνείες στις ταινίες «Το μυστήριο των Παρισίων» (1950), «Μάρτυς εγκλήματος» (1952) και «Το μυστικό της μαύρης σκιάς» (1955). 
w Εκείνη την εποχή ο Μπόγκαρντ είχε γίνει το απογευματινό είδωλο, με δεκάδες μαθήτριες να ξημεροβραδιάζονται έξω από το σπίτι του. Το γεγονός, ότι ήταν ένας διαθέσιμος εργένης βοηθούσε πολύ την όλη ατμόσφαιρα.
w Στα ταραγμένα σίξτις αναζητάει καινούριους προσανατολισμούς. Ο 39χρονος Μπόγκαρντ αισθανόταν ότι ήταν ένας απερχόμενος σταρ. Αρχισε, λοιπόν, να ψάχνει πιο προκλητικούς και ενδιαφέροντες ρόλους, ξεκινώντας με το καταπληκτικό «Το τηλεφώνημα που σκοτώνει» (1961), σε σκηνοθεσία Μπέιζιλ Ντίαρντεν, το οποίο ασχολείται με το αμφιλεγόμενο θέμα της ομοφυλοφιλίας, μόλις είχε τελειώσει τα γυρίσματα από το «Η μοίρα του ήταν γραμμένη με αίμα», (1960) του Ρόι Μπέικερ.
w Το 1963, ο Μπόγκαρντ συνεργάζεται με τον αυτοεξόριστο στο Λονδίνο, λόγω των μακαρθικών διώξεων, αμερικανό σκηνοθέτη Τζόζεφ Λόουζι. Το αγγλο-αμερικάνικο δίδυμο χάρισε στους σινεφίλ τα αριστουργήματα, «Ο υπηρέτης» (1963), «Σταυροί στα χαρακώματα» (1964), «Μόντεστι Μπλέιζ», (1966) και «Το τρίγωνο των αμαρτωλών» (1967).
Οι ερμηνείες του στα έργα του Λόουζι, αλλά και ο ρόλος του στην ταινία του Τζον Σλέσιντζερ «Ντάρλινγκ» (1965), βοήθησαν τον Ντερκ να κερδίσει τις ζητωκραυγές των κριτικών και του κοινού. 
w Η δεκαετία του '60 κλείνει με τη συμμετοχή του σε δυο ταινίες του Λουκίνο Βισκόντι, «Οι καταραμένοι» (1969) και «Θάνατος στη Βενετία», (1970) και την «Τζουστίν» (1969) του Τζορτζ Κιούκορ.
w Στα 50 του, ο Ντερκ Μπόγκαρντ μετακομίζει στη Γαλλία. Κάτω από τον ουρανό του Παρισιού άρχισε να γράφει. Η συγγραφή των βιβλίων του, βέβαια, δεν τον απομάκρυνε από τα κινηματογραφικά πλατό και στη δεκαετία του '70 βρίσκεται μπροστά από τις κάμερες με ενδιαφέροντες ρόλους στις ταινίες: «Ο θυρωρός της νύχτας» (1973) της Λιλιάνα Καβάνι, «Προβιντάνς» (1976) του Αλέν Ρενέ, «Permission to kill» 1976, του Σίριλ Φράνκελ, «Η γέφυρα του Αρνεμ» (1977) του Ρίτσαρντ Ατένμπορο και «Απόγνωση» (1978) του Ράινερ Βέρνερ Φασμπίντερ.
w Το 1990 εμφανίζεται για τελευταία φορά στη μεγάλη οθόνη με τη γαλλική ταινία του Μπερτράντ Ταβερνιέ «Γλυκιά νοσταλγία».
Η δεκαετής απουσία του από τον κινηματογράφο και η καταπληκτική ερμηνεία του 79χρονου βρετανού ηθοποιού, έσυρε αβίαστα τα μολύβια των κριτικών του σινεμά να γράψουν: «Αυτή η ταινία ήταν το πετράδι που έλειπε από το στέμμα του θρύλουΣ Ντερκ Μπόγκαρντ». 
Ο αριστοκράτης του αγγλικού κινηματογράφου με τη διεθνή ακτινοβολία άφησε την τελευταία του πνοή το 1999, λίγους μήνες πριν από την είσοδο της ανθρωπότητας στη νέα χιλιετία. 
Με την κωμωδία «Picking up the pieces» τελειώνει επίσημα το Πανόραμα της «Ε» το Σάββατο 7 Οκτωβρίου στις 8.30 μ.μ. στο «Παλλάς» (αν και οι προβολές θα συνεχιστούν και την Κυριακή).
Πρόκειται για μια τρελή, μαύρη κωμωδία, με πρωταγωνιστές τον Γούντι Αλεν και τη Σάρον Στόουν, με τον Γούντι να ερμηνεύει έναν εβραίο χασάπη που ανακαλύπτει ότι η γυναίκα του τον απατά με τον τοπικό αστυνόμο και σε μια κρίση ζήλιας τη σκοτώνει.
Στη συνέχεια θα την τεμαχίσει για να τη μεταφέρει στα μεξικανικά σύνορα, στο δρόμο όμως χάνει το ένα της χέρι κοντά σ' ένα χωριό, πάνω στο οποίο θα σκοντάψει μια γριούλα και θα... επανακτήσει το φως της. Το χέρι θα θεωρηθεί χέρι της Παναγίας και θαυματουργό και διάφοροι προσκυνητές θ' αρχίσουν να προστρέχουν στο χωριό, ενώ ο χασάπης μας προσπαθεί με κάθε τρόπο να το επανακτήσει πριν αποκαλυφθεί η αλήθεια... 
Την ταινία σκηνοθέτησε ο ανεξάρτητος μεξικανός ηθοποιός (τον είχαμε πρωτογνωρίσει στο ρόλο του μεξικανού ληστή στο γουέστερν «Αγρια συμμορία» του Πέκινπα) και σκηνοθέτης, Αλφόνσο Αράου, γνωστός για τη σατιρική, κοινωνική ματιά του πάνω σε πρόσωπα και καταστάσεις αλλά και για ένα «μαγικό ρεαλισμό» («Σοκολάτα σε καυτό νερό», «Περπατώντας στα σύννεφα»).
Πριν από την προβολή της ταινίας θα τιμηθούν για την προσφορά τους στον κινηματογράφο οι ξένοι σκηνοθέτες Ετορε Σκόλα, Ρότζερ Κόρμαν και Αλφόνσο Αράου και ο έλληνας σκηνοθέτης Ντίνος Δημόπουλος.
n Ελληνική ταινία σε αβάν-πρεμιέρ παρουσιάζει την επόμενη Kυριακή το μεσημέρι στις 12, στον κινηματογράφο «Απόλλων», το Πανόραμα. Πρόκειται για την ταινία «Κανείς δεν χάνει σ' όλα» του Διονύση Γρηγοράτου, που παρουσιάσαμε πρόσφατα στο «Εψιλον».
Ταινία που χρησιμοποιεί στοιχεία επιστημονικής φαντασίας και φιλμ νουάρ, ακόμη και στοιχεία από κόμιξ, με ήρωες έναν άντρα και μια γυναίκα που μπλέκουν σε μια υπόθεση με ραδιενεργά απόβλητα και αγνοούμενους. Για τη σημερινή προβολή της, η «Ε» και η «Κυριακάτικη Ε» θα προσφέρουν 250 ατομικές προσκλήσεις στους αναγνώστες τους, στο φύλλο του Σαββάτου.
Ο «Νότος», που θα προβάλλει το «Πανόραμα» της «Ε» την επόμενη Κυριακή στις 9 μ.μ. στο «Παλλάς», είναι από τις απίστευτες εκείνες ταινίες που μας αποκαλύπτουν τη δύναμη και την αξία του κινηματογραφικού ντοκιμαντέρ. Ενα ντοκουμέντο για την υπομονή, την καρτερικότητα και το θάρρος του ανθρώπου. 
Γυρίστηκε το 1915 για την αποστολή στο Νότιο Πόλο του Ernest Shackleton. Την ίδια εποχή που άρχιζε ο Μεγάλος Πόλεμος, ο Σάκελτον και οι 27 άντρες της ομάδας του είχαν αρχίσει το δικό τους πόλεμο ενάντια στην παγωνιά, τα παγόβουνα, την έλλειψη τροφίμων και διάφορα άλλα αξεπέραστα εμπόδια που έβαζαν το ταξίδι τους σε κίνδυνο. 
Το πλοίο τους, το «Endurance», παγιδεύτηκε στα χιόνια με αποτέλεσμα να συντριβεί. Το πλήρωμα αναγκάστηκε να ταξιδέψει αρκετούς μήνες σε σωσίβιες λέμβους, διασχίζοντας τη θάλασσα, καταφέρνοντας τελικά να φτάσει σε μια μικρή λωρίδα γης, ενώ ο Σάκελτον με πέντε άλλους άντρες της αποστολής του κατάφερε να διασχίσει 800 μίλια μέσα από τους πάγους και να φτάσει στη Νότια Τζόρτζια για να οργανώσει την επιτυχημένη διάσωση των υπόλοιπων 21 μελών της αποστολής.
Ο οπερατέρ Φρανκ Χάρλεϊ συμμετείχε στην αποστολή, καταγράφοντας καθημερινά με την πρωτόγονη με τα σημερινά δεδομένα, κάμερά του, τις λεπτομέρειες του ταξιδιού, τους κινδύνους και τη συντριβή του «Endurance», ακολουθώντας τους άντρες στην επικίνδυνη πορεία μέχρι που ν' ανακαλύψουν γη. 
Εκείνο όμως που πράγματι συγκλονίζει είναι η δύναμη και η ομορφιά των εικόνων του: ένα άρρωστο σκυλί που του δίνουν κάποιο φάρμακο, ενώ οι πεινασμένοι άντρες παρακολουθούν με φθόνο, νομίζοντας ότι πρόκειται για φαΐ, οι άντρες που φτιάχνουν πυλώνες από πάγο για να μπορούν να βρουν το δρόμο τους πίσω στο πλοίο, το πλοίο που παγιδεύεται στον πάγο και γέρνει αργά μέσα στην παγωμένη θάλασσα, ή η εκπληκτική εκείνη σκηνή με το «Endurance» στο μέσο της πολικής νύχτας, φωτογραφημένο με 18 λάμπες, που αντανακλώνται στον πάγο, δημιουργώντας μια ονειρική ατμόσφαιρα, μαζί και την αίσθηση ενός πλοίου-φαντάσματος.
Δεν είναι ένα απλό ντοκιμαντέρ, αλλά μια συναρπαστική περιπέτεια που συλλαμβάνει με τον καλύτερο τρόπο τον ηρωισμό των ανθρώπων που βρίσκονται σε κίνδυνο. 
Μια ιστορία δοσμένη με ολοζώντανες, άμεσες, δραματικές, και ταυτόχρονα όμορφες, εικόνες που χαράσσονται ανεξίτηλα στη μνήμη, μια επικών διαστάσεων ιστορία που από τότε έχει μετατραπεί σε θρύλο κι έχει γίνει το θέμα δεκάδων βιβλίων. Και που σίγουρα θα τη ζήλευε, όπως πολύ εύστοχα έγραψε η «Γκάρντιαν», και ο Στίβεν Σπίλμπεργκ, που «θα έμενε άφωνος μπροστά στα μαγικά ειδικά εφέ της, μόνο που αυτά είναι φυσικά».
Η ταινία ανακαλύφθηκε και αποκαταστήθηκε πρόσφατα από το Εθνικό Κινηματογραφικό Αρχείο του Βρετανικού Ινστιτούτου Κινηματογράφου, που δούλεψε με επιμονή και πάθος για να της δώσει τα αρχικά της χρώματα, χρησιμοποιώντας διάφορα χρωματιστά φίλτρα (υπάρχει μάλιστα και μια δίχρωμη σκηνή). 
Στη συνέχεια την παρουσίασε στο Λονδίνο και στη Νέα Υόρκη, με συνοδεία ζωντανής μουσικής, σε προβολές που είχαν τεράστια επιτυχία όχι μόνο με τους κινηματογραφόφιλους αλλά και με τους λάτρεις των ταξιδιών και των ανακαλύψεων. Για την προβολή της στην Ελλάδα τη μουσική έγραψε και θα παίξει στο πιάνο ο Νίκος Πλάτανος.
Mια εκπληκτική σειρά τεσσάρων ταινιών που εγκαινίασαν μια νέα εποχή για τον κινηματογράφο επιστημονικής φαντασίας. Θα τις δούμε την Παρασκευή και το Σαββατοκύριακο στο «Παλλάς».
n Mια από τις δημοφιλέστερες, «Ο πόλεμος των άστρων». Mε το «2001: H Οδύσσεια του Διαστήματος» ο Kιούμπρικ οδήγησε τον κινηματογράφο επιστημονικής φαντασίας στην ενηλικίωση. Δέκα χρόνια αργότερα, ο Λούκας διακηρύσσει «την επιστροφή στον κόσμο των παραμυθιών, των κόμικς και των ηρώων της παιδικής ηλικίας». Tαινίες καταιγιστικής δράσης, ειδικών εφέ, ατμόσφαιρας ανάμεσα σε σίριαλ και κόμικ. Ο «πόλεμος των άστρων» αποτελεί το αρχέτυπο της τάσης αυτής. Eίναι ένα γοητευτικό επικό παραμύθι στο διάστημα, που επηρέασε καταλυτικά όλη την κινηματογραφική παραγωγή επιστημονικής φαντασίας μέχρι σήμερα.
n H δεύτερη ταινία της σειράς («H αυτοκρατορία αντεπιτίθεται», 1980, σε σκηνοθεσία Eρβιν Kέρσνερ) είναι, πριν απ' όλα, μια εντυπωσιακή επίδειξη ειδικών εφέ. (Kέρδισε το αντίστοιχο Οσκαρ). Παρ' όλο που τα πρόσωπα είναι ήδη γνωστά, η ιστορία είναι πιο ενδιαφέρουσα και η δράση θυμίζει εντονότερα τα παλιά κινηματογραφικά σίριαλ που αποτέλεσαν το σημείο εκκίνησης του Λούκας. Eίναι φανερή η προσπάθεια εμβάθυνσης στην ψυχολογία των προσώπων. Ολα αυτά τα στοιχεία θα αναπτυχθούν περισσότερο στην τρίτη ταινία της σειράς.
n «H επιστροφή των Tζεντάι», 1983, σε σκηνοθεσία Pίτσαρντ Mάρκαντ, αποτελεί το τελευταίο κεφάλαιο μιας τριλογίας και κλείνει τις περιπέτειες του Σκαϊγουόκερ, της πριγκίπισσας Λέια, του Xαν Σόλο και του Nταρθ Bάντερ. Ξαναγυρίζουμε ουσιαστικά στην αρχή του «Πολέμου των άστρων». Mε μια δημιουργική επανεγγραφή, ο Tζορτζ Λούκας διηγείται ξανά την ίδια ιστορία, αλλά χωρίς την αφέλεια της πρώτης ταινίας. Aντί για την απλή, μονοδιάστατη σύγκρουση ανάμεσα στο Kαλό και το Kακό, εδώ έχουμε την πολύ ενδιαφέρουσα σχέση μεταξύ τους (ο Nταρθ Bάντερ είναι πατέρας του Λουκ, και η πριγκίπισσα Λέια αδελφή του). Ο Λουκ γίνεται ένας πραγματικός μυθικός ήρωας: σώζει τους άλλους χωρίς ο ίδιος να βρει την ευτυχία.
n H πολυαναμενόμενη τέταρτη ταινία της σειράς («Star wars, Eπεισόδιο 1: H αόρατη απειλή», 1999) γυρίζει πολύ πίσω: στο παρελθόν των ηρώων που ήδη γνωρίζουμε, στην καταγωγή τους. H ταινία με την οποία ο Λούκας επιστρέφει στη σκηνοθεσία μετά από πολλά χρόνια ικανοποιεί, βασικά, τις φιλοδοξίες ενός υπερθεάματος. Tα ψηφιακά εφέ εντυπωσιάζουν με το ρυθμό και την ακρίβειά τους. Ολα εδώ είναι τεχνικά άψογα. Δεν έχουμε, λοιπόν, παρά να περιμένουμε τη συνέχεια.
