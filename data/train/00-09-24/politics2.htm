<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 24/09/2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



κκληση στους εργαζόμενους και τους επιχειρηματίες απευθύνει από την «Κ.Ε.» ο υπουργός Εθνικής Οικονομίας, Γιάννος Παπαντωνίου, να δείξουν κατανόηση ώστε να περιοριστούν οι συνέπειες της κρίσης του πετρελαίου.<p>
Ο κ. Παπαντωνίου ανακοινώνει ότι η κυβέρνηση θα βάλει πλαφόν στην τιμή της βενζίνης και θα χορηγήσει ειδικό επίδομα τύπου ΕΚΑΣ στους χαμηλόμισθους, εφόσον η κατάσταση επιδεινωθεί. Εικόνα για το πού πάει η υπόθεση θα έχει τον Οκτώβριο, αλλά σήμερα δεν μπορεί να ξέρει αν η κρίση θα κρατήσει δύο, έξι ή και περισσότερους μήνες. Ο στόχος για την κυβέρνηση σ' ότι αφορά τον πληθωρισμό είναι να μην εκτοξευθεί πάνω από το 3,5%.<p>
Τέλος, δηλώνει ότι η ψυχή του ΠΑΣΟΚ είναι με τους διαδηλωτές στην Πράγα, αλλά επειδή «είμαστε υπεύθυνη κυβέρνηση, το καθήκον μας δεν είναι να φωνάζουμε αλλά να δίνουμε απαντήσεις στις αγωνίες των πολιτών».<p>
ΕΡ.: Τη στιγμή που συνάδελφοί σας στην κυβέρνηση περιμένουν τα χειρότερα από την κρίση του πετρελαίου, εσείς δηλώνετε αισιόδοξος. Πού στηρίζεστε;<p>
ΑΠ.: Η Ελλάδα τα τελευταία χρόνια έχει ξεπεράσει πολλές κρίσεις. Σας θυμίζω: Κόσοβο, Ρωσία, Ασία, υποτίμηση δραχμής. Και εγώ και ο πρωθυπουργός έχουμε μεγάλη εμπειρία στο θέμα αυτό. Πιστεύω ότι ένα κλίμα συγκρατημένης αισιοδοξίας είναι δικαιολογημένο, αν ληφθεί υπόψη ότι η Ελλάδα έδειξε αντοχές, αν όχι καλύτερες, τουλάχιστον εφάμιλλες μ' αυτές άλλων ευρωπαϊκών χωρών. Αυτό δεν σημαίνει ότι δεν απαιτείται μεγάλη προσοχή. Αν επαναλάβουμε τα λάθη του παρελθόντος, υπάρχει κίνδυνος εκτροχιασμού της οικονομίας.<p>
ΕΡ.: Το πρόβλημα των ανατιμήσεων μπορείτε να το ελέγξετε σ' ό,τι αφορά τις τιμές των υπηρεσιών των κρατικών επιχειρήσεων. Για τις τιμές των προϊόντων της ιδιωτικής οικονομίας τι θα κάνετε;<p>
ΑΠ.: Πολλές τιμές στην αγορά ελέγχονται ακόμη από την κυβέρνηση. Και αναφέρομαι στον τομέα των μεταφορών, γιατί αυτός θα θιγεί κυρίως. Το μείζον θέμα για μας είναι να μην υπάρξουν δευτερογενείς παρενέργειες, γιατί θα δημιουργηθεί ένα γενικευμένο κλίμα αυξήσεων που θα οδηγήσει σε επιτάχυνση του πληθωρισμού και θα πλήξει τα χαμηλά εισοδήματα.<p>
ΕΡ.: Αποκλείσατε τη μείωση του φόρου κατανάλωσης στο πετρέλαιο. Μήπως σκέφτεστε τη μείωση του φόρου για το πετρέλαιο που καταναλώνουν οι αγρότες;<p>
ΑΠ.: Οι αγρότες δεν επιβαρύνονται με το κόστος του πετρελαίου κίνησης που επιβαρυνόμαστε όλοι. Εχουν μια επιστροφή που είναι ίση με το 40%. Η επιστροφή θα πάει στο 50%. Αυτό το είχαμε υποσχεθεί προεκλογικώς και θα το κάνουμε.<p>
ΕΡ.: Ειδικό επίδομα για τους χαμηλόμισθους θα δώσετε;<p>
ΑΠ.: Αν οι τιμές του πετρελαίου πάνε σε πολύ υψηλά επίπεδα, ασφαλώς θα προστατεύσουμε τα χαμηλά εισοδήματα. Το πώς, το ερευνούμε. Θα είναι ένα ειδικό μέτρο κοινωνικής προστασίας κατά το πρότυπο του ΕΚΑΣ. Στο τέλος του Οκτωβρίου θα έχουμε την πλήρη εικόνα για το πού θα πάει το πετρέλαιο.<p>
ΕΡ.: Μέσα στο οπλοστάσιόο σας είναι και το πλαφόν στην τιμή της βενζίνης;<p>
ΑΠ.: Είναι. Προς το παρόν εξαντλούμε τα μέσα που διαθέτουμε. Δηλαδή, τους αυστηρούς ελέγχους, τις συμφωνίες κυρίων και την ενεργοποίηση του ΣΔΟΕ για την πάταξη της κερδοσκοπίας.<p>
ΕΡ.: Με βάση τα σημερινά δεδομένα, μπορείτε να προβλέψετε πότε θα αποκλιμακωθεί η κρίση του πετρελαίου;<p>
ΑΠ.: Θα έχω καλύτερη εικόνα στο τέλος της επόμενης εβδομάδας μετά τη συμμετοχή μου σε δύο πολύ σημαντικές διεθνείς συναντήσεις. Η πρώτη θα γίνει Τρίτη και Τετάρτη στην Πράγα, στη σύνοδο του Διεθνούς Νομισματικού Ταμείου, και η άλλη την Παρασκευή, στο Ecofin στις Βρυξέλλες. Η εκτίμηση προς το παρόν είναι ότι η άνοδος της τιμής θα έχει διάρκεια. Πόση θα είναι δεν ξέρω. Μπορεί δύο μήνες, μπορεί έξι, μπορεί και παραπάνω.<p>
ΕΡ.: Ο στόχος για τον πληθωρισμό ποιος είναι;<p>
ΑΠ.: Αν περιορίσουμε τις ανατιμήσεις στον τομέα του πετρελαίου, η επιβάρυνση στον πληθωρισμό δεν θα υπερβεί τη μία μονάδα. Δηλαδή, να μη φύγει πάνω από το 3,5%. Αν όμως προκύψουν παρενέργειες σ' άλλους τομείς, τότε υπάρχουν χειρότερα σενάρια που θα έχουν οδυνηρές κοινωνικές συνέπειες.  Απευθύνω έκκληση σ' όλους τους κοινωνικούς φορείς να επιδείξουν κατανόηση.<p>
ΕΡ.: Ο ρυθμός μείωσης των επιτοκίων θα επηρεαστεί;<p>
ΑΠ.: Δεν νομίζω ότι θα επηρεαστεί ουσιαστικά. Απομένουν τρεις μήνες έως τα επιτόκια της ευρωζώνης. Εχω την αίσθηση ότι η Tράπεζα της Ελλάδος θα αξιοποιήσει το χρόνο αυτό, ώστε να προωθήσει την αποκλιμάκωση με λογικούς ρυθμούς.<p>
ΕΡ.: Εκκληση κάνουν οι παράγοντες των Βρυξελλών και της κυβέρνησης για συγκράτηση των μισθών. Δεν έχω ακούσει έκκληση για συγκράτηση των κερδών...<p>
ΑΠ.: Λάθος είναι αυτό. Εμείς κάνουμε έκκληση και στους επιχειρηματίες να συγκρατήσουν τις τιμές τους, που σημαίνει συγκράτηση των κερδών. Κι αυτοί πρέπει να υποστούν τις συνέπειες τις κρίσης.<p>
ΕΡ.: Η ΓΣΕΕ ζητά επαναδιαπραγμάτευση της συλλογικής σύμβασης...<p>
ΑΠ.: Αν πάμε σε αναθεώρηση της οικονομικής πολιτικής, το αποτέλεσμα θα είναι οδυνηρό για όλους τους μισθωτούς.<p>
ΕΡ.: ΓΣΕΕ και ΣΕΒ πέτυχαν την «αποχώρηση» της κυβέρνησης από το διάλογο προκειμένου να τα «βρουν» μεταξύ τους...<p>
ΑΠ.: Δεν αποχώρησε η κυβέρνηση. Κάτι θετικό θα προκύψει από αυτή την ενέργεια. Ομως δεν πρέπει να υποτιμάται η ευθύνη της ίδιας της κυβέρνησης απέναντι στους ανέργους. Οι άνεργοι, δεν θα κατηγορήσουν τη ΓΣΕΕ και τον ΣΕΒ, θα κατηγορήσουν την κυβέρνηση και δικαίως.<p>
ΕΡ.: Η ΓΣΕΕ πάντως αντιδρά και στην ευελιξία και στην επέκταση της μερικής απασχόλησης...<p>
ΑΠ.: Η μερική απασχόληση είναι ένα πολύ θετικό μέτρο και ανταποκρίνεται στη βούληση της ελληνικής κοινωνίας. Το 80% των γυναικών επιθυμούν μερική απασχόληση. Η προώθηση της μερικής απασχόλησης είναι ένα στοιχείο ευελιξίας.<p>
ΕΡ.: Την ώρα που εσείς θα συνεδριάζετε στην Πράγα, χιλιάδες διαδηλωτές θα ξορκίζουν την παγκοσμιοποίηση...<p>
ΑΠ.: Οι διαδηλωτές έχουν δίκιο σε μεγάλο βαθμό. Η παγκοσμιοποίηση μπορεί να διευρύνει τις κοινωνικές ανισότητες. Η κεντρική ευθύνη της πολιτικής εξουσίας είναι να παίρνει όλα εκείνα τα μέτρα προκειμένου να περιοριστούν οι συνέπειες. Σ' ό,τι μας αφορά, κάνουμε ό,τι είναι δυνατό για να δώσουμε απάντηση στα ερωτήματα και τις αγωνίες των διαδηλωτών.<p>
ΕΡ.: Σε άλλες εποχές το ΠΑΣΟΚ θα ήταν στην πλευρά των διαδηλωτών στην Πράγα...<p>
ΑΠ.: Η ψυχή του ΠΑΣΟΚ είναι με τους διαδηλωτές. Ομως είμαστε υπεύθυνη κυβέρνηση και το καθήκον για μας δεν είναι να φωνάζουμε στους δρόμους, αλλά να λαμβάνουμε τα αναγκαία κοινωνικά μέτρα.<p>
ΕΡ.: Ζητήσατε συνταγματική θωράκιση για τα θέματα της διαφάνειας. Η διαπλοκή είναι το μείζον πρόβλημα;<p>
ΑΠ.: Απέναντι στη γιγάντωση των οικονομικών συμφερόντων πρέπει να οχυρωθεί η δημοκρατία μας. Πρέπει να αντιδράσουμε στην τάση συγκέντρωσης των μέσων ενημέρωσης και στην αδιαφάνεια που επικρατεί στις εκλογικές δαπάνες κομμάτων και υποψηφίων. Στις παρούσες συνθήκες, η διαπλοκή είναι μία από τις σημαντικότερες προκλήσεις. Η συνταγματική ρύθμιση σηματοδοτεί την κατεύθυνση. Από εκεί και πέρα είναι θέμα των κυβερνήσεων και της νομοθετικής εξουσίας να μεταφράσει αυτές τις διατάξεις σε συγκεκριμένη πράξη.<p>
ΕΡ.: Πόσες ιδιωτικοποιήσεις έχουν γίνει επί υπουργίας σας;<p>
ΑΠ.: Εχω κάνει 19 ιδιωτικοποιήσεις και φιλοδοξώ να κάνω άλλες 14.<p>
ΕΡ.: Εχετε δεχτεί πιέσεις;<p>
ΑΠ.: Πάντοτε ασκούνται πιέσεις όταν υπάρχει ένα οικονομικό αντικείμενο. Το θέμα είναι να εφαρμόζουμε αδιάβλητες διαδικασίες. Κι αυτό κάνουμε. Δεν υπήρξε καμία ένσταση από τους υποψηφίους που έχασαν τη μάχη. Ούτε καν μία ερώτηση στη Βουλή δεν έγινε για τις ιδιωτικοποιήσεις που έκανα.<p>
ΕΡ.: Η Ν.Δ. όμως αναρωτιέται ποιος κυβερνά αυτό τον τόπο.<p>
ΑΠ.: Το ερώτημα αυτό πρέπει να το απευθύνει στον εαυτό της για την περίοδο που κυβερνούσε. Τότε διαπιστώθηκαν τα μεγαλύτερα φαινόμενα αδιαφάνειας. Η Ν.Δ. έγινε παιχνίδι στα χέρια των συμφερόντων. Το ερώτημα, λοιπόν, «Ποιος κυβερνούσε την Ελλάδα την περίοδο 1990-93;» ευσταθεί απολύτως.<p>
ΕΡ.: Στο δημοψήφισμα της Eκκλησίας θα υπογράψετε;<p>
ΑΠ.: Ασφαλώς όχι. Θεωρώ ότι αυτή η ενέργεια είναι αντισυνταγματική και έξω από κάθε πολιτική λογική. Τα ανθρώπινα δικαιώματα δεν είναι αντικείμενο δημοψηφισμάτων.


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
