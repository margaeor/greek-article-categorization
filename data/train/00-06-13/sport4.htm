<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 13/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>AMΣTEPNTAM,</b> αποστολή<p>
 Του ΑΛ.ΣΠΥΡΟΠΟΥΛΟΥ<p>
 Οι Ολλανδοί φαν ψευτοτραγουδούσαν, όχι και πολύ ενθουσιασμένοι με το παιχνίδι είναι η αλήθεια, φεύγοντας από το Αρένα προς το σταθμό του μετρό. Οι Τσέχοι φώναζαν, με σκωπτικό ρυθμό, «Κο-λί-να, Κο-λί-να». <p>
 «Αυτός δεν ήταν ο Κολίνα, αυτός ήταν ο Κότζακ! » βρυχήθηκε, σε σπαστά αγγλικά, ένας εκδρομέας από το Τέπλιτσε. «Ολα είναι μπίζνες στα σπορ», φιλοσόφησε ο διπλανός του. «Μπίζνες και μόνο μπίζνες». Ο Ιταλός ρέφερι ήταν, από την πρώτη στιγμή και χάρη στη δική του οπτική γωνία, σίγουρος πως είχε δει τον Νέμετς να τραβάει τη φανέλα του Ρόναλντ Ντε Μπουρ (την ώρα που ο Κλάιφερτ ωρυόταν στον Οφερμαρς γιατί δεν του έβγαλε τη σέντρα στο πρώτο δοκάρι!), μα δεν θα μάθουμε ποτέ αν θα έδινε πέναλτι στην περίπτωση που η παράβαση συνέβαινε απέναντι. Να τραβούσε, ας πούμε, ο Ντάβιντς τη φανέλα του Πόμπορσκι.<p>
 Ο Κύρος Βασσάρας (φωτογρ.) δεν ήξερε από τη θέση του δίπλα στην πλάγια γραμμή, κι ούτε μετά στα αποδυτήρια έψαξε να βρει κάνα ριπλέι για να δει, αν ο Κολίνα είχε πράξει το σωστό ή λάθος. «Ηταν, όμως, στενοχωρημένος γιατί ο αγώνας τελείωσε έτσι. Μαζέψαμε τα πράγματα, ντυθήκαμε, μπήκαμε στο μίνι βαν που θα μας οδηγούσε πίσω στη βάση μας (σ.σ. στις Βρυξέλλες), εγώ φτάνοντας πήγα αμέσως στο δωμάτιο κι άνοιξα την τηλεόραση, χαράματα πια. Είδα τη φάση, αν και δεν μου επιτρέπεται να σχολιάζω η άποψή μου είναι ότι ήταν πέναλτι, και μόνον τότε έπεσα για ύπνο ήσυχος».<p>
 Ούτως ή άλλως, ως τέταρτος διαιτητής ο Βασσάρας τζούνιορ είχε πάρα πολλή δουλειά και κανένα περιθώριο να ικανοποιήσει, εκείνη τη στιγμή στο γήπεδο, την περιέργειά του για την επίμαχη απόφαση. «Μπορώ να πω ότι υπήρξα τυχερός, από τη δική μου σκοπιά, που έπεσε τόση δουλειά. Μου δόθηκε η ευκαιρία να δοκιμαστώ και να δείξω αν αντέχω σε δύσκολες καταστάσεις. Η ατμόσφαιρα στον πάγκο των Τσέχων, τα τελευταία λεπτά, ήταν έκρυθμη. Ολοι όρθιοι, αναστατωμένοι. Του Λάταλ, που έβριζε ασταμάτητα, του το είχα πει πως ο Κολίνα θα τον αποβάλει αν συνέχιζε, πριν όντως αποβληθεί. Το κακό σε τέτοιες διοργανώσεις, που οι αναπληρωματικοί δεν είναι επτά αλλά έντεκα, είναι ότι στους πάγκους μαζεύονται πάρα πολλοί, είκοσι άτομα. Εκεί, λοιπόν, υπάρχει η λεπτή διαχωριστική γραμμή. Να επιβάλλεις την τάξη δίχως να υπερβείς τούτη τη γραμμή, αλλά συνάμα να μην είσαι και μαλακός γιατί τότε θα σε καβαλήσουν. Χθες, αν δεν ήμουν αυστηρός, ήταν έτοιμοι να μπουν μέσα! »<p>
 Συζητάμε νωρίς τη Δευτέρα το απομεσήμερο, καθώς ο Ελληνας ρεφ ετοιμάζεται να πεταχτεί στη Λιέγη να δει Γερμανία-Ρουμανία. Ικανοποιημένος. «Σήμερα το πρωί, στην ανάλυση του παιχνιδιού, ο Ολλανδός (σ.σ. μέλος της Επιτροπής Διαιτησίας της UEFA) Λέο Φαν Ντερ Κροφτ μίλησε για υποδειγματική παρουσία του τέταρτου διαιτητή». Οι πόρτες, κατ' αρχήν προς το Τσάμπιονς Λιγκ του χρόνου και αργότερα προς το Μουντιάλ 2002, φαντάζουν ανοιχτές. «Εδώ σε περνάνε από ακτίνες, οφείλεις να είσαι άψογος και στα εμφανή και στα αφανή για τον πολύ κόσμο». Δηλαδή; «Να, χθες πάρα πολλοί από τους παίκτες φορούσαν δαχτυλίδια και μπρασελέδες. Είναι στα καθήκοντά σου να κάνεις εξονυχιστικό έλεγχο και να τους πείσεις είτε να τα καλύψουν με λευκές ταινιούλες είτε να τα βγάλουν πριν από το παιχνίδι».<p>
 Αλλα καθήκοντα; «Οτιδήποτε υποπίπτει στην αντίληψή σου και δεν το 'χουν δει ο διαιτητής ή οι δύο βοηθοί. Κυρίως, ανάρμοστες ή βίαιες συμπεριφορές. Τότε παρεμβαίνεις, κατά κανόνα ειδοποιώντας τον πρώτο βοηθό. Εγώ σήμερα το πρωί συνέταξα το ραπόρτο μου κι ανέφερα τον Νέντβεντ που, τη στιγμή της αντικατάστασής του μετά το πέναλτι, κλότσησε μία μπάλα προς το τερέν κι άλλη μία προς τον πάγκο της Ολλανδίας». <p>
 Πρωινό, προπόνηση, ανάλυση, μεσημεριανό, ξεκούραση, ύστερα κάνα μπόουλινγκ ή κάνα μίνι-γκολφ (όλα αυτά σε μέρα που δεν έχουν, φυσικά, αγώνα), η καθημερινή ζωή των διαιτητών στο EURΟ 2000 κυλάει δίχως λεπτό κενό. Αλλά και με αρκετά, συνάμα, λεφτά στην τσέπη! «Η ημερήσια αποζημίωση είναι 250 ελβετικά φράγκα (σ.σ. περίπου 55.000 δραχμές, άρα κοντά στα δύο εκατομμύρια για όσους μείνουν στο τουρνουά ώς το τέλος), και για κάθε ματς ο διαιτητής παίρνει 6.000 ελβετικά (σ.σ. 1.300.000 δραχμές!) κι οι άλλοι τρεις από 3.000 ελβετικά (σ.σ. 650.000 δραχμές) ». Οχι κι άσχημα, μάλιστα με όλα τα έξοδα πληρωμένα και με διαμονές σε ξενοδοχεία πέντε αστέρων.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
