<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 13/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<b>AMΣTEPNTAM,</b> αποστολή<p>
 Tου AΛ. ΣΠYPΟΠΟYΛΟY<p>
 «Η Ισπανία δεν είναι τίποτα, ακόμη, στη διεθνή σκηνή. Κι αυτό θ' αλλάξει μόνον αν μιλήσουμε, για μια φορά, μες στο γήπεδο. Οχι, πάλι, πριν από το τουρνουά. Που σημαίνει ότι, ναι, πιστεύουμε πως μπορούμε να νικήσουμε οποιονδήποτε αντίπαλο, και τον πιο δυνατό. Αλλά σημαίνει, επίσης, ότι σεβόμαστε και τον πιο αδύναμο».<p>
 Ο Πεπ Γκουαρδιόλα, παλαιά φιγούρα της Εθνικής, μοιάζει να έχει εμπεδώσει το μάθημα που όλοι οι Ισπανοί θα 'πρεπε να διδαχθούν απ' το ίδιο το παρελθόν τους. Οτι, δηλαδή, ανέκαθεν οι υποσχέσεις και οι προσδοκίες ήταν μεγαλύτερες απ' τις δυνατότητες και την ποιότητά τους. Σ' αυτό το EURΟ πάντως, μ' όλη την εύλογη δυσπιστία που (για ακόμη μία φορά σε μεγάλο ραντεβού) τους ακολουθεί, φαίνεται να υιοθετούν την ιδρώτας-μέχρι-τελικής-πτώσεως προσέγγιση και την πόδια-σταθερά-στη-γη φιλοσοφία. Αίνιγμα μέχρις αποδείξεως του εναντίου.<p>
 <b>Πρωτιά</b><p>
 Ως και το πτωχό 1-0 επί του Λουξεμβούργου, στο τελευταίο τεστ πριν από το Ευρωπαϊκό Πρωτάθλημα, έγινε δεκτό με τη (θετική) σκέψη ότι θα βοηθήσει στο να χαλιναγωγηθεί η πατροπαράδοτη ευφορία. Η Ισπανία, στα χρονικά του θεσμού, το πιστεύετε ή όχι είναι πρώτη στη γενική βαθμολογία όλων των εποχών. Το πρόβλημά της, ωστόσο, είναι ότι δεν έχει την πρωτιά (ή, έστω, κάτι κοντά στην πρωτιά) και στις διακρίσεις. Παρά μονάχα, προ πολλών έως πάρα πολλών ετών. Το '64 (πρωταθλητές), όταν οι σημερινοί διεθνείς ήταν αγέννητοι, και το '84 (φιναλίστ), όταν ήταν ανήλικοι. <p>
 Η σύγχρονη γενεά, το μόνο που έως σήμερα έχει κατακτήσει με το σπαθί της, είναι η πολυτέλεια να μπει η ομάδα επικεφαλής (του τρίτου) ομίλου. Χάρη σε τούτη την πολυτέλεια και στην τύχη, φυσικά, έπεσαν στο πιο βατό γκρουπ, μα το δώρο ακούγεται σχεδόν άδωρο στη σκέψη ότι αμέσως μετά, εφόσον προχωρήσουν στους προημιτελικούς, θα ζευγαρώσουν (κατά πάσα πιθανότητα) με την Ολλανδία ή με τη Γαλλία.<p>
 Ο Γκουαρδιόλα, για να επιστρέψουμε σ' αυτόν, στο France '98 ήταν απών λόγω τραυματισμού. Κι όσοι θυμούνται τις εικόνες του Παγκόσμιου Κυπέλλου, συμφωνούν ότι στην Ισπανία έλειψε οικτρά η ξεχωριστή ικανότητά του να επιβάλλει το ρυθμό, να προβλέπει το παιχνίδι, να βγάζει στην ανύποπτη στιγμή εκείνη τη φονική κάθετη πάσα. Ο καπιτάν της Μπαρτσελόνα παίζει την μπάλα πάντοτε με τη μία (το πολύ με τις δύο), γι' αυτό και δύσκολα μαρκάρεται, ενώ συνάμα η ανάπτυξη της ομάδας έχει συνεχή ροή, κι όλα δείχνουν ότι φέτος θα 'ναι, ξανά, ο στρατηγός της μεσαίας γραμμής. Οπως πάντα, άλλωστε, στην Εθνική. Ακόμη και στους καιρούς των βασάνων του με τον Φαν Χάαλ στο Καμπ Νόου. «Ο Καμάτσο μ' εμπιστευόταν, είτε έπαιζα είτε δεν έπαιζα στην Μπάρτσα. Δεν θα ξεχάσω την υποστήριξή του ποτέ».<p>
<b> Ο Kαμάτσο</b><p>
 Ο Καμάτσο, λοιπόν. Της φουρνιάς των φιναλίστ του '84 στο Παρίσι. Αν ρωτήσετε τον Βασίλη Τσάρτα, που ένα φεγγάρι τον είχε προπονητή στη Σεβίγια, θα σας απαντήσει τα χειρότερα. Στη Ρεάλ Μαδρίτης (δεύτερο σπίτι της νεότητάς του) εξάλλου, όπου προσλήφθηκε μετά το Τσάμπιονς Λιγκ του '98, έφυγε με το πρώτο και τσακωμένος. Ομοσπονδιακός τεχνικός, όμως, είναι δουλειά με διαφορετική φύση. Ο Καμάτσο έκανε τρία πράγματα, σημειώνει ο αναλυτής της «El Pais» Σαντιάγο Σεγουρόλα. «Ενα, έμεινε μακριά από το φως της πολλής δημοσιότητας. Δύο, αδιαφόρησε για τα μικροσυμφέροντα, δεν έκανε πολιτική με την ομοσπονδία και με τους συλλόγους, συγκεντρώθηκε στο αντικείμενό του που είναι να επιλέγει κάθε φορά τους καλύτερους».<p>
 Επί θητείας Καμάτσο, άλλωστε, εδώ και σχεδόν δύο χρόνια, 45 ποδοσφαιριστές έπαιξαν στην Εθνική Ισπανίας, οι 25 (από 15 διαφορετικά κλαμπ) για πρώτη φορά. Οι πόρτες, τρόπον τινά, άνοιξαν διάπλατα. Το τρίτο είναι ότι «δημιούργησε θαυμάσια ατμόσφαιρα στη σχέση του με τους παίκτες, που δεν έβλεπαν την ώρα πότε να τελειώσουν με τις υποχρεώσεις των σωματείων τους για να ενταχθούν στην ομάδα». Συμπέρασμα; «Οι φίλαθλοι στην Ισπανία έχουν, επιτέλους, Εθνική να τη χαίρονται. Καλούς ποδοσφαιριστές πάντοτε διαθέταμε. Εκείνο που μας έλειπε ήταν το διακριτό στυλ. Αυτό που έχουν οι Ιταλοί, οι Γερμανοί, οι Βραζιλιάνοι». Σε 17 ματς, από το φθινόπωρο του '98 ώς και σήμερα, ο Καμάτσο μετράει μία και μοναδική ήττα, από την Αργεντινή (2-0) σε φιλικό. <p>
 <b>Nτέρμπι</b><p>
 Ο όμιλος συνεπώς σήμερα, βάσει του προγράμματος ο τελευταίος στη σειρά που παίρνει εκκίνηση, ξεκινάει από το Ρότερνταμ. Από την επόμενη (το 2001) Πολιτιστική Πρωτεύουσα της Ευρώπης. Ενα από τα 13 ματς του EURΟ 2000, για το οποίο υπάρχουν, ακόμη, διαθέσιμα εισιτήρια. Και με διαιτητή, τον μοναδικό μη Ευρωπαίο εδώ. Τον Αιγύπτιο Γκαμάλ Ελ Γκαντούρ.<p>
 Ξεκινάει, ο όμιλος, με ντέρμπι. Οι μονοκόμματοι Νορβηγοί, στην πρώτη εμφάνιση της ιστορίας τους σε τελικό γύρο Ευρωπαϊκού Πρωταθλήματος, κι αυτοί έχουν να επιδείξουν «σερί α λα Καμάτσο» με εκλέκτορα τον Σεμπ: 25 αγώνες, μόνον τρεις ήττες. Εχουν, επίσης, να επιδείξουν διεθνείς, οι οποίοι αθροιστικά, στους τόπους όπου ευρίσκονται ξενιτεμένοι, μετράνε δεκάδες εθνικούς και διεθνείς τίτλους. Ενας απ' αυτούς, ο αρχηγός Μπεργκ της Μάντσεστερ Γιουνάιτεντ.<p>
 «Πολλοί Νορβηγοί παίζουν στα μεγάλα πρωταθλήματα της Ευρώπης, κι αυτό έχει ανεβάσει τα στάνταρ της Εθνικής. Ξέρω ότι λίγοι μας πιστεύουν, αλλά δεν θα 'πρεπε. Στο Παγκόσμιο Κύπελλο, πριν από δύο χρόνια, δείξαμε σημάδια. Νικήσαμε τη Βραζιλία, προχωρήσαμε αήττητοι στα νοκ-άουτ κι ίσως να συνεχίζαμε πιο μακριά, αν εκείνη την ημέρα στη Μασσαλία εναντίον της Ιταλίας η απόδοσή μας ήταν απλώς νορμάλ. Τώρα, νικήσαμε στο τελευταίο φιλικό την Ιταλία. Φυσικά, οι επίσημες αναμετρήσεις είναι κάτι άλλο, όμως και τα φιλικά καλύτερα να τα κερδίζεις παρά να τα χάνεις! »<p>
 Η Ισπανία; «Είναι η πιο ποιοτική ομάδα του γκρουπ. Το δυσκολότερο εμπόδιο για μας. Ευτυχώς, βγαίνει από τη μέση νωρίς. Ξέρουμε πως το πρωτάθλημά τους ήταν σκληρό, τελείωσαν μια εξαντλητική χρονιά, και ενίοτε συζητάμε μεταξύ μας ότι μπορεί να είναι κουρασμένοι. Αλλά πάλι, για κάποιον απροσδιόριστο λόγο, πιστεύω πως δεν θα 'ναι! »<p>
 Γεγονός των ημερών στο καμπ της Νορβηγίας στο Κνόκε-Χάιστ, έξω απ' το Μπριζ στις όχθες της Βόρειας Θάλασσας, ήταν η νομιμότατη παρασπονδία του Ολε Γκούναρ Σόλσκερ να φύγει από τη βάση της αποστολής και με το πρώτο αεροπλάνο να πεταχτεί ώς το Οσλο. Η μνηστή του, Σίλιε Λίνγκβαρ, γέννησε το πρώτο παιδί τους, γιο, τον Νόα. Το βρέφος βιάστηκε, κατά μερικές ημέρες, να ξεμυτίσει στον αληθινό κόσμο, πιθανόν λόγω άγχους της μαμάς να μη δημιουργηθεί πρόβλημα με τη δουλειά του μπαμπά. Γιατί οι γιατροί προσδιόριζαν τη γέννα στο διάστημα μεταξύ του πρώτου και του δεύτερου (την Κυριακή εναντίον της Γιουγκοσλαβίας στη Λιέγη) ματς της Νορβηγίας στο EURΟ 2000. Ο μικρός, ωστόσο, το επέσπευσε κι ο πανευτυχής πατέρας επέστρεψε την περασμένη Παρασκευή.<p>
<b> EKΠΛHΞH</b><p>
 Γεγονός των ημερών μπορεί, επίσης, ν' αποδειχθεί η πιθανολογούμενη για σήμερα (δοκιμασμένη στο φιλικό κατά της Ιταλίας) έκπληξη που μας επιφυλάσσουν οι Νορβηγοί: Οτι, λόγω των τραυματισμών βασικών κλασικών κεντρικών παικτών, θ' αποσκιρτήσουν από το 4-5-1 που είναι το σύστημα της εθνικής σχολής τους και θα παρουσιάσουν κάτι σαν 4-3-3. Με τους εξής τρεις καθαρόαιμους επιθετικούς: <p>
 Δεξιά τον Σόλσκερ, σε ρόλο τύπου Μπέκαμ («είναι ο εξπέρ σ' αυτή τη θέση, τον παρατηρώ κάθε μέρα στις προπονήσεις, έχω μάθει πολλά, μπορώ ν' ανταποκριθώ»).<p>
 Αριστερά τον Φλο, αυτό τον κρεμανταλά που αν, μάλιστα, τον δει κανείς με «πολιτικά» ρούχα, θα του φανεί ακόμη πιο κρεμανταλάς, αλλά οι Νορβηγοί δημοσιογράφοι λένε πως η ομάδα τους δίχως αυτόν είναι σαν προσγειωμένο αεροπλάνο, βαριά και συμπαγής δηλαδή, ωστόσο όχι πολύ αποτελεσματική.<p>
 Στην κορυφή τον μαύρο Κάρου, της Βαλένθια από την ερχόμενη περίοδο, γεννημένο από Νιγηριανό πατέρα μα και περήφανο για τη νορβηγική ποδοσφαιρική βιομηχανία («είμαστε μικρή χώρα τεσσεράμισι εκατομμυρίων, που όμως βγάζει παίκτες-νικητές που ξέρουν να κρίνουν τα κλειστά παιχνίδια»).<p>
 Αυτοί οι τρεις, σε αέναη κίνηση και με συνεχείς εναλλαγές θέσεων μεταξύ τους. Πολλοί, στη θέση των Ισπανών, θα προτιμούσαν κάτι πιο ελαφρύ για πρώτο πιάτο.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
