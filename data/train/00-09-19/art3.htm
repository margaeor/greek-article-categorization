<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 19 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Δ</b>εν υπάρχει αμφιβολία πως η παρουσίαση των δεκατριών από τους μεγαλύτερους κλασικούς χορευτές της εποχής μας στο αρχαίο θέατρο της Επιδαύρου στις 9 Σεπτεμβρίου, με τον τίτλο «Χορού εγκώμιον», ήταν ένα εγκώμιο του χορού και μέγιστο χορευτικό γεγονός. Η αθρόα προσέλευση του κοινού ήταν συγκινητική, επισφραγίζοντας και την εμπορική επιτυχία.<p>
 Αποδείχθηκε πως ο αποσπασματικός τρόπος παρουσίασης των έργων κι η επιλογή μικρών κομματιών είναι εύπεπτος για το πλατύτερο κοινό. Είναι φανερό πως το είδος αυτό των gala βρίσκει μεγάλη απήχηση τα τελευταία χρόνια, ιδίως από τότε

που το καθιέρωσε ο δαιμόνιος Καναδός Βίκτορ Μελνίκοφ (εκτιμήσαμε δεόντως τις επιλογές του στο Ηρώδειο). Αγνωστο παραμένει πόσο είναι το καλλιτεχνικό όφελος

στην αυστηρή και ολοκληρωμένη του έννοια από τη θέαση αποσπασματικών κομματιών, που δεν λειτουργούν ως ενιαίο σύνολο, δεν οδηγούν το θεατή, μέσα από την κατάλληλα δημιουργημένη ατμόσφαιρα, σε συναισθηματικές εντάσεις και κορυφώματα, αλλά μόνον επιδεικνύουν ένα μέρος της τεχνικής των συντελεστών. Ο ενθουσιασμός των θεατών δεν ήταν ακριβώς για την ομορφιά της κίνησης, της εικόνας και των γονικών συναισθημάτων, αλλά για τη σωματική ικανότητα του χορευτή, κάθε φορά που νικούσε την έλξη της Γης, ή πρόσθετε κι ένα τρίτο tour en l' air, ή κάποια χορεύτρια ένα ακόμα tour fouett. Εδώ το ταξίδι μέσα στο χώρο της τέχνης γίνεται αδικαίωτα από κορυφή σε κορυφή, χωρίς τον κόπο της ανόδου, που το ειδικότερο κοινό ακριβώς γι' αυτήν τη συναισθηματική πορεία ενδιαφέρεται. Το ύψος μιας κορυφής απολαμβάνεται περισσότερο απ' αυτούς που σκαρφάλωσαν τις βουνοπλαγιές, και που χωρίς αυτές καμία κορυφή δεν είναι αποκορύφωση.<p>
 Γνωρίζουμε βέβαια τις τεράστιες δυσκολίες της παρουσίασης ενός ενιαίου έργου από μια «ομάδα» που δεν είναι ενιαία ομάδα. Και μ' αυτή την έννοια χαρήκαμε τον υπέροχο Βλαντιμίρ Μαλαχόφ, μαλακό κι αέρινο, που σαν πραγματικό ροδοπέταλο

ερμήνευσε το αυτοτελές «Φάσμα του Ρόδου», μιμούμενος με φινέτσα το στιλ του Νιζίνσκι, που το πρωτοχόρεψε στη χορογραφία του Μισέλ Φοκίν, όπως και τον «Νάρκισσο» στην αισθαντική χορογραφία του Κασιάν Γκολεϊζόφσκι. Πόσο όμως θα τον απολάμβανε κανείς πληρέστερα και θα τον αξιολογούσε καλύτερα σ' ένα μεγάλης διάρκειας έργο...<p>
 Ομως, και μόνο για το «δείγμα» αυτού του χορού, που είχε την ελεγειανή ομορφιά

ενός ποιήματος, στη θέαση του οποίου διαισθάνεται ο θεατής τα όρια της τελειότητας, άξιζε τον κόπο της όλης παράστασης. Είναι λάθος να τον παρομοιάζει κανείς με τον Νουρέγεφ. Απλώς θα μπορούσαν να συμπλήρωναν ο ένας τον άλλον στη μεγαλοσύνη τους.<p>
 Ατίθασος αίλουρος όπως χυμούσε στη σκηνή ο Νουρέγεφ, απαράμιλλης εναρμόνισης των μυώνων ο άλλος, προσδίδοντας πνευματική και γλυπτική διαύγεια στην κίνησή του.<p>
 Σπάνια η μουσική του Καμίγ Σεν Σανς στο «Ο θάνατος του κύκνου», βρήκε τόσο ευαίσθητη μεταχείριση όσο στη χορογραφία του Μισέλ Φοκίν (1905). Την αναβίωσε με το δικό της ξεχωριστό τρόπο η Γιούλια Μαχάλινα, η άλλη μεγάλη χορεύτρια της

βραδιάς. Συνταιριάζοντας τις απλές, ήρεμες κινήσεις στον παλμό της μουσικής, της μοίρας και του ονείρου μ' εκείνη την απομακρυσμένη σιωπή της θλίψης, στο πλησίασμα και αποδοχή του θανάτου. «Σαν έτοιμη από καιρό, σαν θαρραλέα», η Μαχάλινα πρόβαλε σε όλη της τη μεγαλοπρέπεια και δραματική οξύτητα, που τονίζεται ακόμη περισσότερο με την αλλαγή της στάσης που επιλέγει η αποχωρούσα

ψυχή: αντί μπρούμυτα κοιτώντας το χώμα, στην ύστατη στιγμή κείται ανάσκελα, σ'

έναν τελευταίο αποχαιρετισμό, «της Αλεξάνδρειας που χάνει».<p>
 H όμορφη, ελληνικής καταγωγής πρώτη χορεύτρια του New York Cit yBallet, Ελένη

Αλεξοπούλου, με τον παρτενέρ της Nikolaj Hbbe, απέδωσαν με εξαιρετική άνεση και πιστότητα τη μουσική αντίληψη και διαύγεια της γραφής του Ζορζ Μπαλανσίν στ' αποσπάσματα από τα «Απόλλων» (1928) και «Αγών» (1957) του Ιγκό Στραβίνσκι.<p>
 Αλλο ένα αξιοπρόσεκτο ζευγάρι από το Ρόγιαλ Μπάλε, η Λιάν Μπεντζαμίν και ο Νάιτζελ Μπέρλεϊ, χόρεψαν ένα απόσπασμα από το «Κοντσέρτο» του Ντμίτρι Σοστακόβιτς, χορογραφημένο από τον Κένεθ Μακ Μίλαν το 1966. Θαυμαστή ήταν η αίσθηση μουσικότητας και η εκτέλεση στην επεξεργασία της λεπτομέρειας.<p>
 Τεχνικότατη η χορογραφία του Ζορζ Μπαλανσίν στο «Τσαϊκόφσκι Pas de Deux» αποδόθηκε με πειθαρχημένο δυναμισμό από την Παλόμα Χερέρα και τον Τζουζέπε Πικόνε του Αμέρικαν Μπάλε Θίατερ.<p>
 Απέριττη, φίνα όσο και άνετη η κίνηση της Aurelie Dupont και του Nicolas le Riche, έδωσαν ένα χαρακτηριστικό δείγμα κομψότητας της γαλλικής σχολής στο «Grand pas Classique», σε χορογραφία Βίκτορ Γκσόβσκι (1949) και μουσική Daniel

Auber. Ενώ η Μαρία Χιμένες με την αστραφτερή κίνηση και την καρφωτή pointe κι ο Μαξιμιλιάνο Γκουέρα με τα έξοχα Bris vol ανέδειξαν τους εξαιρετικά δύσκολους βηματισμούς της χορογραφίας της Αγκριπίνα Βαγκάνοβα στο έργο «Αρτεμις και Ακταίων» του Τσέζαρε Πούνι. Βέβαια ο Γκουέρα δεν έφτανε στο ύψος του Κουβανού Κάρλος Ακόστα, που το χόρεψε στο Ηρώδειο πριν από τρία χρόνια.<p>
 Πενήντα χρόνια δέσποσε στο ιταλικό χορευτικό στερέωμα, και όχι μόνο, η Κάρλα Φράτσι, ερμηνεύοντας όλους τους μεγάλους ρόλους, επισκιάζοντας κάθε άλλη νεότερη χορεύτρια με την ωριμότητα της τέχνης και την αειθαλή προσωπικότητά της. Στην Επίδαυρο ερμήνευσε με πιστότητα ύφους τέσσερις από τους χορούς της Ιζαντόρα Ντάνκαν, σ' επιμέλεια Μίλισεντ Χόντσον και Κένεθ Αρτσερ. «Η προειδοποίηση της Μοίρας» στην Παθητική του Μπετόβεν ξεχώρισε για το δραματικό

λυρισμό της, ενώ «Η Διεθνής», μουσική Paul Dege yter, δεν ταίριαζε τόσο στην εύθραστη Φράτσι, σ' αντίθεση με τη ρωμαλέα εμφάνιση της Ντάνκαν. «Ο θάνατος της Ασε» από τον Πεέρ Γκιντ του Edvard Γκριγκ, όπως και το «Αβε Μαρία» του Φραντς Σούμπερτ σε στιγμές που θύμιζαν βωβό κινηματογράφο.<p>
 Την όλη επιμέλεια της ισορροπημένης παρουσίασης είχε αναλάβει ο εκλεκτός Ιταλός χορογράφος Λούκα Βετζέτι (θαυμάσαμε τη χορογραφική συμβολή του στον «Ορφέα» του Μοντεβέρντι στο Μέγαρο Μουσικής). Επί πλέον του ανετέθη από την οργανωτική εταιρεία Prime Art η χορογραφία του σημαντικού έργου του Περικλή Κούκου «Εμμέλεια», που έκανε την παγκόσμια πρώτη του, με σολίστ τη Γιούλια Μαχάλινα. Παρά τη γοητευτική μουσική σύλληψη, με τις θαυμάσιες μελωδίες και τα

έντονα ρυθμικά σχήματα, ο Βετζέτι δεν κατόρθωσε να την προεκτείνει οπτικά, αν και είχε στα χέρια του μια από τις μεγαλύτερες χορεύτριες του θεάτρου Μαριίνσκι. Μη έχοντας ν' αντιτάξει στο ρόλο της Ηλέκτρας παρά μία μονότονη κι ατέρμονη δράση με ισοπεδωμένες κινητικές αποχρώσεις ανάμεσα στα τέσσερα μέρη Νυχτερινό, Ιντερλούδιο, Κομμός, Διθυραμβικό, η προσοχή μας παλινδρομούσε με μεγαλύτερη ευχαρίστηση από το θέαμα στο ακρόαμα. Ελπίζουμε, πάντως, πως το αξιόλογο αυτό κομμάτι θ' αποτελέσει πυρήνα για ένα ολοκληρωμένο έργο, με πλήρη

ομάδα χορευτών.<p>
 <b>MIPKA ΔHMHTPIAΔH - ΨAPΟΠΟYΛΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
