<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 19 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tης <b>ΒΕΝΑΣ ΓΕΩΡΓΑΚΟΠΟΥΛΟΥ<p>
 Σ</b>το φετινό γιορτασμό της Παναγίας της Σουμελά, o Ακης Τσοχατζόπουλος και ο Κωνσταντίνος Μητσοτάκης είχαν την πιο αναπάντεχη παρέα. Τον Κωνσταντίνο Γιάνναρη. Το προσκύνημα, βέβαια, του τελευταίου στην περίφημη μονή δεν οφειλόταν σε λόγους ψηφοθηρικούς. Γύρισμα είχε ο άνθρωπος. Οι σχέσεις του με τους Ποντίους παραμένουν αυστηρά καλλιτεχνικές. <p>
 Αν στην προηγούμενη ταινία του, το περίφημο «Απ' την άκρη της πόλης», οι ήρωές

του ήταν όλοι νεαροί Ρωσοπόντιοι, στην καινούργια του, τον «Δεκαπενταύγουστο»,

δύο από τους ήρωές του, το ζεύγος Φάνη και Μορφούλας Συμεωνίδη, είναι Πόντιοι.

Τόσο Πόντιοι, όμως, που έχουν τάξει το άρρωστο κοριτσάκι τους, την οχτάχρονη Βανέσα, στην Παναγιά τη Σουμελά και πηγαίνουν ανήμερα στη χάρη της να προσκυνήσουν.<p>
 Μήπως νομίζετε ότι αστειευόμαστε; Καθόλου. Ο Κωνσταντίνος Γιάνναρης, ο προκλητικός, ο οξύθυμος, ο αντεργκράουντ, ο πολιτικοποιημένος σκηνοθέτης, που τάραξε τα τελευταία χρόνια με το έργο του αλλά και τη δημόσια εικόνα του τα κινηματογραφικά μας ύδατα, ασχολείται στην καινούργια ταινία του με το θέμα της πίστης. Ασχολείται μαζί του με «ευλάβεια και σεβασμό», όπως μας λέει ο ίδιος. Φτάνει, μάλιστα, ο Κωνσταντίνος Γιάνναρης στο σημείο να εντάξει στον «Δεκαπενταύγουστο» ένα...θαύμα. <p>
 Η μικρή κόρη των Συμεωνίδηδων γιατρεύεται από την σπάνια και ανίατη αρρώστια αίματος που έχει. Η Παναγιά έχει κάνει το θαύμα της. Η μητέρα του Χριστού κυκλοφορεί, άλλωστε, με μεγάλη άνεση στην ταινία. Με σάρκα και οστά θα λέγαμε.

Συνομιλεί με έναν από τους ήρωες, τον Γιάννη τον κλέφτη, που αποκτά μαζί της αρκετή οικειότητα για να της πει... «α γαμήσου και συ».<p>
 Αν συνεχίσουμε μ' αυτόν τον τρόπο, δύο τινά θα συμβούν. Θα προδώσουμε όλα τα μυστικά μιας ταινίας, που στηρίζεται πολύ στην έκπληξη και την ανατροπή. Και -το χειρότερο- θα στεγνώσουμε την ίδια την ουσία της. Ο «Δεκαπενταύγουστος», έτσι και αλλιώς, θα βγει στις αίθουσες το Φεβρουάριο του 2001 και τότε θα μπορούμε μετά βεβαιότητας να αποφανθούμε αν ο Κωνσταντίνος Γιάνναρης αποφάσισε

να μας αποκαλύψει ένα καινούργιο του πρόσωπο, πιο ζεστό, πιο ανθρώπινο, πιο μεταφυσικό.<p>
 Ο σκηνοθέτης, πάντως, με τον οποίο συναντηθήκαμε σε ένα διάλειμμα των αθηναϊκών γυρισμάτων της ταινίας του, ξέρει καλύτερα από όλους μας ότι τα θέματα του «Δεκαπενταύγουστου» δεν είναι αναπάντεχα. <p>
 <b>Γυρίσματα με «σκληρό» φως<p></b>
 «Είχαν φανεί ότι με απασχολούσαν από τις προηγούμενες ταινίες μου, και κυρίως τις μικρού μήκους. Στον "Δεκαπενταύγουστο" δεν ασχολούμαι, βέβαια, με μια μικρή κοινωνική ομάδα, όπως στο "Απ' την άκρη της πόλης". Οι ήρωές μου ανήκουν

σε εντελώς διαφορετικές μεταξύ τους τάξεις και κοινωνικές ομάδες, παρ' όλο που

μένουν στην ίδια πολυκατοικία. Αυτή η συνύπαρξη στο ίδιο σπίτι ανθρώπων της πιο ψηλής και της πιο χαμηλής κοινωνικής τάξης είναι κάτι που δεν θα συναντήσεις σε άλλο μέρος του κόσμου. Με ενδιαφέρει ακόμα η Αθήνα· έχει στην ταινία πρωταγωνιστικό ρόλο, παρ' όλο που κάναμε και θα κάνουμε πολλά γυρίσματα

και έξω από την πόλη, στην Παναγία τη Σουμελά, τη Μάνη, το Πήλιο. Πάντα μου φαινόταν περίεργο που οι ελληνικές ταινίες δεν εκμεταλλεύονται την ελληνική φύση και το ελληνικό φως. Εμείς μάλιστα διαλέξαμε να κάνουμε γύρισμα μέσα στον

Αύγουστο, που το φως είναι σκληρό και ανελέητο, αντικινηματογραφικό θα το 'λεγε κανείς».<p>
 Οσο για το πλήθος μεταφυσικών-θρησκευτικών στοιχείων της νέας ταινίας του, ο Κωνσταντίνος Γιάνναρης τα αντιμετωπίζει με πολύ φυσικό τρόπο. «Θα προτιμούσα να χρησιμοποιήσω τον όρο "δαιμόνιο"». Υπάρχει στην ταινία μια διάχυτη παρουσία

του "δαιμονίου", που επηρεάζει τη ζωή των ηρώων. Οπως όλοι που μεγαλώσαμε στην

Ελλάδα, έτσι κι εγώ είμαι απόλυτα εξοικειωμένος με τα τάματα και τα θαύματα. Ναι, δεν θα αρνιόμουνα ότι η νέα μου ταινία προτείνει την ελπίδα και την πίστη, όχι αναγκαστικά με τη χριστιανική έννοια, αλλά την πίστη σε ένα θαύμα, που μπορεί να αλλάξει τη ζωή μας».<p>
 Οι ήρωες της ταινίας εγκαταλείπουν την Αθήνα του Δεκαπενταύγουστου, αφήνουν άδεια και έρημη την πολυκατοικία στην οποία μένουν και πηγαίνουν ολιγοήμερες διακοπές. Τρεις όροφοι, τρία ζευγάρια, τρεις διαφορετικοί κόσμοι. <p>
 Ο Φάνης Συμεωνίδης (Ακύλας Καραζήσης), μάγερας στα πλοία, παίρνει τη σύζυγό του Μορφούλα (Ελένη Καστάνη), νοικοκυρά, και τα δυο τους παιδάκια, τον εννιάχρονο Αντώνη (Χρήστος Μητσέλος) και την οχτάχρονη άρρωστη Βανέσα (Μαρία Ιωαννίδου) και πηγαίνουν κάπου που δεν υπάρχουν νοσοκόμες και ενέσεις, μόνο η Παναγία και το ενδεχόμενο ενός θαύματος. <p>
 Η Κάτια Ασημάκη (Αμαλία Μουτούση), νέα, ωραία και επιτυχημένη γιατρός, ειδικευμένη στα θέματα της εξωσωματικής γονιμοποίησης, παίρνει τον αδιάφορο σύζυγό της Κώστα (Αιμίλιος Χειλάκης), την έντονη επιθυμία της να αποκτήσει ένα

παιδί και τα οστά της μητέρας της και πηγαίνει στο εξοχικό τους στο Πήλιο. <p>
 Το ανύπαντρο, εκκεντρικό ζευγάρι του πάνω ορόφου, η Σάντρα (Θεοδώρα Τζίμου) και ο Μιχάλης (Μιχάλης Ιατρόπουλος) παίρνουν τα άπειρα προβλήματά τους και την

άπειρη κόκα του δεύτερου -που ευθύνεται, άλλωστε, για τα περισσότερα- και φεύγουν για Μάνη. <p>
 Στο σπίτι μπουκάρει και αλωνίζει ο Γιάννης (Κώστας Κοτσιανίδης), ένας κλέφτης -αυτός που θα αναπτύξει την προνομιακή σχέση με την Παναγία, ενώ το μόνο που πραγματικά θα επιθυμούσε, είναι επαφή και επικοινωνία όχι με την ουράνια, αλλά

με την επίγεια μητέρα του. <p>
 <b>Mε τη μικρή Mαρία<p></b>
 Ο Κωνσταντίνος Γιάνναρης παραδέχεται ότι η σχέση παιδιού και μητέρας είναι ένα

ακόμα βασικό θέμα της ταινίας του. Η δική του, πάντως, σχέση με τους δυο μικρούς «ηθοποιούς» της ταινίας του είναι εξαιρετική.<p>
 * Mαρία, χασμουριέσαι; Κουράστηκες; <p>
 Η μικρή Μαρία Ιωαννίδου, αδύνατη, χλομή, με μαύρους κύκλους γύρω από τα μάτια (λόγω μακιγιάζ, εννοείται) παίζει τη Βανέσα. Ο μικρός Χρήστος Μητσέλος, που παίζει τον αδελφό της Αντώνη, είναι μάλλον ευτραφής. Το ίδιο και η υπόλοιπη οικογένεια Συμεωνίδη. Ο ναυτικός πατέρας (Ακύλλας Καραζήσης), με βερμούδα, εμπριμέ πουκάμισο, φανελάκι και την κοιλιά λίγο εκτεθειμένη, εισβάλλει στο παιδικό δωμάτιο με τους ζωγραφισμένους τοίχους και προσπαθεί με γλυκιά φωνή να

πείσει την κορούλα του ότι εκεί που θα πάνε, δηλαδή, στην Παναγία τη Σουμελά «δεν έχει γιατρούς... Ο καπετάνιος να σε κοροϊδέψει; Ποτέ μωρό μου». <p>
 Η σκηνή γυρίζεται πάλι και πάλι. Ενα πανέμορφο παλιό σπίτι στην Κυψέλη χρησιμοποιείται για όλα τα εσωτερικά γυρίσματα. Ο Ακύλας Καραζήσης δεν κρύβει τη χαρά του που παίζει στην ταινία του Γιάνναρη.<p>
 «Μου άρεσε πολύ το σενάριο, αλλά ήθελα πολύ και να δουλέψω μαζί του, γιατί κάνει έναν κινηματογράφο καινούργιο και ζωντανό». Η Ελένη Καστάνη είναι ακόμα πιο εκδηλωτική. «Είναι τιμή μου που με φώναξε στην ταινία του. Μόλις διάβασα το σενάριο τρελάθηκα. Είμαι στο θέατρο δεκαπέντε χρόνια και μπορώ να πω ότι ανθρωποι σαν τον Κωνσταντίνο δεν μετριούνται ούτε στα δάχτυλα του ενός χεριού.

Με το "Safe Sex" ερωτεύτηκα τον κινηματογράφο. Ο ηθοποιός στον κινηματογράφο είναι βασιλιάς, στο θέατρο είναι ένας χαμάλης... Να δείτε που ο "Δεκαπενταύγουστος" θα σκίσει. Είμαι γουρλού εγώ...».<p>
 Η καλή ηθοποιός έχει καταφτάσει φορτωμένη με γλυκά. Είναι το τελευταίο της γύρισμα, παρ' όλο που η ταινία έχει ακόμα μπροστά της κάμποσες βδομάδες δουλειά. Ο Κωνσταντίνος Γιάνναρης, όμως, ξέρει ήδη το θέμα της επόμενης ταινίας του, που θυμίζει αρκετά τον πριν από τον «Δεκαπενταύγουστο» εαυτό του.

Θα βασίζεται στη γνωστή ιστορία της απαγωγής του λεωφορείου από τον Αλβανό μετανάστη, που κατέληξε στο θάνατό του από σφαίρα Αλβανού αστυνομικού. <p>
 <b>ΒΕΝΑ ΓΕΩΡΓΑΚΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
