<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 19 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου <b>ΔΗΜ. ΚΩΝΣΤΑΝΤΙΝΙΔΗ<p></b>
 Παρά το γεγονός πως ούτε και χθες ο άνεμος του έκανε το χατίρι να φυσήξει, ο Νίκος Κακλαμανάκης έκανε σαφώς καλύτερη εμφάνιση στη μία και μοναδική ιστιοδρομία που έγινε στα Μιστράλ. Πήρε την πέμπτη θέση και κατάφερε να ανέβει από την 20ή στην 11η θέση της γενικής κατατάξης, δείχνοντας έτσι πως άρχισε να προσαρμόζεται στις συνθήκες του αγώνα όπως αυτές διαμορφώνονται από την άπνοια.<p>
 Χθες ο αγώνας άργησε να αρχίσει πάνω από δύο ώρες, με αποτέλεσμα να γίνει μόνο η δεύτερη και να αναβληθεί η τρίτη ιστιοδρομία. Ο Κακλαμανάκης άρχισε πολύ καλά και ήταν πρώτος στα τρία από τα επτά περάσματα. Στη συνέχεια υποχώρησε για να περάσει μπροστά αρχικά ο Τόνι Φιλπ από τα Φίτζι, μετά ο Γάλλος Γκιαντιέρ που εξαφανίσθηκε στη συνέχεια για να βρεθεί μπροστά στα δύο τελευταία περάσματα και στον τερματισμό ο... πεισματάρης Αυστριακός Κριστόφ Σίμεπερ, που οδηγεί στη γενική κατάταξη με μόλις τέσσερις βαθμούς ποινής. Ακολουθεί με 19 ο Αργεντινός Εσπινόλα και με 24 ο Γερμανός Μπαρονιάν. Ο Κακλαμανάκης έχει 37 βαθμούς ποινής και σήμερα καλείται να τα βγάλει πέρα με τρεις ιστιοδρομίες, αφού μετατέθηκε και η τέταρτη που δεν έγινε χθες. Αυτό το σημείο μπορεί να είναι και καθοριστικό, αφού θα βρεθούμε πια στη μέση της προσπάθειας.<p>
 Στα Μιστράλ των γυναικών, η Αγγελική Σκαρλάτου, αν και πήρε τη 15η θέση χθες, παρέμεινε στην 20ή θέση της γενικής κατάταξης με 57 βαθμούς ποινής, στην οποία προηγείται η Λουξ (Γερμανία) με 4.<p>
 <b>ΤΟΝ ΤΣΑΚΙΣΕ<p></b>
 Αν όχι ενθουσιασμό, τουλάχιστον αισιοδοξία δικαιολογεί η χθεσινή εμφάνιση του Αντώνη Γιαννούλα στα 75 κιλά της πυγμαχίας. Ο πρωταθλητής μας δεν έπαιξε μόνο καλά και δυνατά, αλλά και έξυπνα τον Ιταλό αντίπαλό του Οτάβιο Μπαρόνε. Γιατί μπορεί ο τελευταίος να μπήκε στον αγώνα με εκδηλώσεις αγριάδας και κάνοντας γκριμάτσες προς την κάμερα και κατάφερε μάλιστα να προηγηθεί με 3-0, αλλά δεν ήξερε ότι ο δικός μας ήταν «διαβασμένος». Με πολύ γρήγορα πόδια και παίζοντας με την πλάτη στα σχοινιά χωρίς όμως να κλείνεται, ο πυγμάχος κατάφερνε να ξεφεύγει απότομα αριστερά από τον Μπαρόνε και να τον σφυροκοπά με το δεξί, όταν ο Ιταλός πέφτοντας μπροστά άνοιγε την άμυνά του. Ετσι κατάφερε να βγάλει τον πρώτο γύρο χωρίς απώλειες, ισοφαρίζοντας σε 3-3 και στη συνέχεια να προηγηθεί με 7-4 (στο δεύτερο), 12-8 (στον τρίτο) και να επικρατήσει πλήρως στο τέλος με 17-10. Σίγουρα θα μπορούσαμε να νιώσουμε καλύτερα για τη συνέχεια, αν ο πρωταθλητής μας δεν είχε την ατυχία να «ζευγαρώνει» στη συνέχεια με τον Κουβανό Χόρχε Γκουτιέρεζ, τον οποίο θα αντιμετωπίσει στις 22 του μήνα. Ο Γκουτιέρεζ νίκησε με 20-11 χθες τον Κίμλουμ από την Ταϊλάνδη, αλλά ο αγώνας αυτός δεν είναι κριτήρο για την κατάστασή του, αφού ο αντίπαλός του ήταν χαμηλής δυναμικότητας.<p>
 <b>ΟΙ ΚΩΠΗΛΑΤΕΣ<p></b>
 Την τρίτη θέση πήραν χθες τα πληρώματά μας στους άνδρες και τις γυναίκες στο διπλό σκιφ ελαφρών βαρών στην κωπηλασία.<p>
 Οι Γκρέμου και Μπισκιτζή έκαναν πολύ καλή εμφάνιση και με 7.23.89 (στα 2 χλμ.) τερμάτισαν πίσω από τη Ρουμανία (7.16.65) και την Ελβετία (7.21.43) κερδίζοντας την πρόκρισή τους στο ρεπεσάζ που θα γίνει αύριο το πρωί.<p>
 Το ίδιο και οι Πολύμερος, Μηλιώτης που έκαναν στην ίδια απόσταση 6.29.89, βελτιώνοντας κατά τέσσερα δευτερόλεπτα το ρεκόρ τους. Μπροστά τους ήταν η Ιταλία (6.24.73) και η Ιαπωνία (6.27.00). Περισσότερο πάλεψαν την κούρσα τα κορίτσια, αλλά και στις δύο περιπτώσεις τα πληρώματά μας, αφού είδαν πως δεν μπορούσαν να διεκδικήσουν την πρώτη θέση, προτίμησαν να κρατήσουν δυνάμεις για το ρεπεσάζ. Εκεί οι Γκρέμου, Μπισκιτζή θα αντιμετωπίσουν τα πληρώματα από: Ουγγαρία, Ιαπωνία, Αυστραλία, Βουλγαρία οι δε Πολύμερος, Μηλιώτης τους εκπροσώπους του Πακιστάν, της Ελβετίας και της Βρετανίας. Στις γυναίκες προκρίνονται στα ημιτελικά τα τρία πρώτα σκάφη κάθε σειράς και στους άνδρες τα δύο και τα πληρώματά μας εξέφρασαν την αισιοδοξία τους ότι θα τα καταφέρουν, αν βελτιώσουν ορισμένες μικρές λεπτομέρειες στην τεχνική τους και στο φίνις.<p>
 <b>ΕΝΑ ΡΕΚΟΡ<p></b>
 Στην κολύμβηση οι ελληνικές συμμετοχές συνεχίστηκαν και χθες χωρίς πρόκριση σε ημιτελικό ή τελικό, αλλά με ένα πανελλήνιο ρεκόρ. Το πέτυχε ο 16χρονος Ηλίας Δρυμωνάκος στα 200μ. πεταλούδα με 2.00.74 (παλιό δικό του με 2.01.13) και πήρε την 25η θέση ανάμεσα σε 46 αθλητές. Ο ίδιος είπε: «Είμαι πολύ ευχαριστημένος από το ρεκόρ. Είναι η πρώτη φορά που μετέχω σε Ολυμπιακούς Αγώνες και σίγουρα το άγχος ήταν μεγάλο με τόσο κόσμο που βρισκόταν εδώ. Προσπάθησα όσο μπορούσα να το αποφύγω και τελικά κατάφερα να φτάσω σ' αυτή την επίδοση.<p>
 Στα 200μ. ελεύθερο η Ζωή Δημοσχάκη με 2.04.06 πήρε την 25η θέση σε 46 αθλήτριες και είπε πως ήθελε επίδοση κάτω από 2.03, ενώ και η Κάτια Σαρακατσάνη, δεν τα πήγε καλά στα 200μ. μικτή, αφού με 2: 23.05 ήταν 30ή στο αγώνισμα και μετά είπε: «Δεν ήλθα εδώ για την εμπειρία, αλλά για να βελτιώσω το χρόνο μου. Το 2: 23 δεν πιστεύω ότι με αντιπροσωπεύει. Ολη η χρονιά πήγε στραβά...».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
