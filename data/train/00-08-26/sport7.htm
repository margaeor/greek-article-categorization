<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 26 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΝΙΚ. ΠΑΠΑΔΟΓΙΑΝΝΗ<p></b>
 Το 1992 στη Βαρκελώνη κέρδισε -και θάμπωσε την υφήλιο- η ομάδα όνειρο των ΗΠΑ, το 1996 στην Ατλάντα έδωσε τη δική της παράσταση μια νεότερη «βερσιόν» της ντριμ τιμ. Τα δώδεκα πρωτοπαλίκαρα που παίρνει μαζεύονται σήμερα στη Χαβάη για προετοιμασία, ποιος θα τα κερδίσει στο Σίδνεϊ; <p>
 Σωστή απάντηση: Κανείς. Το πιο σίγουρο χρυσό μετάλλιο των Ολυμπιακών Αγώνων είναι αυτό που θα κερδίσουν οι Αμερικανοί στο μπάσκετ. Στο δολάριο που θα παίξει ο Αυστραλός τζογαδόρος στους ντόπιους «μπούκηδες», θα πάρει μόλις 1, 05! Το δεύτερο φαβορί, η Γιουγκοσλαβία, παίζεται 7 προς 1. Η Ρωσία 11 προς 1. Κι αν κάνεις πως ποντάρεις στη Γαλλία (141/1), σου πετάνε τα λεφτά στα μούτρα...<p>
 Η καινούρια ντριμ τιμ, πέμπτη κατά σειρά αν μετρήσουμε τις «Παγκόσμιες» του Τορόντο και της...Αθήνας (θα θυμάστε ότι τη χάσαμε λόγω λοκ άουτ το 1998), δεν θα 'χει Σακίλ Ο' Νιλ, ούτε Κόμπι Μπράιαντ, ούτε Γκραντ Χιλ, ούτε Τιμ Ντάνκαν. Οι δύο τελευταίοι τραυματίστηκαν και μπήκαν στο χειρουργείο, ο ήδη ολυμπιονίκης πριν από 4 χρόνια «Σακ» προτίμησε να πάει διακοπές, ο Κόμπι αποφάσισε να αγνοήσει τα...πουρνάρια ώστε να προετοιμάσει το γάμο του! Δεν έχει καν δεύτερο σέντερ η Εθνική των ΗΠΑ: Αλόνζο Μόουρνινγκ και από πίσω τίποτε. Εχει όμως ταλέντο αρκετό ώστε να τους κερδίσει όλους με τις μηχανές μισόσβηστες: Γκάρι Πέιτον, Τζέισον Κιντ, Τιμ Χάρνταγουεϊ, Ρέι Αλεν, Στιβ Σμιθ, Αλαν Χιούστον, Βινς Κάρτερ, Κέβιν Γκαρνέτ, Σαρίφ Απντούρ-Ραχίμ, Αντόνιο Μακ Ντάις, Βιν Μπέικερ, Αλόνζο Μόουρνινγκ. Το «αφάν γκατέ» της νέας γενιάς, με γαρνίρισμα 4-5 βετεράνους πρώτης γραμμής και αφεντικό τον Ρούντι Τομζάνοβιτς. Τρόμος πάνω απ' την πόλη...<p>
 Τα Αμερικανάκια θα δώσουν αγώνες προετοιμασίας με Καναδά, Ισπανία, Ιαπωνία, Αυστραλία και μία ομάδα επιλέκτων του NCAA, χωρίς πάντως να περάσουν από την Ευρώπη πριν προσγειωθούν στο Σίδνεϊ. Θα τους δουν από κοντά μόνο οι φίλαθλοι της Χαβάης, της Οζάκα και της Μελβούρνης. Θα αρκεστούμε, λοιπόν, στο τουρνουά «Ακρόπολις». Ετσι που τα καταφέραμε πέρυσι στην Ντιζόν, τι άλλο να κάνουμε; <p>
 <b>EΛΛHNIKΟ XPΩMA<p></b>
 Στο ολυμπιακό τουρνουά, ελληνικό χρώμα θα δώσουν ουκ ολίγοι δικοί μας άνθρωποι. Ο Ζέλικο Ομπράντοβιτς με τους Μποντιρόγκα, Ρέμπρατσα, αλλά και Τάρλατς, Γκούροβιτς, Στογιάκοβιτς στη φιναλίστ του 1996 Γιουγκοσλαβία. Ο Ινιάκι Ντε Μιγκέλ αλλά και ο Τζόνι Ρότζερς με την Ισπανία. Ο Στεφάν Ριζασέ και ο Φρεντερίκ Βάις με τη Γαλλία. Διάφοροι άλλοι «πρώην» (Μιχαΐλοφ, Καρνισόβας, Χιλ, Γκέιζ, Μπαζάρεβιτς, Γιάριτς) σκορπισμένοι από δω κι από κει. Μόνο ο...Καράσεφ ξέφυγε, αφού βαρέθηκε όλο το χειμώνα τη φάτσα του Ερέμιν και προφασίστηκε «προσωπικά προβλήματα».<p>
 Δύσκολο να κάνεις προγνωστικά για τα πλασαρίσματα πίσω από την πρώτη θέση, αφού πολλές ομάδες μοιάζουν ισοδύναμες. Η Γιουγκοσλαβία υπερέχει σε ονόματα έστω και χωρίς τους Ντίβατς, Τζόρτζεβιτς, αλλα μάζεψε ένα τσουβάλι κίτρινα φύλλα στους αγώνες προετοιμασίας - μέχρι κι από την Τουρκία ηττήθηκε. Οι Ιταλοί (Μάιερς, Φούτσκα, Μενεγκίν κ.λπ.) νίκησαν τους «πλάβι» δυο φορές κι έχουν το ηθικό στα ύψη μετά το θρίαμβο του Παρισιού, αλλά έχουν και πολλούς τραυματίες: Μαρκονάτο, Σκαρόνε, Αμπιο, Ντεπόλ. Η Ισπανία έχει τα μαύρα της τα χάλια και δεν γεμίζει το μάτι: Ερέρος, Ρέγιες, Ντουένιας, μετρημένα κουκιά. Η Ρωσία (Κιριλένκο, Κουντέλιν, Φετίσοφ, Πασούτιν) είναι...Ρωσία, με τα καλά της και τα κακά της και με τον Μπαζάρεβιτς στο τιμόνι ελλείψει Καράσεφ! Μάλιστα, τον «Βολιώτη» Μπαζάρεβιτς...<p>
 Η Λιθουανία δεν έχει συνέλθει από το σκληρό «όχι» του Σαμπόνις και παρουσιάζεται διπρόσωπη, αφού της λείπει και ο Καρνισόβας. Ο Καναδάς έχει 1-2 παλικαράκια από το ΝΒΑ (Νας, Μακ Κάλοχ), αλλά μηδέν εις το πηλίκον. Η Γαλλία, με Ριγκοντό, Μπονατό αλλά χωρίς Αμπντούλ-Ουαχάντ, δεν θα 'ναι καλύτερη απ' όσο την είδαμε πέρυσι στο «Μπερσί». Πειράζει λοιπόν να ποντάρουμε στους αμφιτρύονες Αυστραλούς; Πρόπερσι στην Αθήνα μάς αποκαρδίωσαν, αυτή τη φορά όμως παίζουν στην έδρα τους, σκληρόπετσοι, ενθουσιώδεις και πλήρεις: Λόνγκλεϊ, Γκέιζ, Ανστεϊ, Χιλ, όλη η συμμορία. Στο Ροζέτο πρόσφατα γνώρισαν τη συντριβή από τους Ιταλούς, αλλά το Σίδνεϊ δεν είναι Ροζέτο.<p>
 Την παρέα συμπληρώνουν η Νέα Ζηλανδία, η Κίνα και η Ανγκόλα, δηλαδή ο άμαχος πληθυσμός. Θα τους βλέπουμε αυτούς και θα μελαγχολούμε, εμείς οι απ' έξω...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
