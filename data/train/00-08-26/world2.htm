<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 26 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΑΓΚΥΡΑ<p></b>
 Η γεωστρατηγική σημασία της Τουρκίας είναι τόσο σημαντική ώστε οι ΗΠΑ θα πρέπει, όχι μόνο να παίξουν ρόλο «καταλύτη» και «ηγέτη» στην προσέγγισή της με την Ευρώπη, αλλά και να την εντάξουν στη σχεδιαζόμενη ομπρέλα αντιπυραυλικής προστασίας τους, προκειμένου να την προστατεύσουν από τις πολλαπλασιαζόμενες πυραυλικές απειλές στη Μέση Ανατολή.<p>
 Οπως γράφει η αγγλόφωνη τουρκική εφημερίδα «Τέρκις Ντέιλι Νιους», στην έκθεση της γνωστής αμερικανικής «δεξαμενής σκέψης» «Ραντ Κορπορέισιον» με τίτλο «Το μέλλον των σχέσεων Τουρκίας - Δύσης», «η θέση της Τουρκίας στον κόσμο είναι μοναδική, καθώς βρίσκεται κοντά στις πετρελαιοπαραγωγές χώρες του Περσικού Κόλπου, του Καυκάσου και της Κεντρικής Ασίας. Τόσο ο Περσικός Κόλπος όσο και η Κασπία βρίσκονται σε απόσταση 1.500 χιλιομέτρων από την αεροπορική βάση Ιντσιρλίκ. Για το λόγο αυτό οι χώρες της Δύσης πρέπει να δώσουν προτεραιότητα στη συνεργασία με την Τουρκία, προκειμένου να προστατεύσουν αυτές τις ενεργειακές πηγές. Μέσω συμφωνιών ανάμεσα στις ΗΠΑ, τις ευρωπαϊκές χώρες και την Τουρκία, η απειλή για την ασφάλεια αυτών των ενεργειακών πηγών μπορεί να ελαχιστοποιηθεί ή να εξαφανιστεί».<p>
 <b>«Πολύ σημαντική
 για να παραμεληθεί»<p></b>
 Η έκθεση επισημαίνει ότι το ενδιαφέρον της Δύσης για την Τουρκία κατά τον 21ο αιώνα έχει φτάσει σε πρωτοφανή επίπεδα, και η χώρα αυτή «είναι πολύ σημαντική για να παραμεληθεί».<p>
 Ιδιαίτερη αναφορά γίνεται στην απόφαση που έλαβε η Ευρωπαϊκή Ενωση στο Ελσίνκι να χαρακτηρίσει την Τουρκία ως υποψήφια προς ένταξη χώρα. Κατά τους συντάκτες της έκθεσης «η απόφαση του Ελσίνκι δημιούργησε όσα προβλήματα έλυσε».<p>
 «Στην περίπτωση κατά την οποία η απόφαση του Ελσίνκι...δεν οδηγήσει σε θετικά αποτελέσματα, αυτό θα βλάψει τα περιφερειακά συμφέροντα τόσο των ΗΠΑ όσο και της Τουρκίας. Για το λόγο αυτό είναι προς το συμφέρον των ΗΠΑ να υποστηρίξουν την πραγματοποίηση της μελλοντικής ένταξης της Τουρκίας στην Ε.Ε.», προστίθεται.<p>
 Τονίζεται ακόμα ότι «στις σχέσεις ανάμεσα στην Τουρκία, την Ευρώπη και τις ΗΠΑ, είναι ζωτικής σημασίας για την Ουάσιγκτον να αναλάβει το ρόλο του καταλύτη και του ηγέτη. Αν αποτύχει στο ρόλο αυτό, τότε η αρμονία που απαιτούν οι σχέσεις Αμερικής - Ευρώπης - Τουρκίας δεν θα υπάρξει. Το αποτέλεσμα θα είναι η Δύση να είναι ανεπαρκώς εφοδιασμένη για την αντιμετώπιση απειλών στη διεθνή αρένα».<p>
 Η έκθεση επισημαίνει ακόμα ότι «τα πυραυλικά συστήματα διαδίδονται όλο και περισσότερο στη Μέση Ανατολή και αποτελούν πολύ πραγματική απειλή για την Τουρκία. Για το λόγο αυτό, η Τουρκία πρέπει σαφώς να συμπεριληφθεί σε οποιοδήποτε πρόγραμμα αντιπυραυλικής προστασίας που μπορεί να εγκατασταθεί στο μέλλον στην περιοχή. Ταυτοχρόνως η Τουρκία πρέπει να συμπεριληφθεί σε οποιαδήποτε στρατηγική χαραχθεί απέναντι στη Ρωσία. Η Αγκυρα αναμένει από την άποψη αυτή διαβεβαιώσεις τόσο από την Ευρωπαϊκή Ενωση όσο και από τις ΗΠΑ».<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
