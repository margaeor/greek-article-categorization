<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 26 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Επιμέλεια:<b> Ν. ΧΑΤΖΗΑΝΤΩΝΙΟΥ<p></b>
 Mια από τις πιο οργισμένες συνεντεύξεις του Eμίρ Kουστουρίτσα, με αναφορά σε πρόσωπα και πράγματα τόσο του κινηματογράφου όσο και της πολιτικής<p>
 Ο Μιλόσεβιτς είναι «μοναρχο-αυτοκρατο-κομμουνιστής». Ο Κόπολα με «τη χοντρή κοιλιά του», παράδειγμα προς αποφυγήν. Οι Γάλλοι διανοούμενοι, «κενοί». Ο ίδιος, «κάποιος από το πουθενά». Και «Η Μύτη», η επόμενη ταινία του, μια ταινία με αναγνωρίσιμα όλα τα ιδιαίτερα χαρακτηριστικά των ιστοριών που του αρέσει να διηγείται στις οθόνες του κόσμου.<p>
 Ναι, για τον Εμίρ Κουστουρίτσα πρόκειται και για την οργισμένη συνέντευξη που έδωσε πρόσφατα στο εβδομαδιαίο γαλλικό περιοδικό «Evenement», μιλώντας για πολλά, πολλούς, αλλά και για τη «Μύτη» με ήρωα έναν ηθοποιό που ετοιμάζεται να πρωταγωνιστήσει στο Σιρανό ντε Μπερζεράκ. Το βράδυ της πρεμιέρας όμως «μαθαίνει πως κάποιοι έκοψαν τη μύτη του πατέρα του για να εκδικηθούν τον ίδιο που είναι μπλεγμένος σε μια υπόθεση κατασκοπείας. Ετοιμάζεται, λοιπόν, να αντεκδικηθεί, απελευθερώνει την αρραβωνιαστικιά του, την οποία οι άλλοι κρατούν ως όμηρο, και όσο συμβαίνουν όλα αυτά, ο καλύτερός του φίλος προσπαθεί να ηρεμήσει τους εξαγριωμένους θεατές. Α, μέσα υπάρχει και η ρωσική μαφία».<p>
 Η συνέντευξη ξεκινάει από το 1981. Από τότε που ο Κουστουρίτσα, παρότι είχε διακριθεί στο Φεστιβάλ της Βενετίας με το «Θυμάσαι την Ντόλι Μπελ; », ήταν για το «Τάιμ Μάγκαζιν» ο «κανείς από το πουθενά». Τελικά, «ιστορικά ο χαρακτηρισμός, λέει ο Κουστουρίτσα ήταν σωστός: Οταν φτάνει κανείς από τα βουνά των Βαλκανίων για να κερδίσει ένα βραβείο στη Βενετία, είναι πραγματικά ο -δεν ξέρω ποιος- από το πουθενά, το είδος του ανθρώπου που κανείς δεν γνωρίζει. Σήμερα με δέχονται στα φεστιβάλ (...), είμαι πλέον "κάποιος". Αλλά κάθε φορά που γυρίζω μια ταινία προσπαθώ να γίνω ξανά ο Κύριος Κανείς, σαν να κρατώ για πρώτη μου φορά την κάμερα».<p>
 Πριν από 4 χρόνια ο Κουστουρίτσα ήταν ήδη κάποιος, αλλά εξακολουθούσε να είναι ο «κανείς» για τον Κόπολα, τον οποίο συναντώντας τυχαία στο αεροδρόμιο της Νίκαιας, έσπευσε να τον χαιρετήσει, για να αντιληφθεί πως για τον Αμερικανό σκηνοθέτη ο ίδιος ήταν ένας άγνωστος. «Τώρα πια ο Κόπολα δεν με ενδιαφέρει. Κάποτε, στα 19 μου έβλεπα τις ταινίες του με το στόμα ανοιχτό. Σήμερα, ο Κόπολα κάνει μπίζνες. Δεν έχει πλέον το χρόνο να είναι κινηματογραφιστής».<p>
 Για τον Κουστουρίτσα ο Αμερικανός σκηνοθέτης είναι παράδειγμα προς αποφυγήν. «Εκτίθεμαι κάθε λεπτό της ζωής μου. Κάνω τον ηθοποιό. Παίζω μουσική. Πείτε μου, γιατί ένας τύπος στην ηλικία μου βρίσκεται σε ένα ροκ συγκρότημα και φεύγει για περιοδεία με ένα πούλμαν; Διότι δεν θέλω να γίνω Κόπολα! Εκείνος, με τη χοντρή κοιλιά του, δεν μπορεί να κάνει ροκ! Αλλά σοβαρά τώρα: Tο να είμαι με τη Νο Σμόκινγκ Μπαντ, να ξαναβρίσκω τους φίλους, με τους οποίους παίζαμε μουσική στην εφηβεία μας, είναι μια απόδειξη πως δεν έχω γεράσει».<p>
 Η αναφορά στον Κόπολα στρέφει τη συζήτηση στο αμερικανικό σινεμά, το οποίο ο Κουστουρίτσα δεν απορρίπτει φυσικά στο σύνολό του. «Υπάρχουν, αναγνωρίζει Αμερικανοί κινηματογραφιστές που αξίζουν τον κόπο». Ομως, «υπάρχει μια αμερικανική υπεροψία και η τάση να αγνοούν τον υπόλοιπο κόσμο. Η υπεροψία είναι αυτή: Θα βρείτε στο Ιράν π.χ. σκηνοθέτες ασύγκριτα καλύτερους απ' ό,τι στην Αμερική, αλλά το Χόλιγουντ έχει τέτοια ισχύ που οι Αμερικανοί τους αψηφούν τελείως. Στην πραγματικότητα, πιστεύω πως η αμερικανική κινηματογραφική βιομηχανία φοβάται. Με την τεχνολογική επανάσταση κι ένας 16χρονος θα ξέρει να κάνει μια ταινία άψογη. Αυτό όμως που κάνει τη διαφορά είναι το μήνυμα, η καλλιτεχνική αίσθηση. Οι Αμερικανοί δεν έχουν πια καλλιτέχνες στο Χόλιγουντ, παρά μόνο εμπόρους που ανησυχούν μήπως χάσουν τη θέση τους στο κέντρο του κόσμου. Για να τη διατηρήσουν λοιπόν βάλθηκαν να κατασκευάσουν διαφορετικές ταινίες, σαν τη "Μανόλια". Εδωσαν ένα Οσκαρ στο "Αμέρικαν Μπιούτι", διότι θέλουν να εκμεταλλεύονται ακόμα και μια ταινία που επιτίθεται στο αμερικανικό όνειρο...<p>
 »...Αυτό που με φοβίζει στο σινεμά του Χόλιγουντ είναι ο ορθολογισμός του τρόπου κατασκευής του. Ολα είναι φτιαγμένα για να δημιουργούν αναμενόμενες αντιδράσεις. Μοιάζουν με παραγωγούς βιομηχανικής ντομάτας, με ωραίο χρώμα, ωραίες καμπύλες αλλά χωρίς γεύση. Εγώ καλλιεργώ τις ντομάτες μου σαν γεωργός...».<p>
 Ο σκηνοθέτης έχει πάντως κι έναν καλό λόγο: για τους Αμερικανούς ηθοποιούς «που είναι συχνά πολύ καλύτεροι από τους Ευρωπαίους, πράγμα που συνειδητοποίησα κυρίως όταν γύριζα το "Αριζόνα Ντριμ" -με τη Φέι Νταναγουέι και τον Τζόνι Ντεπ. Οταν προτείνει κανείς σε τέτοιους ηθοποιούς να παίξουν σε καλλιτεχνικές ταινίες, μαγεύονται. Ισως γιατί αηδιάζουν και οι ίδιοι όταν συμμετέχουν σε παθητικές υπερπαραγωγές. Βαριούνται στα πλατό των φιλμ που τους αναγκάζουν να γυρίζουν. Παρατηρούν τη ζωή τους και γνωρίζουν πως ψεύδονται. Υστερα, όταν συμμετέχουν στην προώθηση της ταινίας, λένε: "Α, μα ήταν υπέροχα, φανταστικά"! "Φανταστικά", σιχαίνομαι αυτή τη λέξη. Ψεύδονται! »<p>
 Ψεύδονται μόνον οι ηθοποιοί του Χόλιγουντ; Οχι για τον Κουστουρίτσα, που λέει πως «όλοι οι ηθοποιοί είναι απίστευτοι ψεύτες! Πιστεύω ότι το ψέμα για τους ηθοποιούς, όπως και για ορισμένους άλλους ανθρώπους, είναι τρόπος επιβίωσης. Δεν θα πουν ποτέ πως αυτός ο σκηνοθέτης είναι αξιολύπητος εάν θέλουν να συνεχίσουν να γυρίζουν ταινίες. Οι ηθοποιοί ψεύδονται για να ζήσουν, όπως οι Τσιγγάνοι. Αλλά στο Χόλιγουντ το πράγμα είναι ακόμα χειρότερο: οι ήρωες που επινοούν δεν είναι τίποτε. Τίποτε. Η ματιά μας τους διαπερνά. Δεν υπάρχει τίποτα που να αιχμαλωτίσει το βλέμμα ή το πνεύμα ή το συναίσθημά μας. Δεν υπάρχει γεύση. Φοβούνται τη γεύση, γιατί αυτή μπορεί να αποθαρρύνει ένα δυνητικό κοινό. Την ίδια στιγμή απεχθάνομαι να μιλώ έτσι γενικά για την Αμερική, γιατί αυτή τη χώρα την αγαπώ εξίσου (...). Δεν αγαπώ τη θορυβώδη Αμερική, αυτή που επιδεικνύεται υπερβολικά συχνά. Για μένα, η Αμερική είναι η μοναξιά, η αδυναμία των ανθρώπων της, ο παραλογισμός που βρίσκουμε στα μυθιστορήματα του Κάρβερ».<p>
 <b>Από τη χώρα τού πουθενά<p></b>
 Αναπόφευκτα μια συζήτηση με τον Κουστουρίτσα έχει και το πολιτικό της μέρος, όπου ο Σέρβος σκηνοθέτης ξεσπαθώνει. «Σιχάθηκα, λέει, τον τρόπο με τον οποίο οι Παριζιάνοι διανοούμενοι απαίτησαν να μου δώσουν μαθήματα για τα Βαλκάνια, τη Γιουγκοσλαβία, τη Βοσνια όπου έζησα 30 χρόνια. Πιστεύω βαθιά πως αυτή η πνευματική υπεροψία θα οδηγήσει τον κόσμο στο χαμό του. Μια μέρα η Δύση ανακάλυψε τη Γιουγκοσλαβία, αποφάσισε πως οι Σέρβοι είναι σφαγείς και αγνόησε ό,τι είχε συμβεί στο παρελθόν. Μα, δεν άρχισαν όλα με τον Μιλόσεβιτς. Υπήρξε ο Τίτο, το βασίλειό του, ο παραλογισμός τον οποίο γενίκευσε... Αναφερόμαστε σε μια χώρα την οποία διέσχισαν διαφορετικοί στρατοί χωρίς ποτέ να σταματούν. Μιλάμε για μια περιοχή στην οποία οι άνθρωποί της αγαπούν ό,τι βρίσκεται μακριά και μισούν ό,τι είναι κοντά: Οι Σέρβοι κοιτούν προς τη Μόσχα, οι Κροάτες προς το Βατικανό, οι Μουσουλμάνοι ψάχνουν την Κωνσταντινούπολη και το μίσος όλων τους οπλίζει το χέρι. Μιλάμε για περιοχές που κατά μία άποψη βρίσκονται ακόμα στο Μεσαίωνα. Οχι αρκετά "εκχριστιανισμένες", ειρηνικές, αποφασισμένες να σεβαστούν τους νόμους και τους κανόνες. Στο βάθος, βρισκόμαστε ακόμα σε έναν παγανισμό που εξηγεί τον τρόπο με τον οποίο οι άνθρωποι σκοτώνονται μεταξύ τους. Αλλά, την ίδια στιγμή, αυτές οι περιοχές έχουν γεννήσει πολύ μεγάλους ανθρώπους, μεγάλα έργα, στην τέχνη, τη λογοτεχνία, τον αθλητισμό. Εμπλούτισαν τον πολιτισμό. Αντιμετωπίζετε, όμως, τους Σέρβους σαν άξεστους και με μια υπεροψία απαράδεκτη, ηλίθια».<p>
 Και ο Μιλόσεβιτς; «Δεν είμαι με τον Μιλόσεβιτς! Είπα απλώς μια μέρα πως ο Μιλόσεβιτς δεν είναι "φασίστας", πως για να τον χαρακτηρίσουμε θα έπρεπε να βρούμε έναν άλλο όρο, λιγότερο περιοριστικό. Μοναρχο-αυτοκρατο-κομμουνιστής, κάτι τέτοιο. Αυτό που είμαι δεν έχει σχέση με τον Μιλόσεβιτς. Είμαι Γιουγκοσλάβος -σήμερα, πολίτης του Μαυροβουνίου. Μιλάω σερβικά. Προέρχομαι απ' αυτήν την κουλτούρα, τη λογοτεχνία. Είμαι αυτός, χωρίς το Μιλόσεβιτς, θα είμαι αυτός και μετά τον Μιλόσεβιτς. Η οικογένειά μου πριν από δύο αιώνες ασπάστηκε τον ισλαμισμό για να επιβιώσει. Αυτό δεν μου άλλαξε ταυτότητα. Ναι, είμαι από το Σεράγεβο. Φώναξα στην αρχή του πολέμου: "Λυσσασμένα σκυλιά βομβαρδίζουν την πόλη μου". Ηταν στην εφημερίδα "Λε Μοντ". Δεν ήμουν εγώ που απαρνήθηκα το Σεράγεβο. Είναι το μουσουλμανικό καθεστώς του Ιζετμπέκοβιτς που με κυνήγησε. Πρέπει να σταματήσει αυτή η δυτική στάση, βάσει της οποίας όλοι οι Βόσνιοι είναι υπέροχοι ειρηνιστές που τάσσονται υπέρ ενός πολυεθνικού καθεστώτος. Θα σας διηγηθώ την ιστορία μου. Οταν άρχισε η διαμάχη, ο πατέρας μου ταξίδευε στο Μαυροβούνιο. Ενα μήνα μετά, οι στρατιώτες του Ιζετμπέκοβοτς εισέβαλαν στο σπίτι του. Ισχυρίστηκαν ότι βρήκαν βόμβες και Καλάσνικοφ. Και άρχισαν να λένε πως ο πατέρας μου, ένας βετεράνος του αντάρτικου ενάντια στους ναζί, ήταν τσέτνικ. Υστερα η επίσημη προπαγάνδα του καθεστώτος άρχισε μια εκστρατεία μίσους εναντίον μου, επειδή φρόντιζα να υπενθυμίζω την ιστορία. Ο πόλεμος στη Γιουγκοσλαβία δεν είχε καμία σχέση με τον Β' Παγκόσμιο Πόλεμο, τις σφαγές των Εβραίων, των Τσιγγάνων και των Σέρβων. Στο Σεράγεβο το νέο καθεστώς έμαθε σε μια ολόκληρη γενιά να μισεί το όνομά μου. Και μετά τη Συνθήκη του Ντέιτον οι υπέροχοι στρατιώτες του ευγενικού μουσουλμανικού καθεστώτος του Ιζετμπέκοβιτς κατέστρεψαν το πατρικό της γυναίκας μου. Κατέστρεψαν το σπίτι μας. Ενα σπίτι που είχε ανοικοδομηθεί όταν η οικογένεια της γυναίκας μου, Κροάτες και Σλοβένοι, έφτασαν στο Σεράγεβο την εποχή της αυστροουγγρικής αυτοκρατορίας για να φτιάξουν το σιδηρόδρομο. Σήμερα το σπίτι αυτό είναι κατεδαφισμένο. Αυτή είναι η εθνική εκκαθάριση. Καταστρέφουν το σπίτι σου για να μην μπορείς να επιστρέψεις. Δεν θα επιστρέψω στο Σεράγεβο. Σ' αυτόν τον πόλεμο 250.000 Γιουγκοσλάβοι εγκατέλειψαν την πόλη, κυνηγημένοι από τον Ιζετμπέκοβιτς. Αντικαταστάθηκαν από 250.000 Μουσουλμάνους, κυνηγημένους από τους Σέρβους. Θέλετε να μάθετε από πού είμαι; Είμαι ένας από αυτούς. Είμαι ένας από τους 250.000 Γιουγκοσλάβους που δεν βρίσκονται πια στο Σεράγεβο, που έχασαν ενάντια σε κάθε εθνικισμό. Αυτή είναι η ταυτότητά μου...Είμαι από μία χώρα που δεν υπάρχει πια...».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
