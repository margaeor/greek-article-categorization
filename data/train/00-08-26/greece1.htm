<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 26 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης<b> ΙΩANNAΣ ΣΩTHPXΟY<p></b>
 Τι θα μπορούσε να συνιστά απειλή για την επιτυχή διεξαγωγή των Ολυμπιακών Αγώνων στην Ελλάδα; Η έλλειψη οργάνωσης και ακολούθως η μη ολοκλήρωση των έργων.<p>
 Επονται τα συγκρουόμενα οικονομικά και πολιτικά συμφέροντα, ενώ εκτός βάθρου μένει η τρομοκρατία που έρχεται τέταρτη στη «βαθμολογία». Aυτά αναδεικνύουν ως οι σημαντικότερες απειλές, στις απαντήσεις τους, τα περισσότερα αθλητικά στελέχη που συμμετείχαν σε έρευνα για την «αξιολόγηση της ολυμπιακής πολιτικής που ακολουθήθηκε έως τώρα». Ερευνα την οποία ολοκλήρωσε πρόσφατα το Πάντειο Πανεπιστήμιο και πρόκειται να παρουσιάσει τον προσεχή μήνα.<p>
 Ο λόγος λοιπόν στους αθλητικούς παράγοντες, για το πώς κρίνουν τη μέχρι τώρα πορεία για την υλοποίηση του πονήματος «Αθήνα 2004», ενώ αναμένεται το άλλο πόρισμα αυτό των «αθανάτων», οι οποίοι επισκέφτονται τη χώρα μας τούτες τις μέρες με αυτό ακριβώς το αντικείμενο.<p>
 Και ποιο θα μπορούσε να είναι το μεγαλύτερο πρόβλημα των Ολυμπιακών; H εμπορευματοποίηση των Ολυμπιακών Αγώνων ξεχωρίζει ως το κορυφαίο πρόβλημα που αντιμετωπίζει το Παγκόσμιο Ολυμπιακό Κίνημα, σύμφωνα με την πλειονότητα των συμμετασχόντων. Μετά την εμπορευματοποίηση το πρόβλημα που υπερισχύει είναι η χρήση αναβολικών, και ακολουθούν η διαφθορά και η κερδοσκοπία οι οποίες συγκέντρωσαν ίσο αριθμό προτιμήσεων. Σημαντικά «ελαττώματα» των Ολυμπιακών είναι ακόμη η διαφημιστική εκμετάλλευση και η έλλειψη δημοκρατίας στη Διεθνή Ολυμπιακή Επιτροπή (ΔΟΕ). Στις δυο προηγούμενες ερωτήσεις οι συμμετάσχοντες είχαν να επιλέξουν ανάμεσα σε 18 παράγοντες, με τη δυνατότητα να ιεραρχήσουν τρεις επιλογές. Στην παρουσίασή μας αθροίσαμε τη συχνότητα των απαντήσεων και των τριών ιεραρχικών επιλογών.<p>
 Αξιοσημείωτο είναι ότι σε αυτό το δείγμα είναι αρκετά ανεπτυγμένη η Ολυμπιακή ιδέα, καθώς η συντριπτική πλειονότητα, σε ποσοστό που ξεπερνά το 90%, θεωρεί πως σωστά τελούνται οι Ολυμπιακοί Αγώνες στην Ελλάδα. Κι αυτό το αναφέρουμε για να αποφευχθεί η υπόνοια της...κακόπιστης κριτικής. Ωστόσο, φαίνονται μάλλον απογοητευμένοι από τη μέχρι τώρα πορεία της διοργάνωσης.<p>
 <b>Ας δούμε συγκεκριμένα τις απαντήσεις τους.<p></b>
 Οι εν λόγω παράγοντες αναγνωρίζουν τη συμβολή της Ολυμπιάδας στη βελτίωση των αθλητικών επιδόσεων και στην προβολή της χώρας μας. Ωστόσο, δεν θεωρούν πως οι συνέπειες θα είναι ιδιαίτερα ικανοποιητικές για την επίλυση κοινωνικών θεμάτων: όπως είναι, για παράδειγμα, το κυκλοφοριακό, για το οποίο πιστεύουν περισσότερο ότι η Ολυμπιάδα δεν θα συμβάλει θετικά στη διευθέτησή του.<p>
 Σε αρκετές ερωτήσεις οι απαντήσεις δόθηκαν σε πενταβάθμια κλίμακα (όπου το 1 αντιστοιχεί στο καθόλου, 2-λίγο, 3-μέτρια, 4-πολύ, 5-πάρα πολύ). <p>
 Αποτιμώντας τη στελέχωση της Ολυμπιάδας, φαίνεται να δυσπιστούν ως προς την αξιοκρατική στελέχωσή της. «Μέτριος» είναι ο βαθμός ανάπτυξης των τομέων του Ολυμπιακού Συστήματος σε ό,τι αφορά τα διοικητικά, τα οργανωτικά, τα διαχειριστικά, την ασφάλεια, την υποδομή, τους εθελοντές και τα οικονομικά, υποδηλώνοντας την ανεπάρκειά τους. Από τη μετριότητα ξεφεύγουν μόνο οι τομείς των αθλητικών και των δημοσίων σχέσεων οι οποίοι εμφανίζουν καλύτερη εικόνα.<p>
 Βρίσκουν ότι την Ολυμπιάδα επηρεάζει «πολύ» η ολοκλήρωση των έργων υποδομής, η ικανότητα των αθλητικών στελεχών, τα χρονικά περιθώρια, τα οργανωτικά προβλήματα και τα προβλήματα ασφάλειας που υπάρχουν σε μια τέτοια διοργάνωση.<p>
 Αναλύοντας τις επωφελείς επιδράσεις για τη χώρα μας από τη διοργάνωση, θεωρούν ότι θα επηρεάσει «πολύ» τομείς όπως η ανάπτυξη του τουρισμού (από πολύ ώς πάρα πολύ με μέσο όρο 4, 21 στα πέντε), οι διεθνείς σχέσεις (ομοίως 4, 11/5) και η ανάπτυξη του πρωταθλητισμού (4, 24/5). Αντίθετα «μέτρια» θα επιδράσει σε τομείς όπως η ποιότητα ζωής (3, 47/5), η καταπολέμηση της ανεργίας (3, 40/5) και της εγκληματικότητας (2, 65/5).<p>
 Ως γεγονός, την Ολυμπιάδα την εκλαμβάνουν μάλλον ως αθλητικό, διεθνές και πολιτιστικό θέμα και σε μικρότερο βαθμό ως οικονομικό ή πολιτικό, παρά την κριτική τους στάση απέναντι στο θεσμό.<p>
 Επιμερίζοντας το βαθμό ευθύνης στη διοργάνωση δίνουν ιδιαίτερο βάρος στην Ελληνική Επιτροπή των Ολυμπιακών Αγώνων και στο υφυπουργείο Αθλητισμού, θεωρώντας ότι έχουν «μεγάλη έως πολύ μεγάλη» ευθύνη σε οικονομικό, οργανωτικό και διοικητικό επίπεδο. Μέτρια έως μεγάλη ευθύνη βαραίνει ακόμη τη ΔΟΕ και το υπουργείο Πολιτισμού με την ομώνυμη γενική γραμματεία του. Σε μικρότερο βαθμό -μέτριο- ευθύνη φέρουν οι αθλητικές ομοσπονδίες και οι αθλητικοί σύλλογοι, και σε ακόμη μικρότερο βαθμό έως καθόλου τα ιδιωτικά γυμναστήρια. <p>
 Στον «Αθήνα 2004» δίνουν το προβάδισμα της ευθύνης κυρίως σε ό,τι αφορά την υλοποίηση των έργων υποδομής, ενώ στα ΤΕΦΑΑ αποδίδουν ευθύνες σε ό,τι αφορά το αθλητικό μέρος της διοργάνωσης.<p>
 Χωρίς τις επιμέρους διακρίσεις ευθύνης ανά τομέα, συνολικά είναι το υφυπουργείο Aθλητισμού αυτό που καταλαμβάνει την πρώτη θέση στο βάθρο της ευθύνης σε σύγκριση με όλους τους εμπλεκόμενους φορείς (μεγάλη έως πολύ μεγάλη με 4, 19 μέσο όρο στα πέντε), με την Επιτροπή Ολυμπιακών Αγώνων να ακολουθεί σε απόσταση αναπνοής (4, 14/5) και το υπουργείο Πολιτισμού στην τρίτη θέση (3, 97/5). <p>
 Γίνεται έτσι σαφής η έμφαση που προσδίδουν στις κρατικές αρχές σε σχέση με τη διοργάνωση και τη διεξαγωγή των αγώνων, κάτι που αφήνει να διαφανεί μια έλλειψη εμπιστοσύνης στη φερεγγυότητα άλλων, ιδιαίτερα προβεβλημένων φορέων... <p>
 Σε ποιο βαθμό είναι ικανοποιημένοι από διάφορους παράγοντες; Μόνο η προετοιμασία των αθλητών τούς ικανοποιεί επαρκώς, σε βαθμό άνω του μετρίου. Κατά τα άλλα φαίνονται απογοητευμένο. Ολοι οι υπόλοιποι τομείς, όπως είναι η πορεία της διοργάνωσης των Ολυμπιακών Αγώνων μέχρι σήμερα, ο τρόπος στελέχωσης των φορέων διοργάνωσής τους, ο βαθμός υλοποίησης των ολυμπιακών έργων, ο βαθμός ετοιμότητας της ελληνικής πολιτείας στη διοργάνωσή τους, ο βαθμός αποδοχής της ακολουθούμενης Ολυμπιακής πολιτικής από τους εμπλεκομένους στη διοργάνωση Οργανισμούς Τοπικής Αυτοδιοίκησης, η αξιοποίηση των αθλητικών στελεχών και των γυμναστών στη διοργάνωση και η ακολουθούμενη Ολυμπιακή πολιτική τους ικανοποιούν σαφώς λιγότερο και πάντα κάτω του μετρίου. Μάλιστα, η ικανοποίησή τους από την αξιοποίηση των γυμναστών στη διοργάνωση είναι τόσο μικρή που αφήνει να διαφανεί ίσως κάποιο παράπονο.<p>
 Αξιόλογο είναι επίσης πως ενώ σε συντριπτικό ποσοστό της τάξης του 89, 2% θεωρούν πως το υψηλό έως πολύ υψηλό επίπεδο ανάπτυξης της χώρας που αναλαμβάνει τους Ολυμπιακούς Αγώνες είναι σημαντικός παράγοντας για την επιτυχία τους, ωστόσο περισσότεροι από τους μισούς (51, 7%) αναγνωρίζουν ότι το επίπεδο ανάπτυξης της Ελλάδας είναι μεσαίο. Παρά το ότι, όπως προαναφέραμε, η συντριπτική πλειονότητά τους (94, 6%) επιθυμεί τη διεξαγωγή τους στη χώρα μας... <p>
 Ας δούμε όμως ποιοι πήραν μέρος στην έρευνα. Το 70% όσων απάντησαν προέρχονται από τη Γυμναστική Ακαδημία (ΤΕΦΑΑ) και το 30% είναι στελέχη αθλητικών συλλόγων, σωματείων ή ομοσπονδιών. Πρόκειται για άτομα ανώτατου μορφωτικού επιπέδου, καθώς το 67, 3%, σχεδόν οι δυο στους τρεις, έχουν μόρφωση ΑΕΙ. Σε μεγάλο ποσοστό, επίσης (70%), έχουν άμεση σχέση με τον αθλητισμό καθώς αθλούνται οι ίδιοι. Μάλιστα οι μισοί από όλο το δείγμα αθλούνται από τρεις φορές τη βδομάδα μέχρι και καθημερινά (ο ένας στους πέντε). Αξίζει να αναφερθεί πως οι δυο στους πέντε, ποσοστό 40% κατοικούν εκτός Αθηνών... <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
