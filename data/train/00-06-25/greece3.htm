<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 25 Ιουνίου 2000

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Ηταν την πρώτη Μαρτίου του 1985, λίγους μήνες μετά τη γέννηση της Αθηνάς, όταν η μητέρα της, Χριστίνα Ωνάση, έγραψε ένα μήνυμα που πρώτη φορά δημοσιεύει η «Κ.Ε.». Η τελευταία φράση είναι ιδιαιτέρως δηλωτική για την επιθυμία της, που αφορά το μέλλον του νησιού.<p>
Η πρώτη «επαφή» της Αθηνάς με το Σκορπιό ήταν όταν ακόμη βρισκόταν στην κοιλιά της μητέρας της, το καλοκαίρι του 1984. Kοντά στη Xριστίνα ήταν ο Τιερί Ρουσέλ και ο γάλλος γυναικολόγος της. <p>
Από τότε, μέχρι σήμερα, οι επισκέψεις της Aθηνάς μετριούνται στα δάχτυλα.<p>
Οι άνθρωποι που έζησαν και στις χαρές αλλά και στις λύπες στο Σκορπιό, ευελπιστούν «να μην ακολουθήσει και το νησί την τραγική μοίρα της οικογένειας Ωνάση». Οταν το 1963 ο Ωνάσης κατέληξε να αγοράσει τον Σκορπιό, το νησί ήταν άγονο και δεν είχε καμία σχέση με αυτό που είναι σήμερα. <p>
Σύμφωνα με τα όσα καταγράφτηκαν στον τύπο της εποχής, ο Ωνάσης χρησιμοποίησε τη Μαρία Κάλλας με μια συναυλία που κανόνισε ο ίδιος στη Λευκάδα, προκειμένου να πεισθούν οι Λευκαδίτες και να υδρεύσουν το νησί.<p>
<b>«Mεγάλη αγάπη»<p></b>
* Τα μόνα κτίσματα που υπήρχαν τότε, ήταν το ροζ κτίριο (Pink House), το εκκλησάκι και μια αποθήκη στο λιμάνι. Μάθαμε ότι το «Pink House» πήρε το χρώμα των γαλλικών παραδοσιακών σπιτιών.<p>
* «Πολύ σύντομα μετά την απόκτησή του (του Σκορπιού), έγινε μία από τις μεγάλες του αγάπες. Σε κάθε ευκαιρία που παρουσιαζόταν πετούσε στο Ακτιο κι από κει με ταχύπλοο έφτανε στο νησί του. Ο ίδιος είχε φροντίσει για το πρασίνισμά του με δέντρα, φυτά, οπωροφόρα, διακοσμητικά, όχι μόνον από ελληνικά φυτώρια αλλά κυρίως από γαλλικά, που μεταφέρθηκαν με ειδικά ναυλωμένο πλοίο. Ο ίδιος επέβλεψε την κατασκευή του σπιτιού αλλά και των ξενώνων...», γράφει ο κ. Βλασσόπουλος.<p>
* Οταν ο Ωνάσης παντρεύτηκε την Τζάκι, της επέτρεψε να το διακοσμήσει όπως εκείνη ήθελε με τη βοήθεια ξένων ντεκορατέρ. Στο Σκορπιό μάλιστα, ο Ωνάσης μαζί με τον τότε γερουσιαστή των ΗΠΑ Τεντ Κένεντι κατέληξε στην τελική μορφή του προγαμιαίου συμβολαίου. Εκτός των άλλων, έμεινε στην ιστορία όχι μόνο για τα πλουσιοπάροχα γλέντια που έδινε εκεί, αλλά και για το πόσο δημοφιλής οικοδεσπότης των διάσημων καλεσμένων του ήταν.<p>
* Ο καπετάν Κώστας Αναστασιάδης, όταν τον ρωτήσαμε ποιο ήταν το πιο αγαπημένο μέρος του Ωνάση πάνω στο νησί, μας απάντησε: «Το "Χριστίνα"»... Σίγουρα ήξερε τι έλεγε, αφού αυτός ο άνθρωπος γνώρισε τον μεγιστάνα κι απ' την καλή αλλά κι απ' την ανάποδή του... «Εκεί ξυριζόταν, εκεί τα έκανε όλα», μας λέει.<p>
* Μετά το θάνατό του, διαμορφώθηκε το «Hill house», όπως και το «Master house», η πισίνα, το γήπεδο του τένις κ.λπ. Το σπίτι στο δάσος (Forest house) πήρε την τελική του μορφή από τη Χριστίνα με τέτοιον τρόπο, ώστε να μένουν εκεί τα παιδιά των φιλοξενουμένων του Σκορπιού. <p>
<b>Οι δημιουργοί<p></b>
Την «πινελιά» στο νησί έχουν αφήσει έπειτα από πρόσκληση της ίδιας ο αρχιτέκτονας Κώστας Βουτσινάς, αλλά και ο ζωγράφος Γιάννης Τσαρούχης.<p>
Οι ακριβοπληρωμένοι και διάσημοι πίνακες στους τοίχους των σπιτιών, τα αγαπημένα αντικείμενα της οικογένειας και οι οικογενειακές φωτογραφίες δίνουν τώρα μια νότα θλίψης στο σκηνικό του Σκορπιού. Τα φώτα δεν λαμπυρίζουν το ίδιο με την εποχή της δεκαετίας του '60. Και είναι άγνωστο αν το νησί ξαναζήσει τις παλιές του δόξες.<p>
Πάντως, όποια κι αν είναι η κατάληξη, οι βαρκάρηδες που ξεναγούν τους τουρίστες, ποτέ δεν θα ξεχνούν να τους λένε σε ποιο σημείο βρίσκονται θαμμένοι ο Αριστοτέλης, ο Αλέξανδρος και η Χριστίνα...<p>
<b>Eκτός η παλιά φρουρά<p></b>
Της <b>ΓEΩPΓIAΣ ΛINAPΔΟY<p></b>
Eζησαν χαρές και λύπες, άκουσαν τις φωνές του Aριστοτέλη Ωνάση και τα γέλια του Αλέξανδρου, υπέμειναν τα τερτίπια της Χριστίνας και αφουγκράζονταν το μωρουδίστικο κλάμα της Αθηνάς. <p>
Με περισσότερα από 30 χρόνια προϋπηρεσίας στο διάσημο νησί του Ιονίου, η Ολγα και ο Βίκτωρ Ροντίν, ο Παναγιώτης Σκληρός, ο Γιώργος Χατζητάκης και ο Φιλ. Φίλιππας, εξαναγκάστηκαν σε πρόωρη σύνταξη και απομάκρυνση.<p>
Η ελβετική εταιρεία «KPMG», όπως μας είπαν, που έχει αναλάβει την διαχείριση της περιουσίας της Αθηνάς, της μοναδικής κληρονόμου του Αριστοτέλη Ωνάση, τους απέλυσε για «οικονομικούς λόγους». Eτσι του είπαν.<p>
- «Εμείς αναστήσαμε τον Σκορπιό. Της Αθηνούλας το δωμάτιο εγώ το έφτιαξα. Και μας έδιωξαν εν ψυχρώ». <p>
Η Ολγα Ροντίν, προϊσταμένη οικονόμος του Σκορπιού, χρειαζόταν μόλις 75 ένσημα για να βγει στη σύνταξη. Μαζί της απολύθηκε και ο άντρας της ο Βίκτωρ.<p>
«Δεν μιλήσαμε τόσο καιρό, γιατί σεβόμασταν το όνομα του Ωνάση. Κόψανε κι από τους υπόλοιπους εργαζόμενους ένα ημερομίσθιο και τους είπαν ότι η Αθηνούλα θα βγάζει 12 εκατομμύρια παραπάνω το χρόνο από τη μείωση των μισθών», μας λέει.<p>
Ο πρόεδρος και διευθύνων σύμβουλος της «KPMG», Μάριος Κυριάκου,  όταν τον ρωτήσαμε για την κατάσταση, στον Σκορπιό, στο κείμενο που μας έστειλε, δεν αναφέρθηκε στις απολύσεις και περιέγραψε μια μάλλον ειδυλλιακή εικόνα:<p>
«Οι νέοι διαχειριστές, αναλαμβάνοντας τη διοίκησή του, σκύψανε με σεβασμό στο μύθο του νησιού, λειτουργώντας με κριτήρια πέρα από τους αριθμούς και τις στατιστικές, σεβόμενοι την ιστορία, το θρύλο του και νιώθοντας βαθιά μέσα τους την υποχρέωση συντήρησης αυτού του μοναδικού, από κάθε άποψη, περιουσιακού στοιχείου, μέχρις ότου η μοναδική απόγονος του Ωνάση αποφασίσει το πώς θα θελήσει να το χρησιμοποιήσει».<p>
- Ο Παν. Σκληρός δούλευε στο πλάι του Ωνάση από το 1965. Ξεκίνησε ως μηχανικός στη θαλαμηγό, την «Χριστίνα», και κατόπιν πήγε στον Σκορπιό:<p>
«Μας διώξαν σε μια νύχτα. Και στους εργάτες, είπαν να μη μας μιλάνε. Διώξανε εμάς, τους πιο παλιούς, και κρατήσανε τους βοηθούς μας. Δηλαδή, αν γίνει κάτι, το νησί δε μπορεί να δουλέψει», μας λέει θυμωμένα:<p>
- Eνας άλλος της «παλιάς φρουράς», ο Γιώργος Χατζητάκης, μάγειρας, που ήθελε ενάμιση χρόνο για τη σύνταξη, πιστεύει ότι:<p>
«Θα δημιουργηθούν πολλά προβλήματα με το πέρασμα του χρόνου. Αλλά, απ' ό,τι κατάλαβα, δεν το χρειάζονται το νησί, δεν τους ενδιαφέρει αν θα πάρει την κάτω βόλτα και θα σβήσει.»<p>
- Ο Κώστας Αναστασιάδης, ο καπετάνιος της θαλαμηγού «Χριστίνα», μας αποκαλύπτει ότι ο ίδιος, μαζί με τον Ωνάση, έψαχναν περίπου 3 χρόνια μέχρι να εντοπίσουν ένα νησί της αρεσκείας του.<p>
Aναρωτιέται για ποιο λόγο οι νέοι διαχειριστές διώξαν ακόμα και τα ζώα από το νησί (αγελάδες, πόνι, κότες, κουνέλια κ.λπ.).<p>
- Ισως ο Ωνάσης κάτι τέτοιο να μην το έκανε, καθώς, όπως περιγράφει στο βιβλίο του «Σελίδες μιας Ζωής», ένας στενός του συνεργάτης, ο Κώστας Βλασόπουλος, «ο ίδιος επέβλεψε την κατασκευή του σπιτιού και των ξενώνων και μία από τις φήμες που κυκλοφόρησαν ήταν πως οι μηχανικοί κι οι αρχιτέκτονες γκρέμισαν και ξανάχτισαν τρεις φορές τους στάβλους για τις αγελάδες και τ' άλλα κατοικίδια ζώα για να γίνουν όπως ήθελε».<p>
- Ο έλληνας κροίσος αποδείχθηκε διορατικός ακόμη και την ύστατη στιγμή της σύνταξης της διαθήκης του: <p>
Στο επίμαχο άρθρο 9 είχε εκφράσει την επιθυμία του για το μέλλον του Σκορπιού, στην περίπτωση που το νησί δεν διατηρηθεί ή δεν χρησιμοποιηθεί όπως αυτός θέλει:<p>
«...άλλως ορίζω όπως δωρηθούν αύται (νήσοι Σκορπιός και Σπάρτη) εις την Ολυμπιακήν Αεροπορίαν προς χρήσιν των υπαλλήλων αυτής ως θερέτρου και ιδίως παιδικών κατασκηνώσεων υπό την επωνυμία Δωρεά Αλέξανδρου ΩνάσηΣ <p>
»...Η προαναφερθείσα δωρεά εις την Ολυμπιακήν Αεροπορία υπόκειται εις τον εξής όρον: θα προσφερθεί η νήσος Σκορπιός πρώτον και κατά προτίμησην εις το Ελληνικόν Δημόσιον διά την χρήσιν ως θερέτρου του εκάστοτε αρχηγού του Ελληνικού κράτους υπό τον όρον ότι το Δημόσιον θα ανελάμβανε την συντήρησην αυτού...».<p>
- Σύμφωνα δε με πληροφορίες, στο μικροσκόπιο των νομικών συμβούλων της άλλης πλευράς, εξετάζονται όλες εκείνες οι νομικές λύσεις, ώστε η επιθυμία του έλληνα κροίσου να υλοποιηθεί στην περίπτωση που το νησί παραμεληθεί.<p>
 </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



