<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 25 Ιουνίου 2000</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Του ΔHMHTPH TΣIΟΔPA<p>
Σε αλλαγές σε επίπεδο οργανωτικών δομών κι όχι προσώπων έχει αποφασίσει να προχωρήσει τις επόμενες μέρες ο Κ. Καραμανλής. Υστερα από λίγες εβδομάδες όμως, μέσα στο καλοκαίρι, θα πραγματοποιηθούν και οι επίμαχες αλλαγές προσώπων. <p>
Στις συσκέψεις των τελευταίων ημερών διαμορφώθηκε το τελικό μοντέλο της Ν.Δ. το οποίο θα τεθεί προς έγκριση στη συνεδρίαση της Κεντρικής Επιτροπής του κόμματος την προσεχή Τρίτη. <p>
Το νέο «γαλάζιο» σύνθημα είναι: «περνάμε από τη συλλογική στην ατομική ευθύνη». Περιγράφει τη φιλοσοφία του νέου οργανωτικού σχήματος με στόχο τον καλύτερο συντονισμό και την αποτελεσματικότερη άσκηση αντιπολίτευσης, αλλά και την ουσιαστικότερη σύνδεση με τις τοπικές κοινωνίες. <p>
<b>Tι αποφασίστηκε<p></b>
Οι αλλαγές του «δεύτερου κύματος» που θ' ακολουθήσει θα έχουν ως κύριο στόχο την ανακατανομή της εσωκομματικής πίτας και την απορρόφηση των εσωκομματικών αντιδράσεων. Αυτά που έχουν αποφασιστεί είναι:<p>
<ul>
<li> Σε κεντρικό επίπεδο καταργείται το σχήμα των Ομάδων Κοινοβουλευτικού Εργου και αναβαθμίζεται ο θεσμός των τομεαρχών.<p>
<li> Κάθε βουλευτής και κάθε μέλος της Κεντρικής Επιτροπής αναλαμβάνει συγκεκριμένη κι εξειδικευμένη χρέωση (ΟΤΕ, ΟΓΑ, αποκρατικοποιήσεις κ.λπ.) και παρακολουθεί «στενά» τη λειτουργία του συγκεκριμένου τομέα και τις κυβερνητικές δραστηριότητες εκεί. <p>
<li> Τα παραπάνω στελέχη, συνεπικουρούμενα από ομάδα εξωκοινοβουλευτικών τεχνοκρατών, υπάγονται σε συγκεκριμένο τομέα, ο επικεφαλής του οποίου έχει την ευθύνη του συντονισμού τους.<p>
<li> Οι τομείς αναβαθμίζονται λειτουργικά, αποκτώντας γραμματειακή υποστήριξη. <p>
<li> Αναμορφώνεται η κεντρική οργάνωση του κόμματος και ο γενικός διευθυντής αποκτά αυξημένες αρμοδιότητες, πολλές εκ των οποίων ασκούνται σήμερα από το γραμματέα οργανωτικού. Πληροφορίες αναφέρουν ότι τη θέση του διευθυντή θ' αναλάβει ο Γ. Τουσιάκης.<p>
<li>Δημιουργούνται νέες γραμματείες (έχουν αποφασιστεί αυτές που αφορούν την προστασία του πολίτη και τα κοινωνικά θέματα).<p>
<li>Παράλληλα με τις αλλαγές σε κεντρικό επίπεδο έχει αποφασιστεί και η αλλαγή όλης της περιφερειακής δομής, στη διαμόρφωση της οποίας σημαντικό ρόλο έπαιξε ο γραμματέας πολιτικού σχεδιασμού Β. Μεϊμαράκης, απορροφώντας εσωκομματικούς κραδασμούς.<p>
<li> Δημιουργούνται πολιτικά και κοινωνικά συμβούλια σε κάθε δήμο κι όχι σε κάθε νομό, όπως ίσχυε μέχρι τώρα. Κάθε στέλεχος του συμβουλίου αναλαμβάνει συγκεκριμένη χρέωση για έναν τομέα δραστηριότητας (αθλητισμός, περιβάλλον κ.λπ.).<p>
<li> Συγχωνεύονται οργανωτικοί πυρήνες, όμως παραμένουν ως έχουν οι τοπικές επιτροπές. Το παραπάνω σημείο, όσο κι αν φαίνεται λεπτομέρεια, είναι εξαιρετικά σημαντικό εσωκομματικά, αφού οι συγχωνεύσεις τοπικών θα άλλαζαν τους συσχετισμούς στο συνέδριο.<p>
<li> Οι κατάλογοι εγγραφής νέων μελών μένουν ανοικτοί ώς το τέλος Οκτωβρίου και οι εσωκομματικές εκλογές για την ανάδειξη των συνέδρων γίνονται στο τέλος Νοεμβρίου-αρχές Δεκεμβρίου.<p>
<li> Γίνεται ηλεκτρονική διαδικτύωση όλων των οργανώσεων ώστε να υπάρχει ταχύτερη ενημέρωση και να μπει τάξη στο οργανωτικό χάος.<p></ul>
<b>Mετακίνηση Aρη<p></b>
Πολλά στελέχη της Ν.Δ., μολονότι δεν έχουν αντίρρηση ως προς τις παραπάνω αλλαγές, πιστεύουν ότι το σημαντικό κύμα αλλαγών θα είναι το δεύτερο στο οποίο ο Κ. Καραμανλής θα δείξει αν επιθυμεί να απαντήσει στο πολιτικό ζήτημα του τρόπου λήψης των αποφάσεων. <p>
Ο πρόεδρος πάντως δεν δείχνει διατεθειμένος στις αλλαγές να περιλάβει και τη δημιουργία πολιτικού συμβουλίου όπως έχει ζητήσει η Ντ. Μπακογιάννη. Πολλοί στη Ρηγίλλης θεωρούν ότι η λειτουργία του Π.Γ. θα σήμαινε ότι «ο αρχηγός μπαίνει υπό πολιτική επιτροπεία, κάτι που δεν πρόκειται να δεχθεί ο Καραμανλής». <p>
- Ωστόσο στον «ανασχηματισμό» σε κεντρικό επίπεδο θα επιχειρηθεί να μπουν στο παιχνίδι στελέχη που βρίσκονται εκτός, όπως ο Στ. Δήμας κι ο Μ. Λιάπης. <p>
Εκείνη την περίοδο επίσης πρέπει να αναμένεται η μετακίνηση του Α. Σπηλιωτόπουλου. Ο εκπρόσωπος της Ν.Δ. παραμένει στη θέση του προς το παρόν κι εφόσον τα πράγματα συνεχίσουν να είναι ήρεμα, θα τοποθετηθεί σε άλλο πόστο, παραμένοντας εκ των στενών συνεργατών του Κ. Καραμανλή.<p>
<b>KINHΣEIΣ K. MHTΣΟTAKH<p></b>
<b>Xωρίς άγχος
υπέρ Nτόρας<p></b>
TIΣ ΛIΓΟTEPΟ αγχωτικές στιγμές της πολυκύμαντης πολιτικής σταδιοδρομίας του είναι βέβαιο ότι περνά ο K. Mητσοτάκης. Πέρυσι είχε μπροστά του την εκλογή προέδρου της δημοκρατίας, στην οποία «έπαιζε» έστω και με μικρές πιθανότητες. Το σενάριο δεν «βγήκε» και, τώρα, δεν φαίνεται να προσδοκά τίποτα για τον εαυτό του. <p>
* Ολες οι φιλοδοξίες του περνούν μέσα από την πολιτική πορεία της Ντ. Μπακογιάννη, κατά πρώτο λόγο, και του Κυριάκου, που θα κάνει το ντεμπούτο του στις επόμενες εκλογές, κατά δεύτερον. Με βάση τα παραπάνω, ο πρώην πρωθυπουργός επικεντρώνει την παρουσία του σε γενικές πολιτικές παρεμβάσεις κι έχει αφήσει στην άκρη τα εσωκομματικά, αφήνοντας όλο το πεδίο ελεύθερο στη Ντόρα. <p>
Σ' αυτό το πλαίσιο άλλωστε μπορεί να ερμηνευθεί και η απουσία του από το έκτακτο συνέδριο, αλλά και το γεγονός ότι ο όρος «μητσοτακικοί» αντικαθίσταται σταδιακά με τον όρο «ντορικοί».<p>
* Δεν έχει περάσει, επίσης, απαρατήρητο το γεγονός ότι ο Κ. Μητσοτάκης μετά τις εκλογές είναι πολύ πιο σκληρός απέναντι στην κυβέρνηση απ' ό,τι πριν ( κριτική στο Γιώργο Παπανδρέου, στο Γ. Παπαντωνίου και στο θέμα των ταυτοτήτων). <p>
* Στελέχη προσκείμενα στην Ντ. Μπακογιάννη ερμηνεύουν αυτή την τακτική ως βοήθεια στην τομεάρχισσα Εξωτερικών, μέσω «καταμερισμού ρόλων». <p>
«H Ντόρα θα είχε μεγάλη δυσκολία να βγει εκσυγχρονιστικά στο θέμα των ταυτοτήτων, αν δεν έβγαινε ο Μητσοτάκης με σκληρή γραμμή» λένε χαρακτηριστικά. <p>
* Επίσης, ο «επίτιμος» θα συνεχίσει να αξιοποιεί τις σημαντικές διεθνείς διασυνδέσεις του, και για να παρακολουθεί από κοντά τις εξελίξεις φιλοδοξώντας ν' αναλάβει ρόλους (παρά τις διαψεύσεις η συζήτηση για την αποχώρηση Μιλόσεβιτς με μεσολάβηση Μητσοτάκη είχε ξεκινήσει -οι πληροφορίες λένε με πρωτοβουλία επιχειρηματιών), αλλά και για να βοηθήσει την κόρη του. <p>
* Πρόσφατα ο Κ. Μητσοτάκης έδωσε ραντεβού με τους εσωκομματικούς φίλους και αντιπάλους του, στο τακτικό συνέδριο της Ν.Δ. Ομως ο ίδιος δεν επιθυμεί να πρωταγωνιστήσει. Θα είναι ικανοποιημένος αν οι παρεμβάσεις του σ' όλη την προσυνεδριακή περίοδο βοηθήσουν την Ντόρα Μπακογιάννη να κερδίσει πόντους κι αν είναι δυνατόν ν' ανεβεί στο ψηλότερο σκαλί του βάθρου.<p>
Δ. TΣ.

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
