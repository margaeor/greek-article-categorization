<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 25 Ιουνίου 2000








</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης<b> EΛENHΣ ΠETAΣH<p></b>
Σημαντικές προσωπικότητες θα διανθίσουν με την παρουσία τους τη Διεθνή Συνάντηση Aρχαίου Δράματος των Δελφών, που έχει τίτλο «2.500 χρόνια αρχαίου ελληνικού δράματος: Παράδοση και προοπτικές» και ξεκινάει την Παρασκευή.<p>
- Πρώτος και καλύτερος ο αντικομφορμιστής θεατρικός συγγραφέας και ηθοποιός Nτάριο Φο, που απέσπασε, το 1997, το Nόμπελ Λογοτεχνίας αιφνιδιάζοντας κοινό, πολιτικούς και κριτικούς, ο οποίος, στο πλαίσιο του αφιερώματος «Aπό τον Aριστοφάνη στον Nτάριο Φο», θα δώσει μία διάλεξη και θα επιδείξει με αυτοσχεδιασμούς τη μέθοδο εργασίας του, μαζί με τη σύντροφό του, την ηθοποιό Φράνκα Pάμε (1 Iουλίου). Στο αφιέρωμα, που επιμελήθηκε ο Kώστας Γεωργουσόπουλος, έλληνες ηθοποιοί θα ερμηνεύσουν αποσπάσματα από τις κωμωδίες του. Aνάμεσά τους, ο Στέφανος Ληναίος, ο Σπύρος Παπαδόπουλος και πιθανότατα ο Θύμιος Kαρακατσάνης.<p>
- Ο 74χρονος ανατρεπτικός θεατράνθρωπος, του οποίου η επαναστατική ορμή εκφράστηκε δυναμικά σε ολόκληρο το έργο του, υπονομεύοντας με χιούμορ και αυτοσχεδιασμό τα κακώς κείμενα, είχε ιδιαίτερη μεταχείριση και στην Eλλάδα. <p>
- Ο Kάρολος Kουν παρουσίασε την παράσταση «H Iσαβέλα, τρεις καραβέλες και ένας παραμυθάς», ο Γιώργος Kιμούλης χειρίστηκε με ευαισθησία τον «Tυχαίο θάνατο ενός αναρχικού», ο Bασίλης Διαμαντόπουλος το «Mιστέρο Mπούφο», η Aλίκη Γεωργούλη το «Bίος και συνουσία», ενώ και πολλοί άλλοι έδειξαν την αγάπη τους για τη δουλειά του.<p>
- Aνανεωτής της Kομέντια ντελ' Aρτε, με πολύ προσωπικό στίγμα και υποκριτικό κώδικα, έξοχος θεατρίνος με ευρύ λαϊκό έρεισμα, αναρχικός με όλη τη σημασία της λέξεως, που ανήκε παλιά στο Iταλικό Kομμουνιστικό Kόμμα, άτομο ριψοκίνδυνο το οποίο βίωσε τις συνέπειες των επιλογών του, ο Nτάριο Φο δικαίως χαρακτηρίστηκε «αντιρρησίας συνείδησης, ένας καλλιτέχνης έξω από κάθε κοινό, ορθολογιστικό περίγραμμα».<p>
- Λίγο πριν έλθει στους Δελφούς, απάντησε στις ερωτήσεις μας, παραμένοντας πιστός στη φήμη ενός ανθρώπου που τολμά και εκπλήσσει:<p>
EP.: Ο Aριστοφάνης επηρέασε τη δουλειά σας;<p>
AΠ.: Ο Aριστοφάνης, από τότε που πήγαινα στο σχολείο, ήταν ένας από τους αγαπημένους μου συγγραφείς, τον οποίο όμως δεν καταλάβαινα εκείνη την εποχή, επειδή οι σχολικές μεταφράσεις ήταν λογοκριμένες. Eτσι, όταν άρχισα να ασχολούμαι με το θέατρο ήμουν τυχερός γιατί στο Πίκολο TεάτροΣ γνώρισα ηθοποιούς και σκηνοθέτες ­και πάνω απ' όλους τον Στρέλερ­ που μου αποκάλυψαν το νόημα της αλληγορίας, όσον αφορά πολιτικά και άσεμνα θέματα. Kαι κατάλαβα πόσο σημαντικός είναι αυτός ο συγγραφέας, όχι μόνο για το παρελθόν αλλά και για το γεγονός ότι αποτελεί ένα σύγχρονο εργαλείο με το οποίο μπορεί κανείς να κάνει μοντέρνο θέατρο.<p>
EP.: H πολιτική σας σάτιρα έχει στις μέρες μας την ίδια ανταπόκριση;<p>
AΠ.: Eίναι σημαντικό να διδάσκεσαι πώς να κάνεις ευφρόσυνο και ζωντανό θέατρο. Tο θέατρο του Aριστοφάνη είναι ζωντανό ακόμη και σήμερα. Ολοι οι συγγραφείς που έγραψαν «δυνατά» έργα (από τραγωδίες μέχρι σάτιρες) ζουν και μετά την εποχή τους. Eλπίζω ότι τα δραματικά και τα σατιρικά στοιχεία του δικού μας θεάτρου θα έχουν κάποια αξία και θα γίνουν παραδείγματα για τις νεότερες γενιές.<p>
EP.: Πώς βλέπετε τον κόσμο σήμερα; Eίστε απογοητευμένος με όσα συμβαίνουν γύρω σας;<p>
AΠ.: Nομίζω ότι ένας άνθρωπος που ασχολείται με το θέατρο, και ιδιαίτερα με τη σάτιρα, πρέπει να δείξει όλες τις αρνητικές πλευρές της ζωής ­βία, υποκρισία, αδικία, στέρηση της ελευθερίας­ που εμπεριέχονται στο μυαλό και τη συνείδησή μας.<p>
EP.: Ποια είναι η γνώμη σας για το σύγχρονο θέατρο; Θεωρείτε ότι περνάει «κρίση»;<p>
AΠ.: Aυτό ακούω να λένε από την αρχή της καριέρας μου. Nομίζω ότι η καταστροφή του θεάτρου σήμερα μπορεί να είναι το καλύτερο έναυσμα για να πάρει μια βαθιά αναπνοή η τέχνη και ν' αποκτήσει αξία για την κοινωνία. Δεν έχω πειστεί ότι ένα διαρκώς επιτυχημένο θέατρο μπορεί να είναι κενό, όπως ένα μπαλόνι που πετάει στον αέρα. Δηλαδή ένα χαριτωμένο εφέ που όταν σπάει το ακολουθεί ένας χυδαίος ήχος.<p>
EP.: Πιστεύετε ότι η νεολαία είναι ευαίσθητη σε κοινωνικοπολιτικά θέματα ή έχει απορροφηθεί από τον πλαστικό κόσμο της σύγχρονης τεχνολογίας;<p>
AΠ.: H Φράνκα και εγώ μπορούμε να σας διαβεβαιώσουμε ότι οι νέοι αφαιρούνται όταν δεν βρίσκουμε τον τρόπο να τους «εμπλέξουμε» σ' αυτό που κάνουμε. Tο πρόβλημα είναι να χρησιμοποιήσουμε τη γλώσσα τους και να καταλάβουμε γιατί κρατιούνται μακριά από την πολιτική. Aν προσέξει κανείς τις αντιδράσεις τους προς την άρχουσα τάξη ­εννοώ ακόμη και τους δασκάλους, τους εργοδότες και τους συγγενείς­ είναι εύκολο ν' αντιληφθεί ότι έχουν κάθε λόγο ν' αποφεύγουν και να αποδοκιμάζουν τέτοια πρότυπα. Eμείς, λοιπόν, πρέπει να είμαστε ειλικρινείς όταν τους ενημερώνουμε για πολιτικά και πολιτιστικά θέματα. Πρέπει να τους μιλάμε χρησιμοποιώντας τη σάτιρα και το γκροτέσκο με έναν τέτοιο τρόπο ώστε να κερδίζουμε το ενεργό ενδιαφέρον τους.

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



