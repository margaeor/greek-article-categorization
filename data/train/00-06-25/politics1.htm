<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 25 Ιουνίου 2000</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

H ένταξη της χώρας στην ΟΝΕ ήταν σημαντικότερο επίτευγμα από την ένταξη της χώρας στην ΕΟΚ. Αυτή είναι η άποψη του υπουργού Ανάπτυξης, Νίκου Χριστοδουλάκη, ο οποίος υποστηρίζει ότι ηθελημένα ή αθέλητα η Iεραρχία της Eκκλησίας προσπαθεί να διαδώσει ένα αίσθημα φόβου απέναντι σ' ένα υποτιθέμενο φαινόμενο δυτικοποίησης. <p>
Κατά τα λοιπά ο κ. Χριστοδουλάκης σημειώνει ότι το δεκαχίλιαρο που υποσχέθηκε προεκλογικώς η κυβέρνηση θα δοθεί σύντομα στους δικαιούχους. Kαι βεβαιώνει ότι δεν υπάρχει περίπτωση το κράτος να δώσει το 51% της ΔΕΗ.<p>
ΕΡ.: Λέγεται ότι είστε ο εμπνευστής της προεκλογικής ιδέας να δοθεί το δεκαχίλιαρο στους χαμηλόμισθους. Ο πρωθυπουργός το υποσχέθηκε, η κυβέρνηση όμως ακόμη δεν το έχει δώσει.<p>
ΑΠ.: Η ενίσχυση κατά 10.000 των χαμηλόμισθων ήταν μια πολιτική που σχεδιάστηκε με την ίδια λογική που είχε το ΕΚΑΣ. Οταν προετοιμάζαμε το μέτρο υπολογίσαμε ότι αυτό αφορά περίπου 250.000 με 300.000 εργαζόμενους και ότι θα κοστίσει 50 δισ. σε ετήσια βάση, ένα ποσό που μπορεί άνετα να αντέξει ο κρατικός προϋπολογισμός χωρίς να υπάρξει καμία επιδείνωση του ελλείμματος. Μπορεί να χορηγηθεί είτε με απ' ευθείας αφαίρεση των ασφαλιστικών εισφορών τη στιγμή της πληρωμής είτε με συνέχιση του σημερινού συστήματος είσπραξης και την επιχορήγηση των επιχειρήσεων που στη συνέχεια θα τη δίνουν στους ασφαλισμένους. Πιστεύω ότι αυτό είναι ένα τεχνικό θέμα που θα αντιμετωπιστεί. Η δέσμευσή μας θα υλοποιηθεί σύντομα.<p>
ΕΡ.: Γιατί όμως καθυστερεί η κυβέρνηση;<p>
ΑΠ.: Ο αρχικός σχεδιασμός προέβλεπε τη χορήγηση του δεκαχίλιαρου μετά την υπογραφή της εθνικής συλλογικής σύμβασης, η οποία υπεγράφη προσφάτως. Θεωρώ ότι βρισκόμαστε εντός των προθεσμιών που είχαμε θέσει.<p>
ΕΡ.: Μπήκαμε στην ΟΝΕ με πανηγυρικό τρόπο. Στην κοινωνία όμως δεν υπάρχει το ανάλογο πανηγυρικό κλίμα: Το χρηματιστήριο δεν πάει καλά, οι πολίτες ασχολούνται με το θέμα των ταυτοτήτων. Η ένταξη είχε προ πολλού προεξοφληθεί...<p>
ΑΠ.: Η ένταξη στην ΟΝΕ είναι μακρά διαδικασία με μεγάλη προοπτική. Ενα σημαντικό όφελος είχε αρχίσει να εμφανίζεται τα τελευταία δύο χρόνια. Είχαμε την πτώση των επιτοκίων, την αποκλιμάκωση του πληθωρισμού, τη συρρίκνωση των ελλειμμάτων και όλα αυτά επέδρασαν ευνοϊκά. Ενα μέρος του οφέλους ήδη έχει εισπραχθεί. Τα οφέλη της ΟΝΕ θα είναι μεγαλύτερα από την 1/1/2001 όταν θα εισαχθεί το ευρώ. Το κλίμα συναλλαγματικής βεβαιότητας που θα δημιουργηθεί θα επηρεάσει θετικά την οικονομία.<p>
ΕΡ.: Το κλίμα όμως στην Ελλάδα το διαμορφώνει η Eκκλησία και όχι η κυβέρνηση...<p>
ΑΠ.: Αδικεί η συγκυρία των θρησκευτικών εκδηλώσεων το επίτευγμα της ΟΝΕ. Είτε ηθελημένα είτε αθέλητα η ιεραρχία προσπαθεί να διαδώσει ένα αίσθημα γενικευμένης επιφύλαξης και φόβου απέναντι σ' ένα υποτιθέμενο φαινόμενο δυτικοποίησης. Ο ελληνισμός ποτέ δεν πέτυχε όταν η κοινωνική δραστηριότητα γινόταν μέσα σε κλίμα φόβου. Ο ελληνισμός είναι μια προωθητική δύναμη. Οσο περισσότερες ευκαιρίες έχει τόσο καλύτερα τα πηγαίνει. Το ρεύμα αντίθεσης στην ευρωπαϊκή οικοδόμηση δεν απηχεί τις απόψεις της πλειονότητας.<p>
ΕΡ.: Είναι σκοταδιστικό αυτό το ρεύμα αντίθεσης;<p>
ΑΠ.: Δεν θέλω να κάνω χαρακτηρισμούς. Θα κριθεί από το αποτέλεσμα. Πάντως όμως ο φόβος και η επιφύλαξη απέναντι στο καινούριο ψαλιδίζει τις δυνατότητες του ελληνισμού.<p>
ΕΡ.: Ο αρχιεπίσκοπος το είπε καθαρά: ο κίνδυνος για τη χώρα δεν προέρχεται πια από την Ανατολή, προέρχεται από τη Δύση.<p>
ΑΠ.: Ποτέ δεν υπήρξε κίνδυνος για την Ελλάδα από τη Δύση. Η Ελλάδα ήταν πάντοτε οργανικό τμήμα της Ευρώπης. Από την ίδρυση του ελληνικού κράτους, το όραμα των κορυφαίων του ελληνισμού, του Καποδίστρια, του Τρικούπη, του Βενιζέλου, ήταν να γίνει η Ελλάδα μέρος του ευρωπαϊκού γίγνεσθαι. Η Ελλάδα δεν έγινε ανεξάρτητη για να στραφεί στην Ανατολή, έγινε ανεξάρτητη για να παίξει ρόλο στα ευρωπαϊκά πράγματα. Δεν απελευθερωθήκαμε από τους Tούρκους για να ενταχθούμε στην Aνατολή.<p>
ΕΡ.: Δηλαδή ανάμεσα στο τουρκικό φέσι και στη λατινική τιάρα προτιμάτε την τιάρα...<p>
ΑΠ.: Εγώ προτιμώ έναν ελληνισμό υπερήφανο, μαχητικό, δημιουργικό, ο οποίος εγγράφει την παρουσία του στην ιστορική πορεία και ξεχωρίζει μέσα στην Eυρώπη και στον κόσμο.<p>
ΕΡ.: Η ένταξη στην ΕΟΚ το 1981 ή η ένταξη στην ΟΝΕ σήμερα ήταν πιο δύσκολο εγχείρημα;<p>
ΑΠ.: Σε συμβολικό επίπεδο η ένταξη στην ΕΟΚ ήταν ενδεχομένως πιο σπουδαία υπόθεση. Επί της ουσίας όμως η ένταξη στην ΟΝΕ είναι πολύ πιο σημαντική από την ένταξη στην ΕΟΚ. Οι λόγοι είναι δύο. Η ένταξη στην ΕΟΚ έγινε με πολιτικά κριτήρια και πολύ καλά έγινε τότε. Ο δεύτερος λόγος είναι ότι η Ελλάδα μπήκε στην ΕΟΚ με πολύ ελλιπή προετοιμασία. Αυτό δημιούργησε σοβαρά προβλήματα στην ανταγωνιστικότητα της οικονομίας τα οποία δημιούργησαν αμφισβητήσεις για τη σκοπιμότητα της ένταξης. Τροφοδότησαν κατά συνέπεια ένα αντιεοκικό πολιτικό ρεύμα το οποίο δεν ωφέλησε τελικώς τη χώρα. Αντιθέτως για την ΟΝΕ η προπαρασκευή ήταν πλήρης και σε πολλά μέτωπα. Εισερχόμαστε στην ΟΝΕ έτοιμοι από κάθε άποψη. Ο αντίκτυπος θα είναι σημαντικότερος απ' αυτόν της ένταξης στην ΕΟΚ.<p>
ΕΡ.: Καμία κοινωνία δεν μπορεί να πορευτεί χωρίς στόχους. Μετά την ΟΝΕ ποιος είναι ο στόχος;<p>
ΑΠ.: Ο στόχος πρέπει τώρα να είναι η σύγκλιση της ανταγωνιστικότητας. Για τις επιχειρήσεις και τους εργαζόμενους το πιο σημαντικό είναι η ενσωμάτωση της νέας τεχνολογίας σ' όλα τα επίπεδα. Χρειάζονται νέοι θεσμοί. Παλιότερα είχαμε το κράτος. Σήμερα οι νεοφιλελεύθεροι ζητούν πλήρη απελευθέρωση των αγορών. Πρόκειται για τα δύο άκρα. Πρέπει να φύγουμε και από τα δύο. Ούτε κρατισμός ούτε ασυδοσία των αγορών. Χρειαζόμαστε μια νέα αρχιτεκτονική της ανάπτυξης. Το κράτος θα έχει επιτελικό ρόλο, οι αγορές θα λειτουργούν όσο το δυνατόν πιο ελεύθερα, ταυτόχρονα όμως θα υπάρχουν και οι ενδιάμεσοι εποπτικοί μηχανισμοί. Εχουμε σχεδιάσει είτε την ενίσχυση είτε τη δημιουργία νέων ρυθμιστικών αρχών οι οποίες μπορούν να οδηγήσουν στα καλύτερα δυνατά αποτελέσματα. Ενα δημόσιο μονοπώλιο δεν πρέπει να μετατρέπεται σε ιδιωτικό μονοπώλιο. Απαιτούνται αλλαγές για να ενισχυθεί ο ανταγωνισμός, να διευρυνθεί η αγορά και να ωφεληθεί ο καταναλωτής.<p>
ΕΡ.: Χωρίς απώλεια θέσεων εργασίας;<p>
ΑΠ.: Ο ανταγωνισμός ποτέ δεν μείωσε τις θέσεις εργασίας. Είναι λάθος να πιστεύουμε ότι το κλειστό περιβάλλον ευνοεί την απασχόληση. Μην ξεχνάμε τι έγινε στον υπαρκτό σοσιαλισμό. Εκεί όλοι είχαν δουλειά. Επειδή όμως δεν υπήρχε ανταγωνισμός, τα προϊόντα δεν είχαν τύχη στις διεθνείς αγορές και όλο το σύστημα κατέρρευσε. Η μεγάλη γεννήτρια θέσεων εργασίας την επόμενη περίοδο θα είναι η ιδιωτική επιχείρηση.<p>
ΕΡ.: Αυτό που έχει πει η κυβέρνηση, ότι το 51% των μετοχών των δημόσιων επιχειρήσεων στο κράτος δεν είναι ταμπού, ισχύει και για τη ΔΕΗ;<p>
ΑΠ.: Για τη ΔΕΗ έχουμε πει ότι το κράτος θα έχει τουλάχιστον το 51%. Η ΔΕΗ δεν ιδιωτικοποιείται.<p>
ΕΡ.: Από την Ε.Ε. δεχόμαστε κριτική επειδή καθυστερούμε το πρόγραμμα των διαρθρωτικών αλλαγών. Υπάρχουν αντιστάσεις, κ. υπουργέ;<p>
ΑΠ.: Το 1998 και το 1999 η Ελλάδα έκανε διαρθρωτικές αλλαγές με μία πυκνότητα που είναι πρωτοφανής σε επίπεδο Ευρωπαϊκής Ενωσης. Τα δύο αυτά χρόνια η πρόσοδος των ιδιωτικοποιήσεων ξεπέρασε το 5% του εθνικού εισοδήματος. Αυτό δεν έγινε σε καμία άλλη χώρα. Βεβαίως υπάρχει ακόμη δρόμος. Αυτό θα τον διανύσουμε αξιόπιστα και αποτελεσματικά την επόμενη περίοδο.<p>
ΕΡ.: Προέρχεστε από την ανανεωτική αριστερά. Αυτές τις μέρες διεξάγεται το συνέδριο του ΣΥΝ. Πώς αξιολογείτε τις διεργασίες στο χώρο αυτόν;<p>
ΑΠ.: Η ανανεωτική αριστερά έχει προσφέρει πολλά στην κοινωνία. Ηταν η πολιτική δύναμη που πολύ νωρίς υιοθέτησε την αναγκαιότητα συμμετοχής της Ελλάδας στην Ε.Ε. και το είπε απερίφραστα. Εσωσε την ευρωπαϊκή ταυτότητα της ελληνικής αριστεράς. Σήμερα ο ΣΥΝ είναι μια χρήσιμη πολιτική δύναμη. Στην πορεία μας στην Ε.Ε. ο διάλογος με τον ΣΥΝ θα είναι εξαιρετικά χρήσιμος. Ολοι μπορούμε να συμπορευτούμε στο πλαίσιο μιας νέας ευρωπαϊκής αριστεράς. Πολλά από τα προβλήματα που έχει ο ΣΥΝ θέλω να ξεπεραστούν, ώστε να βαδίσουμε μαζί στην ευρωπαϊκή λεωφόρο.

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
