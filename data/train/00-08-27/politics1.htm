<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 27 Αυγούστου 2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



δημόσιος διάλογος για τις σχέσεις Kράτους και Eκκλησίας είναι αβαθής, ανιστόρητος, αθεολόγητος και αγεωγράφητος. Είναι απαραίτητο να υπάρξει ένα διάστημα απόλυτης σιγής και από τις δύο πλευρές».<p>
 Αυτό προτείνει ο πρώην υπουργός Ευάγγελος Βενιζέλος, ο οποίος σημειώνει ότι από την κυβέρνηση λείπει σήμερα ένας κεντρικός στόχος τύπου ΟΝΕ: «Ούτε το 2004 ούτε η ευρωπαϊκή ομοσπονδία έχουν αυτά τα προσόντα. Το βασικό ζητούμενό μας πρέπει να είναι η ανακατανομή του κοινωνικού πλούτου και ο μη αποκλεισμός».<p>
ΕΡ: Είστε ο συντάκτης του προεκλογικού προγράμματος του ΠΑΣΟΚ, όμως βρίσκεστε εκτός υπουργικού συμβουλίου. Η κυβέρνηση προχωρά βάσει εκείνου του προγράμματός της;<p>
ΑΠ: Οντως έχω αυτό το πλεονέκτημα: Να είμαι ο συντάκτης του προγράμματος και ταυτοχρόνως να έχω την άνεση να παρακολουθώ από κάποια απόσταση τον τρόπο με τον οποίο εφαρμόζεται. Πιστεύω ότι πρώτη και επείγουσα προτεραιότητά μας είναι η υποχρέωσή μας να δώσουμε μια απάντηση στο ερώτημα ποιος είναι ο βασικός προσανατολισμός της νέας τετραετίας. Η προηγούμενη περίοδος είχε το πλεονέκτημα να οργανώσει όλα τα επιμέρους θέματα γύρω από το στόχο της ΟΝΕ.<p>
ΕΡ: Λείπει, ο κινητήριος «μύθος»...<p>
ΑΠ: Δεν είναι εύκολο να βρεθεί σήμερα ένας εφάμιλλης αξίας στόχος. Ούτε το 2004 ούτε η προοπτική της ευρωπαϊκής ομοσπονδίας έχουν τα αντίστοιχα προσόντα. <p>
ΕΡ: Εχετε κάποια πρόταση;<p>
ΑΠ: Το βασικό ζητούμενο πρέπει να είναι η ανακατανομή του κοινωνικού πλεονάσματος. Πρέπει η πολιτική μας να εγγυάται και να εξασφαλίζει τον μη αποκλεισμό. Αυτό για τον άνεργο σημαίνει αγορά εργασίας, για το συνταξιούχο ένα επαρκές σύστημα ασφάλειας, για τον επιχειρηματία σημαίνει δυνατότητα πρόσβασης στα κοινοτικά προγράμματα και στην αγορά χρήματος. Ο καθένας να μπορεί να αναγνωρίσει τον εαυτό του μέσα στο σύνθημα του μη αποκλεισμού.<p>
ΕΡ: Αυτό που περιγράφετε παραπέμπει σε μια κυβέρνηση χωρίς σαφή ιδεολογία...<p>
ΑΠ: Αντιθέτως. Η πολυσυλλεκτικότητα δεν είναι ουδετερότητα.  Το γεγονός ότι ένα κόμμα μπορεί να ψηφίζεται και από εργαζόμενους και από εκπροσώπους του νέου κεφαλαίου δεν σημαίνει ότι έχει καταθέσει την ιδεολογική ταυτότητά του...<p>
ΕΡ: Ο συσχετισμός ποιον ευνοεί;<p>
ΑΠ: Οταν η κεντρική πρότασή σου βασίζεται στην ανακατανομή του πλούτου και στο μη αποκλεισμό τότε ο λόγος σου είναι βαθύτατα αριστερός, ενώ κανείς δεν μπορεί να σε κατηγορήσει ότι υπονομεύεις τη λειτουργία της αγοράς. Η νέα αντίληψη για την πολιτική έχει τις δικές της παραδοχές. Και δεν μπορεί να αναδεικνύεται ο άκομψος νεοφιλελευθερισμός σε συνώνυμο της νέας αντίληψης για την πολιτική.<p>
ΕΡ: Παρ' όλα αυτά, δεν μου είπατε αν η κυβέρνηση προχωρά...<p>
ΑΠ: Ενα από τα βασικά προβλήματα της αντιπροσωπευτικής δημοκρατίας είναι η τιμαριοποίησή της στα επιμέρους υπουργεία. Αυτό πλέον λειτουργεί ως φραγμός στη διατύπωση οριζόντιων πολιτικών που θα εκπέμπουν ένα ευκρινές και πολιτικό μήνυμα. Γι' αυτού του τύπου τις σύνθετες πολιτικές δεν έχουν ωριμάσει οι συνθήκες και δεν επαρκεί ο χρόνος των έξι μηνών.<p>
ΕΡ: Αρα δεν «βλέπετε» ανασχηματισμό στον ορίζοντα;<p>
ΑΠ: Τα περί ανασχηματισμού είναι δημοσιογραφικά στερεότυπα. Δεν μπορεί να γίνεται στα σοβαρά μια τέτοια συζήτηση ελάχιστους μήνες μετά τις εκλογές.<p>
ΕΡ: Αυτή τη βδομάδα ξεκινά η συζήτηση για την αναθεώρηση του συντάγματος...<p>
ΑΠ: Η αναθεώρηση είναι η πιο σημαντική θεσμική και πολιτική παρέμβαση που γίνεται από τη μεταπολίτευση. Κατά τη γνώμη μου, κακώς η δημόσια συζήτηση επικεντρώθηκε στο θέμα της εκλογής του προέδρου της Δημοκρατίας. Το θέμα αυτό δεν περιλαμβανόταν στις αρχικές προτάσεις που υπέβαλε το ΠΑΣΟΚ το 1995. Μετά τη συναινετική εκλογή του Κ. Στεφανόπουλου, θεωρήσαμε ότι πρέπει να αποσυνδεθεί η διαδικασία εκλογής του προέδρου από την απειλή διάλυσης της Βουλής. Η τελική στάση της Ν.Δ. στην επανεκλογή του κ. Στεφανόπουλου δείχνει ότι αυτό είναι και δυνατό και ευεργετικό για το πολιτικό κλίμα. Απορώ πώς είναι δυνατόν η Ν.Δ. να αρνηθεί να ψηφίσει τη διάταξη που προτείνουμε μετά τη στάση που τήρησε στην επανεκλογή του κ. Στεφανόπουλου.  Αλλωστε, εμείς προτείνουμε διαδοχικές ψηφοφορίες στις οποίες απαιτείται πάντοτε αυξημένη πλειοψηφία τουλάχιστον 180 βουλευτών, άρα συναίνεση μεταξύ κυβέρνησης κι αντιπολίτευσης χωρίς να προβλέπεται διάλυση της Βουλής. Εναπόκειται, λοιπόν, στα κόμματα να βρούν μια γενικής αποδοχής προσωπικότητα.<p>
ΕΡ: Μα υπάρχουν τέτοιες προσωπικότητες στην Ελλάδα;<p>
ΑΠ: Βεβαίως υπάρχουν.<p>
ΕΡ: Η ιστορία δείχνει ότι από το 1974 και μετά η λεγόμενη προοδευτική παράταξη δεν έβγαλε «δικό» της πρόεδρο Δημοκρατίας.<p>
ΑΠ: Δεν θα διέκρινα τους προέδρους με βάση την πολιτική καταγωγή τους. Ο πολιτικός λόγος του Κ. Στεφανόπουλου είναι προοδευτικότερος του πολιτικού λόγου πολλών στελεχών της λεγόμενης δημοκρατικής παράταξης.<p>
ΕΡ: Με την αναθεώρηση «χάθηκε» η ευκαιρία να χωριστεί το Kράτος από την Eκκλησία...<p>
ΑΠ: Υπερτονίζουμε τη σημασία του άρθρου 3 του συντάγματος που χαρακτηρίζει ως επικρατούσα θρησκεία τη θρησκεία της Ορθόδοξης Eκκλησίας,γιατί κατά τη γνώμη μου το βασικό αντικείμενο της διάταξης αυτής είναι να ρυθμίσει τις σχέσεις μεταξύ της Eκκλησίας της Ελλάδας και του Οικουμενικού Πατριαρχείου και τις σχέσεις μεταξύ της Eλληνικής Δημοκρατίας και του Οικουμενικού Πατριαρχείου και όχι να διαμορφώσει ένα συνταγματικό καθεστώς για την Eκκλησία της Ελλάδας, που θα είναι διαφορετικό αυτού που της προσδίδει ούτως η άλλως η ιδιότητά της ως υποκειμένου της θρησκευτικής ελευθερίας. Δεν είναι τυχαίο ότι κάθε φορά που υπάρχει μια σύγκρουση μεταξύ Kράτους και Eκκλησίας, το κράτος είναι αυτό που επικαλείται το άρθρο 3 προκειμένου να παρέμβει ρυθμιστικά, ενώ η Eκκλησία δεν επικαλείται την ιδιότητά της ως Eκκλησίας της επικρατούσας θρησκείας αλλά την ιδιότητά της ως υποκειμένου της θρησκευτικής ελευθερίας. Αν αυτό που λέω ισχύει, τότε πρέπει να γίνει κατανοητό ότι οι σχέσεις Kράτους-Eκκκλησίας θα είναι πάντοτε συνταγματικά ρυθμισμένες επειδή το σύνταγμα εγγυάται τη θρησκευτική ελευθερία. Δεν μπορεί το σύνταγμα να μένει αδιάφορο απέναντι στο θρησκευτικό φαινόμενο ούτε απέναντι στις διάφορες θρησκευτικές ομάδες και εκκλησίες, γιατί αυτές οι συσσωματώσεις είναι θεμελιώδη συστατικά της κοινωνίας των πολιτών.<p>
ΕΡ: Βλέπετε εκτόνωση;<p>
ΑΠ: Βλέπω με απόγνωση να διεξάγεται ένας διάλογος αβαθής, ανιστόρητος, αθεολόγητος και αγεωγράφητος. Θεωρώ λοιπόν ότι πρέπει αυτή η δημόσια αψιμαχία, αυτή η αψυχολόγητη και από ένα σημείο και μετά λίγο «παιδική» ανταλλαγή δηλώσεων ένθεν και ένθεν πρέπει να σταματήσει. Να υπάρξει ένα διάστημα απόλυτης σιγής και αυτό αφορά φυσικά και τον πολιτικό κόσμο και τον εκκλησιαστικό χώρο, έτσι ώστε μετά με σοβαρότητα να γίνει ένας διάλογος που θα λαμβάνει υπόψη όλες τις ιστορικές, εκκλησιολογικές, πολιτειολογικές και κοινωνιολογικές παραμέτρους που είναι αναγκαίο να ληφθούν υπόψη. Η δική μου συμβολή στο διάλογο αυτό είναι μια μεγάλη μελέτη που σύντομα θα κυκλοφορήσει σε βιβλίο. <p>
ΕΡ: Αν ισχύουν αυτά που είπατε, πώς εξηγείτε τη δραματικών τόνων αποστροφή του αρχιεπισκόπου στην επιστολή του προς τον προκαθήμενο των ελλήνων καθολικών ότι ο Κ. Σημίτης έχει σκοπό να θεμελιώσει ένα λαϊκό κράτος;<p>
ΑΠ: Η έννοια του λαϊκού κράτους είναι παρεξηγημένη. Λαϊκό κράτος δεν είναι το κράτος στο οποίο είναι σεβαστή η θρησκευτική ελευθερία. Λαϊκό κράτος δεν είναι το κράτος στο οποίο ο καθένας μπορεί να πιστεύει ό,τι θέλει. Στην Ευρώπη, ισχύει μόνο στη Γαλλία. Αλλη μορφή λαϊκού κράτους είναι η Τουρκία. Μπορεί να έχουμε ένα λαϊκό κράτος το οποίο παραβιάζει τη θρησκευτική ελευθερία όπως συμβαίνει με τα δικαιώματα του Οικουμενικού Πατριαρχείου στην Τουρκία, ενώ μπορεί να έχουμε ένα κράτος με κρατική θρησκεία, όπως είναι το Ην. Βασίλειο, στο οποίο υπάρχει πλήρης σεβασμός της θρησκευτικής ελευθερίας.<p>
ΕΡ: Τι τύπου κράτος έχουμε;<p>
ΑΠ: Ενα κράτος που ισχύει η θρησκευτική ελευθερία.<p>
ΕΡ: Με επικρατούσα θρησκεία...<p>
ΑΠ: Μα αυτό υπάρχει σε πάρα πολλές χώρες της Ευρώπης. Σε μερικές μάλιστα υπάρχει επίσημη θρησκεία. Σε μας είναι ευρύτατα αποδεκτό ότι η έννοια της επικρατούσης θρησκείας δεν ταυτίζεται με την έννοια της επίσημης θρησκείας, αλλά σημαίνει τη θρησκεία της πλειοψηφίας.


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
