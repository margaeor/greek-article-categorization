<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 27 Αυγούστου 2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



H πρωτοβουλία της κυβέρνησης να προσεγγίσει με νέο και συνολικό πνεύμα τις πολιτικές απασχόλησης αντιμετώπισε επικρίσεις και αντιφατικές κριτικές. Στην ουσία λειτούργησαν τα ακραία αντανακλαστικά πολιτικών και ιδεολογικών αντιλήψεων, όπου κάποιο άκρο διέγνωσε παυσίπονα, ανεπάρκεια, έλλειψη στρατηγικής αντίληψης και τόνισε την ανάγκη «ανατροπών», ενώ άλλο άκρο διέγνωσε νεοφιλελεύθερη επέλαση σε κεκτημένα και απάντησε με τη θέση «οι αλλαγές έξω από μένα».<p>
Kοινός παρονομαστής των δύο θέσεων είναι η απολυτότητα της άρνησης, η αδυναμία να δουν ότι το πρόβλημα της ανεργίας είναι σύνθετο, δεν λύνεται με «μονοδιάστατη σκέψη» οποιασδήποτε κατεύθυνσης, δεν λύνεται αφήνοντας κάποιους έξω από την ευθύνη της συμμετοχής στη λύση του προβλήματος.<p>
H νεοφιλελεύθερη κριτική, αλλά ακόμα και όσες φωνές θεωρούν ότι η «ανατροπή» αποτελεί τη «δυναμική απάντηση» σε κοινωνικά προβλήματα παραβλέπουν καίρια ζητήματα. Παραβλέπουν ότι οι εργασιακές σχέσεις βρίσκονται στην καρδιά των οικονομικών σχέσεων. Παραβλέπουν ότι η οργάνωση της εργασίας είναι ένα από τα πολλά στοιχεία που καθορίζουν τις επιδόσεις του παραγωγικού συστήματος. Παραβλέπουν, ότι ακριβώς γι' αυτό «ανατροπές» σε ένα περιβάλλον με τεχνολογικές, διαρθρωτικές και άλλες υστερήσεις κινδυνεύουν να μείνουν στον αέρα, χωρίς ουσιαστικό αποτέλεσμα. Στο πεδίο της εργασίας οι υπερβολές, τα λάθη και οι ψυχολογικοί ή ιδεολογικοί λεονταρισμοί πληρώνονται. Kαι το λογαριασμό τον πληρώνουν οι πιο αδύναμοι.<p>
Aκραίες παρεμβάσεις και απορυθμίσεις όπου έγιναν, αφενός μεν λειτούργησαν στο πλαίσιο ισχυρών τεχνολογικών και παραγωγικών δομών, και αφετέρου συνδέθηκαν με φαινόμενα ισχυρών κοινωνικών αντιθέσεων και αποκλεισμού. Ομως, το κοινωνικό πρότυπο στο οποίο προσβλέπει η Eυρώπη μετά τη Λισαβόνα, και που τέθηκε ως μείζων στόχος της κυβέρνησης για την τετραετία αυτή, βρίσκεται πολύ μακριά από τέτοιες επιλογές.<p>
Tο δεύτερο είδος κριτικής θα μπορούσε σε συμβατικούς όρους να χαρακτηριστεί «αριστερή». Mίλησε για «ριζικό αφανισμό των θεμελιωδών εργατικών κατακτήσεων και των κοινωνικών και δημοκρατικών δικαιωμάτων του ελληνικού λαού», για «παράδοση των εργατών στον οικονομικό ολοκληρωτισμό του ανταγωνισμού και των επιχειρήσεων», για «εργασιακό απαρτχάιντ», για «μεσαίωνα». H άρνηση οποιασδήποτε αλλαγής και η απόλυτη απουσία αναφοράς στους άνεργους καθιστά αυτές τις κριτικές συντηρητικές και επικίνδυνες. Συντηρητικές γιατί εκφράζουν την αποθέωση της ακινησίας και επικίνδυνες, γιατί έτσι οδηγούν με σίγουρο τρόπο στη μαζική ανεργία και στην παγίδευση της ανάπτυξης. Οδηγούν στην αδυναμία να παρακολουθήσει η ελληνική οικονομία τους μετασχηματισμούς, που σε παγκόσμια κλίμακα χαρακτηρίζουν τη μετατόπιση από το αναπτυξιακό πρότυπο της οικονομίας του 1950 και του 1960 στο πρότυπο της Nέας Οικονομίας ή όπως αλλιώς αυτή μπορεί να λεχθεί.<p>
Οι ναυπηγοί της Eρμούπολης του 19ου αιώνα αδυνατώντας να προσαρμοστούν στη ναυπήγηση ιστιοφόρων πλοίων που δημιούργησε η τεχνολογία του ατμόπλοιου δεν περιέσωσαν την προσωπική και συλλογική τους ευημερία. Aπλώς, σταδιακά έσβησαν, και χρειάστηκε πάνω από ένας αιώνας για να ξαναβρεί η οικονομία εκεί το δρόμο της ανάπτυξης. Aν αντί να μείνουν στον «κεκτημένο τρόπο παραγωγής», επετύγχαναν να προσαρμοστούν, θα διατηρούσαν το κεκτημένο βιοτικό επίπεδό τους και θα το βελτίωναν και δεν θα χρειαζόταν να μεταναστεύσουν ή να ερημώνεται η περιοχή.<p>
Συχνά γίνεται αναφορά σε «κεκτημένα δικαιώματα». Tα κεκτημένα δικαιώματα είναι πολύ σημαντικό στοιχείο από κοινωνική σκοπιά. Δυστυχώς, υπάρχουν μόνο όταν είναι κανείς εργαζόμενος. Οι νέοι που ψάχνουν απασχόληση, οι άνεργες γυναίκες άνω των 30, που διεκδικούν ένα ικανοποιητικότερο προσωπικό ή οικογενειακό επίπεδο ζωής, οι απολυμένοι από τομείς και επιχειρήσεις οι οποίες αδυνατούν να επιβιώσουν στο νέο ανταγωνιστικό περιβάλλον, το μόνο κεκτημένο που έχουν είναι το επίδομα ανεργίας, η δυνατότητα κατάρτισης με την αγωνία να βρουν δουλειά, η αβεβαιότητα για το μέλλον, η αγωνία μη μείνουν για πολύ έξω από την παραγωγική διαδικασία. Tο κεκτημένο αυτών των ανθρώπων πρέπει να ανατραπεί. H ανεργία να χτυπηθεί. Σίγουρα όχι με μείωση των κεκτημένων όσων εργάζονται. Aλλωστε κάτι τέτοιο δεν θεωρώ ότι θα δημιουργούσε στα σοβαρά τις θέσεις απασχόλησης που χρειάζονται. Mε αλλαγές όμως που δίνουν νέο ισοδύναμο περιεχόμενο σε κεκτημένα σε όσους εργάζονται και σε όσους αναζητούν εργασία.<p>
H απάντηση στο πρόβλημα είναι η ικανότητα διαχείρισης των αλλαγών πάνω στη βάση αξιών και σχέσεων, που ενώ θα προσαρμόζουν τους θεσμούς και τις ρυθμίσεις σε αυτό που έχει ανάγκη η σημερινή λειτουργία της ανάπτυξης, στην ουσία θα διατηρούν ισχυρή και αλώβητη την ουσία των πραγμάτων.<p>
H τεράστια ανάπτυξη της χρονικής περιόδου του 1950-74 στην Eυρώπη και αλλού δεν επιτεύχθηκε διατηρώντας τις σχέσεις, τους θεσμούς και τις αντιλήψεις του 1920. Mια τέτοια ακαμψία δεν θα επέτρεπε ποτέ να επιτευχθεί καμία πρόοδος ούτε στην ευημερία, ούτε σε κανένα κεκτημένο. Οπως χαρακτηριστικά λέει ο Di Lampedusa στο «Γατόπαρδο», «όλα θα μείνουν όπως είναι, ενώ όλα θα έχουν αλλάξει». Γι' αυτό ούτε οι ισχύοντες, ούτε οι επιδιωκόμενοι θεσμοί, και ρυθμίσεις είναι αυτοσκοπός. Ολα αυτά εξυπηρετούν, όταν δένουν με το συνολικότερο περιβάλλον και επιτρέπουν την κατάκτηση στόχων και κοινωνικών αξιών. Οταν αυτό δεν συμβαίνει, όλα όσα πριν ήταν χρήσιμα, μετατρέπονται σε παγίδα.<p>
Γι' αυτό οι πιο δυναμικές οικονομίες στο παγκόσμιο σύστημα είναι αυτές που πετυχαίνουν τη σταθερότητα της θέσης τους μέσα από την ανανέωση. Μια σταθερότητα της ουσίας, των στόχων, των αξιών μέσα από την ανανέωση των εργαλείων και των μέσων. Κάνοντας πάλι αναφορά στον Di Lampedusa, «αν τα πράγματα θέλουμε να μείνουν όπως είναι, τότε πρέπει να αλλάξουν».<p>
Η σταδιακή αύξηση της ανεργίας είναι η πέτρα που προπορεύεται της κατολίσθησης. Γι' αυτό και σημασία δεν έχει να καταλάβουμε όταν θα είναι πλέον αργά με ποιες νέες πρακτικές, νέους θεσμούς και νέες αντιλήψεις πρέπει να προχωρήσουμε, γιατί τότε αυτό το «νέο» θα είναι ανίκανο να λειτουργήσει ως ζωογόνος δύναμη. Η ιεραρχία της ανάπτυξης, και κατ' επέκταση η παγκόσμια ιεραρχία της ευημερίας, ιστορικά προσδιορίστηκαν από την ικανότητα των κοινωνιών να μετασχηματίζονται, να κατανοούν πώς λειτουργεί η ανάπτυξη και πώς και σε ποιο χρονικό σημείο πρέπει να αξιοποιηθούν οι νέες ευκαιρίες.<p>
Στόχος δεν είναι λοιπόν η απορύθμιση, ή κάποια από τις τερατώδεις εκφράσεις με τις οποίες χαρακτηρίστηκαν οι προτάσεις. Στόχος είναι, με όλες τις υστερήσεις και τις αδυναμίες που υπάρχουν, να πετύχει η Ελλάδα το μετασχηματισμό της, να πετύχει στη δημιουργία ενός νέου κοινωνικού κράτους στο περιβάλλον της Νέας Οικονομίας. Ενα από τα πολλά και αναγκαία εργαλεία γι' αυτό είναι και η «δυναμική ενεργοποίηση της αγοράς εργασίας».<p>
Η επιτυχία ή η αποτυχία του εγχειρήματος δεν εξαρτάται μόνο ή κυρίως από το κράτος. Πολύ περισσότερο εξαρτάται από τις ικανότητες λειτουργίας και δράσης όλων των παραγόντων του συστήματος, που και αυτές έχουν τα όριά τους. Ορια που ό,τι και να γίνει, μπορεί πάλι να μην απαλείψουν όλο το πρόβλημα. Ζητούμενο είναι, όμως, όλοι να φτάσουμε στα όρια των όσων είμαστε πράγματι σε θέση να πετύχουμε. Να μην παγιδευτούμε στην αδράνεια, στην αναποτελεσματικότητα, αλλά ούτε και σε σπασμωδικές κινήσεις, χωρίς ευρύτερους στόχους, στρατηγική θεώρηση και συνεκτικότητα.<p>
Οι 520 χιλ. άνεργοι και οι οικογένειές τους είναι παντελώς αδιάφοροι στις ιδεοληψίες, τα προσχήματα, τα κομματικά παιχνίδια. Το μόνο στο οποίο προσβλέπουν είναι υπευθυνότητα, συναίνεση, αποφάσεις. Οι νέοι που τελειώνουν το λύκειο ή το πανεπιστήμιο επίσης. Πρέπει να προσδιορίσουμε τι δεσμεύσεις αναλαμβάνει ο καθένας. Η κυβέρνηση, οι εργοδότες, οι εργαζόμενοι. Και ακόμα τι θυσίες πρέπει να κάνουμε για να πετύχουμε την αντίστροφη μέτρηση στην ανεργία. Η ισορροπία σε μία νέα σχέση είναι επίσης κρίσιμο στοιχείο της επιτυχίας. Η διαχείριση της αλλαγής πρέπει να εξασφαλίζει την προστασία του κοινωνικού στοιχείου με μορφή δυναμική και όχι με τη μορφή της άμυνας, όπως τα επιδόματα ανεργίας και κοινωνικής πρόνοιας. Αυτά θα είναι το ύστατο όπλο σε όλη αυτή τη διαδικασία.<p>
Αν κυβέρνηση, εργαζόμενοι, επιχειρήσεις, μέσα από αρτηριοσκληρωτικές, εγωιστικές ή άλλες εμμονές δεν πετύχουμε την επίπονη διαδικασία της παραγωγικής αναδιάρθρωσης, αν οι κομματικές ή οι «προοδευτικές αρνήσεις ή καταγγελίες» κρατούν την οικονομία δεμένη στα πρότυπα του 1980 ή και στα σημερινά, τότε είναι πράγματι σίγουρο ότι θα βρεθούμε μπροστά σε φαινόμενα συνεχούς κοινωνικής υστέρησης, αυξημένης ανεργίας και αναπτυξιακής καχεξίας. Ακόμα και τότε, η ελληνική κοινωνία πάντως ούτε στο «μεσαίωνα», ούτε στο «απαρτχάιντ» δεν κινδυνεύει να βρεθεί. Διαθέτει πολλές υγιείς δυνάμεις, που θα την κρατήσουν δεμένη στον αστερισμό της δημιουργικής τροχιάς στην οποία κινείται τα τελευταία χρόνια. Αυτό που δεν χρειάζεται όμως να συμβεί, είναι στο μεταξύ να περάσουν από το καθαρτήριο της ανεργίας μερικές δεκάδες χιλιάδες νέοι και νέες, μέχρι να κατανοήσουμε τι νέες αποφάσεις, πολιτικές, θεσμούς και ρυθμίσεις πρέπει να επιδιώξουμε.


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
