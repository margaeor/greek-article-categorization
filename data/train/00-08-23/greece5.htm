<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 23 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΠΡΕΣΠΕΣ<p>
 Αποστολή Tου ΣΑΚΗ ΑΠΟΣΤΟΛΑΚΗ<p>
 Ω</b>ς έργο ζωτικής σημασίας, τόσο για τη ζωή των κατοίκων όσο και για την ανάπτυξη

της ευρύτερης περιοχής των Πρεσπών, χαρακτηρίζεται η πλωτή πεζογέφυρα που εγκαινίασε χθες στη Μικρή Πρέσπα ο υπουργός ΠΕΧΩΔΕ Κώστας Λαλιώτης.<p>
 Το έργο είναι συγχρόνως και αποτέλεσμα της ομοφωνίας που υπήρξε σχετικά με την

αναγκαιότητά του, σε πολιτικό, νομαρχιακό και τοπικό επίπεδο, όπως υπογράμμισε

και ο βουλευτής Φλώρινας της Ν.Δ. Νίκος Κορτσάρης.<p>
 «Η Ελλάδα δεν τελειώνει στις Πρέσπες, αλλά αρχίζει εδώ», δήλωσε ο υπουργός ΠΕΧΩΔΕ, σημειώνοντας ότι το έργο είναι συμβολικό: «Συνδέει το όνειρο με την πραγματικότητα, ενώνει ιστορικές εποχές, πολιτισμούς και ανθρώπους και ανταποκρίνεται στις προσδοκίες και ελπίδες των κατοίκων, αλλά, κυρίως, των παιδιών του Αγίου Αχιλλείου και της Πρέσπας. Η πολιτεία έκανε το έργο σε χρόνο-ρεκόρ και τώρα όλοι το θαυμάζουμε. Θα συμβάλει στην ανάπτυξη της περιοχής και συνδυάζει προοπτικές και τις ελπίδες των ανθρώπων που ζουν εδώ».<p>
 Ο Κώστας Λαλιώτης ανακηρύχθηκε επίτιμος δημότης του Δήμου Πρεσπών και οι κάτοικοι τον υποδέχθηκαν με λουλούδια.<p>
 Ο βουλευτής του ΠΑΣΟΚ Γιώργος Λιάνης είπε ότι η πεζογέφυρα ενώνει το σύγχρονο με το παλιό, αλλά μέσω του υπουργού ζήτησε από την κυβέρνηση να μην ξεχάσει και τα άλλα προβλήματα των κατοίκων της περιοχής, όπως είναι το εισόδημα των αγροτών κι ένας ασφαλής δρόμος που θα συνδέει τις Πρέσπες με τη Φλώρινα. Ο περιφερειάρχης Δυτικής Μακεδονίας Αρης Παπαδόπουλος σημείωσε ότι είναι ένα έργο το οποίο θα έχει αντοχή στο χρόνο και θα είναι φιλικό προς το περιβάλλον.<p>
 Την παράσταση έκλεψε η μικρή Ντάνα, από το νησάκι του Αγίου Αχιλλείου, που κρύφτηκε στην αγκαλιά του Κ. Λαλιώτη και τον ευχαρίστησε με τα παιδικά της μάτια. Είναι το κοριτσάκι που είχε ζητήσει από τον πρωθυπουργό Κώστα Σημίτη να

γίνει η γέφυρα, διότι το χειμώνα η ίδια και οι υπόλοιποι μαθητές είτε αποκλείονταν είτε περπατούσαν πάνω στην παγωμένη λίμνη για να πάνε στο σχολείο.<p>
 Η πλωτή πεζογέφυρα είναι μια υπερσύγχρονη, στο είδος της, κατασκευή, με αδρανή

και φιλικά προς το περιβάλλον υλικά. Εχει μήκος 630 μέτρων, πλάτος 3 μέτρων και συνδέει το φυλάκιο της Κούλας με το νησάκι του Αγίου Αχιλλείου. Αντέχει μέχρι και 3.000 άτομα ταυτόχρονα, χρειάστηκαν μόνο λίγοι μήνες για να στηθεί και το κόστος της ανέρχεται σε 640 εκατομμύρια δραχμές. Το συνολικό βάρος της πλησιάζει τους 300 τόνους, έχει ενσωματωμένα δίκτυα αγωγών, είναι εξοπλισμένη με δέστρες για το δέσιμο σκαφών και στις δύο άκρες της, είναι εφοδιασμένη με μεταλλικά κιγκλιδώματα ασφαλείας και με φωτιστικά στοιχεία για να φωτίζεται τη

νύχτα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
