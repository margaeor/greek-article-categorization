<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 23 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Μ</b>ια συνομιλία με τον Κιάνου Ριβς φαίνεται πως δεν είναι ό,τι πιο εύκολο... Αυτό

τουλάχιστον είναι το συμπέρασμα του συντάκτη του περιοδικού «Ρόλινγκ Στόουνς» Κρις Χιθ, μετά τη συνάντησή του με το δημοφιλή γοητευτικό ηθοποιό που θα δούμε

προσεχώς σε πέντε νέες ταινίες - και αργότερα στα δύο σίκουελ του «Matrix».<p>
 «Μοιάζει να καταβάλλει τεράστιες προσπάθειες προκειμένου να είναι ευγενικός...». Οσο για τις απαντήσεις του σε ερωτήματα του τύπου «γιατί παίζεις; » ή «θα ήθελες να γράψεις και να σκηνοθετήσεις; », ακολουθεί...άκρα του τάφου σιωπή, που καταλήγει συνήθως σε λακωνικές απαντήσεις ή απλώς σε ένα ξερό όχι... «Πες μου κάποια πράγματα για τον εαυτό σου που να είναι αληθινά...» τον προτρέπει ο Χιθ. Ο Ριβς νιώθει άβολα και καθυστερεί χαρακτηριστικά μέχρις ότου απαντήσει απλώς: «Γεννήθηκα στη Βηρυτό, στο Λίβανο...». Ο πατέρας του ήταν Κινεζο-χαβανέζος, η μητέρα του Βρετανή. Και ο ίδιος ένα πολύ κλειστό παιδί...<p>
 Αν όμως ο αινιγματικός Ριβς είναι φειδωλός στις απαντήσεις για τον εαυτό του, όπως εξάλλου υποδηλώνει και ο τίτλος της συνέντευξης στο γνωστό αμερικανικό περιοδικό («Ο σιωπηλός άνδρας - το αίνιγμα του Κιάνου Ριβς»), σε κάποιες περιπτώσεις είναι απροσδόκητα αποκαλυπτικός. Οπως, ας πούμε, όταν αναφέρεται στο προ δωδεκαετίας τροχαίο με τη μηχανή του...Ο 23χρονος τότε Kαναδός ηθοποιός, που μόλις είχε αρχίσει να διακρίνεται στο Χόλιγουντ, μπήκε απότομα σε μια επικίνδυνη στροφή, με αποτέλεσμα να χτυπήσει άσχημα και να του αφαιρεθεί η σπλήνα. Μια κάθετη ουλή στο στομάχι θα του υπενθυμίζει για πάντα αυτό που ο ίδιος χαρακτηρίζει «μια δαιμονική κούρσα». «Θυμάμαι πως έλεγα στον εαυτό μου: Τώρα θα πεθάνω...», λέει.<p>
 Παραδόξως αποκαλυπτικός είναι και για τον πατέρα του, που, λίγο πριν η οικογένειά του πάει να ζήσει μόνιμα στο Τορόντο, τους εγκατέλειψε... «Εχουμε να μιλήσουμε από τότε που ήμουν 13...». Το 1994 έπιασαν τον πατέρα του με μεγάλες ποσότητες ηρωίνης και κοκαΐνης. Καταδικάστηκε σε 10 χρόνια φυλακή. Τον

επηρέασε η έλλειψή του; «Με πολλούς και διαφορετικούς τρόπους...Νιώθω πάντα το κενό».<p>
 Δεν μοιάζει ωστόσο να του κρατα κακία... «Είναι η δική του ζωή. Ελπίζω να 'ναι

καλά. Ο, τι κι αν σημαίνει αυτό...».<p>
 Μία από τις ταινίες στην οποία προσεχώς θα τον δούμε είναι το «The Gift» του Σαμ Ρέιμι, που έγραψε ο Μπίλι Μπομπ Θόρντον. Σε αντίθεση με τους προηγούμενους

ρόλους του, εδώ ο Ριβς καλείται να παίξει τον κακό που δέρνει τη γυναίκα του (Χίλαρι Σουάνκ). «Φοβερή εμπειρία! » Για μήνες προσπαθούσε να μπει στο πετσί του ρόλου. «Ηθελα να καταλάβω τον τρόπο σκέψης αυτών των ανθρώπων. Περιπλανήθηκα στην Τζόρζια με φορτηγό, άλλαξα λουκ και συνάντησα έναν τύπο σ' ένα μπαρ που στο τέλος της βραδιάς έσπασε στο ξύλο την κοπέλα του μπροστά σε όλους μας...». Παραδέχεται πως αυτό τον βοήθησε, αν και εύχεται να μην είχε συμβεί... Ωστόσο, βρίσκει πως το όλο θέμα «έχει πλάκα...Εκεί που νόμιζες πως εγώ δεν βγάζω τέτοιο θυμό, σου βγαίνει ένας άλλος εαυτός...».<p>
 Αν και το «Speed» υπήρξε η πρώτη μεγάλη επιτυχία του, ο ίδιος φαίνεται να μην το εκτιμά και τόσο. «Θυμάμαι πως κατά τη διάρκεια των γυρισμάτων διάβαζα Αμλετ». Τι μας λέει αυτό για την ταινία; «Πως δεν είναι Σέξπιρ! » Κάποτε ερμήνευσε στο σανίδι τον Αμλετ. Ομως «όσο κι αν τον πλησιάζεις ερμηνευτικά, αυτός απομακρύνεται...».<p>
 Μία από τις λιγότερο γνωστές ιδιότητες του Ριβς είναι αυτή του μπασίστα. Το συγκρότημά του μάλιστα, οι «Dogstar», μόλις έβγαλαν το πρώτο τους άλμπουμ στην

Αμερική: Tο «Happ yending». Είναι χόμπι γι' αυτόν; «Παίζουμε ως συγκρότημα, γράφουμε μουσική, προσπαθούμε να βγάζουμε δίσκους, πληρωνόμαστε. Είναι αυτό χόμπι; Εντάξει, είμαι ένας επαγγελματίας χομπίστας! »<p>
 Ο θάνατος του αγαπημένου του φίλου Ρίβερ Φίνιξ από ναρκωτικά τον τάραξε πολύ, ωστόσο η στάση του για τα ναρκωτικά δεν φαίνεται να έχει αλλάξει: «Σε βοηθούν να βλέπεις τα πράγματα πιο καθαρά ή τουλάχιστον έχεις αυτή την αίσθηση. Βγάζουν στην επιφάνεια μια πλευρά της ψυχής σου...Μια πλευρά πιο σκοτεινή ή πιο φωτεινή...». Παραδέχεται ωστόσο πως υπήρξαν στιγμές που έφτασε στ' άκρα. «Πάντως, δεν πήρα πολλά ναρκωτικά στη ζωή μου...».<p>
 Μιλά με ενθουσιασμό για το «Matrix». Σύντομα θα ξεκινήσει το δεύτερο και το τρίτο σίκουελ, για το οποίο απαιτούνται 4 μήνες ασυνήθιστης και απαιτητικής εκπαίδευσης και ένας χρόνος γυρίσματα. Στα σίκουελ, οι ιδιαίτερες ικανότητες του ήρωα που εντυπωσίασαν στο πρώτο Matrix πολλαπλασιάζονται. «Θα μπορώ να μάχομαι ταυτόχρονα με πέντε άτομα! Και οι χαρακτήρες εδώ θα μπορούν να πετάνε!

Η αντιπαράθεση θα γίνεται ακόμα και με τα μάτια! »<p>
 Ο Ριβς ακόμα οδηγεί τις μηχανές του, «αναζητώντας την κάθαρση...». Θα ξανακάνει κι άλλες «δαιμονικές κούρσες»; «Ισως μου μένουν μια-δυο ακόμη», λέει

χαμογελώντας. Ποια είναι η χαρά τού να πηγαίνεις γρήγορα; «Η ελευθερία! » Ελευθερία από τι; «Από το να πηγαίνεις υπερβολικά αργά»...<p>
 ΕΠΙΜΕΛΕΙΑ:<b> ΕΥ. ΒΕΝΑΡΔΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
