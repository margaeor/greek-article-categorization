<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 23 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου <b>KΩN. ΛAMΠPΟY<p></b>
 Ευοίωνες προοπτικές και σημαντικές επενδυτικές ευκαιρίες χαρακτηρίζουν την αγορά ακινήτων της Πάτρας, καθώς η ύφεση που παρατηρείται στην περιοχή τα τελευταία χρόνια έχει οδηγήσει τις τιμές σε ιδιαιτέρως ελκυστικά επίπεδα.<p>
 Από το 1998, οπότε άρχισε να κοπάζει η οικοδομική ανάπτυξη που ξεκίνησε με ταχύτατους ρυθμούς μετά τους σεισμούς του 1993, η αγορά ακινήτων της αχαϊκής πρωτεύουσας παρουσίασε έντονα πτωτική τάση. Εκπρόσωποι της τοπικής κτηματαγοράς υποστηρίζουν, ωστόσο, ότι το 2000 θα είναι η τελευταία χρονιά ύφεσης και από το 2001 θα αρχίσει και πάλι νέα περίοδος ανάπτυξης. <p>
 Οπως επισημαίνουν μεσίτες που δραστηριοποιούνται στην αχαϊκή πρωτεύουσα, η πορεία της αγοράς ακινήτων της Πάτρας ακολούθησε έντονα ανοδική τάση μετά τους

σεισμούς του '93, όταν δόθηκαν σημαντικές κρατικές επιχορηγήσεις με αποτέλεσμα

μεγάλα ποσά να δαπανηθούν για αγορά ή ανέγερση ακινήτων. Αυτό προκάλεσε ανοδική τάση της αγοράς τόσο σε επίπεδο ιδιωτικών επενδύσεων (αγορά ή ανέγερση) όσο και σε επιχειρηματικό επίπεδο, μέσα από τη δημιουργία πολλών νέων εταιρειών. <p>
 Η άνοδος των τιμών συνεχίστηκε μέχρι τα τέλη του '98, ενώ από τις αρχές του '99 άρχισε φάση σημαντικής κάμψης. Ειδικά, μετά το περσινό καλοκαίρι σημειώθηκε με γρήγορους ρυθμούς νέα επιδείνωση και παρατηρήθηκε περιορισμένη ζήτηση για αγορά μικρών διαμερισμάτων για την κάλυψη των αναγκών για φοιτητική

στέγη.<p>
 Μετά την έντονα ανοδική πενταετία από το 1993 έως το 1998 και την εδώ και δύο χρόνια ύφεση, εκτιμάται ότι από την επόμενη χρονιά θα αρχίσει σταδιακά η ανάκαμψη της αγοράς. <p>
 Την ίδια περίοδο τα μεγάλα έργα που εκτελούνται στην περιοχή θα είναι πλέον σε

πλήρη εξέλιξη, όπως η ζεύξη Ρίου-Αντιρρίου, το Νέο Λιμάνι των Πατρών, καθώς και η κατασκευή της Περιφερειακής Οδού Πατρών, η οποία θα δημιουργήσει τις προϋποθέσεις για την ανέγερση μεγάλων καταστημάτων σε κομβικά σημεία.<p>
 Σημαντική παράμετρος είναι επίσης ο μικρός αριθμός μεγάλων εμπορικών και ψυχαγωγικών πάρκων, ειδικά σε σχέση με το μέγεθος της πόλης, που έχει οδηγήσει

αρκετές μεγάλες επιχειρήσεις στην πραγματοποίηση ή το σχεδιασμό σημαντικών επενδύσεων στην περιοχή. Η γεωγραφική θέση της Πάτρας σε συνδυασμό με τη διεξαγωγή των Ολυμπιακών Αγώνων του 2004 αναμένεται επίσης να οδηγήσουν σε επενδύσεις για τη δημιουργία ξενοδοχειακών μονάδων, εκθεσιακών και συνεδριακών

κέντρων.<p>
 Οπως επισημαίνει ο κ. Κωνσταντίνος Κοπανιτσάνος, εκτιμητής-σύμβουλος ακινήτων,

οι βασικότεροι λόγοι που θα οδηγήσουν την τοπική αγορά ακινήτων σε τροχιά ανάπτυξης είναι οι ακόλουθοι: <p>
 * Η προγραμματισμένη αύξηση των αντικειμενικών αξιών θα έχει συνέπεια την αύξηση του πληρωτέου φόρου και συνεπώς του κόστους μεταβίβασης. Aρα, αναμένεται να υπάρξει άμεση δραστηριοποίηση από υποψήφιους αγοραστές, προκειμένου να αποφύγουν περιττά έξοδα.<p>
 * Η ολοκλήρωση του Νέου Λιμένα της Πάτρας, το ήδη υπάρχον και η γεωγραφική θέση της πόλης προκαλούν το ενδιαφέρον πολλών επιχειρηματικών ομίλων για σοβαρότατες επενδύσεις στο νομό Αχαΐας.<p>
 * Στο πλαίσιο της διεξαγωγής των Ολυμπιακών Αγώνων του 2004, το οδικό δίκτυο του νομού Αχαΐας βελτιώνεται σημαντικά και μειώνεται ουσιαστικά η απόσταση των

Πατρών από την Αθήνα. Η ολοκλήρωση της Εθνικής Οδού που θα περνάει περιμετρικά

της Πάτρας ευνοεί την αποσυμφόρηση κομβικών δρόμων στο κέντρο της πόλης και την ευρύτερη περιοχή, προκαλώντας μια ιδιαίτερη εμπορική αναβάθμιση.<p>
 * Η δημιουργία του Πολιτικού Αεροδρομίου διεθνών προδιαγραφών διαμορφώνει ένα σκηνικό πρόσφορο για νέες επιχειρηματικές δραστηριότητες ιδιαίτερα σε ανεκμετάλλευτες περιοχές.<p>
 * Η Γέφυρα Ρίου-Αντιρρίου δημιουργεί νέες προοπτικές, καθώς η Πελοπόννησος θα πάψει να είναι αποκομμένη από την ηπειρωτική Ελλάδα. <p>
 * Η απαλλοτρίωση 1.240 στρεμμάτων στην περιοχή Χαλανδρίτσα, 20 χλμ. από το κέντρο της Πάτρας, δίνει την προοπτική δημιουργίας ενός υπερσύγχρονου αυτοκινητόδρομου, που θα μπορεί να φιλοξενήσει αγώνες ακόμα και της Φόρμουλα 1. Aμεσο αποτέλεσμα, η εγκατάσταση μεγάλων ξενοδοχειακών μονάδων οι οποίες θα επηρεάσουν σημαντικά τις τιμές των γειτονικών ακινήτων.<p>
 * Η αναβάθμιση του ιστορικού εμπορικού κέντρου της Πάτρας, με την επιδοτούμενη

αναπαλαίωση πολλών νεοκλασικών κτιρίων, δημιουργεί νέα αισθητική στην πόλη που

θα επηρεάσει την αγορά και τη μίσθωση ακινήτων.<p>
 * Η συγκέντρωση μεγάλων πανελλαδικών και πολυεθνικών αλυσίδων και εταιρειών δημιουργεί ένα αυξανόμενο μισθωτικό ενδιαφέρον για ακίνητα όλο και μεγαλύτερων

διαστάσεων.<p>
 * Η Πάτρα, ως μεγαλύτερη πόλη της Πελοποννήσου, φιλοξενεί πλήθος κρατικών και ιδιωτικών εκπαιδευτικών φορέων, όπου σπουδάζουν χιλιάδες νέοι απ' όλη τη χώρα.<p>
 * Η ανακήρυξη της Πάτρας ως Πολιτιστικής Πρωτεύουσας της Ευρώπης για το 2006 αναμένεται επίσης να δώσει επιπλέον ώθηση στην τοπική αγορά.<p>
 Οι τιμές των ακινήτων<p>
 Παρά την ύφεση που επικρατεί στην αγορά ακινήτων της Πάτρας και τη μεγάλη πτώση των τιμών από τα τέλη του 1998 και μετά, υπάρχουν αρκετές περιοχές στην αχαϊκή πρωτεύουσα όπου οι τιμές παραμένουν υψηλές.<p>
 <b>–ΔΙΑΜΕΡΙΣΜΑΤΑ<p></b>
 Σε ό,τι αφορά τα διαμερίσματα, ξεχωρίζουν οι περιοχές του Πελεκάνου (παραθαλάσσια περιοχή), η πλατεία Υψηλών Αλωνιών και η Αρόη, χωρίς αυτό να σημαίνει ότι δεν υπάρχουν και άλλες αξιόλογες περιοχές ή ανάλογου επιπέδου τμήματα άλλων περιοχών.<p>
 Οι περιοχές αυτές ξεχωρίζουν διότι συνδυάζουν κατά περίπτωση τις εξής παραμέτρους: <p>
 1. Mικρή απόσταση από το κέντρο της πόλης (έως δυόμισι χιλιόμετρα).<p>
 2. Aξιόλογη θέα (προς θάλασσα, βουνό, πλατεία ή κάποιο ποικιλόμορφο ανοικτό πεδίο).<p>
 3. Kτίρια υψηλών προδιαγραφών.<p>
 4. Kαλύτερη πολεοδομική διάταξη.<p>
 ΠΕΛΕΚΑΝΟΣ Διαθέτει άριστη πολεοδομική διάταξη και πολλές νεόκτιστες οικοδομές.

Η παραλία διαμορφώθηκε πρόσφατα και διαθέτει μαρίνα με σκάφη αναψυχής, χώρους με πολύ πράσινο, αμφιθέατρο και άριστο νυχτερινό φωτισμό. <p>
 ΠΛΑΤΕΙΑ ΥΨΗΛΩΝ ΑΛΩΝΙΩΝ Πρόκειται για την πλησιέστερη στο κέντρο δημοφιλή περιοχή και μία από τις ωραιότερες πλατείες της Ελλάδας. Λίγα μόλις βήματα από

το κέντρο της πόλης, ουσιαστικά καταργεί την ανάγκη χρήσης μέσων μεταφοράς.<p>
 ΑΡΟΗ Βασικό πλεονέκτημα της περιοχής, αφού είναι χτισμένη πάνω σε λόφους, είναι η δυνατότητα εύρεσης διαμερισμάτων με πανοραμική θέα προς την Πάτρα και κατ' επέκταση προς τον Πατραϊκό Κόλπο. Διαθέτει πολλές νεόκτιστες οικοδομές.<p>
 <b>ΚΑΤΑΣΤΗΜΑΤΑ - ΓΡΑΦΕΙΑ<p></b>
 Το τμήμα της Πάτρας που παρουσιάζει τη μεγαλύτερη εμπορική δραστηριότητα και που φιλοξενεί τα περισσότερα γραφεία και καταστήματα της πόλης εξαπλώνεται από

την οδό Γούναρη μέχρι την οδό Αράτου.<p>
 Ακριβότερα είναι τα ακίνητα που έχουν πρόσοψη σε κάποια πλατεία (π.χ. Βασιλέως

Γεωργίου Α', Βασιλίσσης Ολγας) ή βρίσκονται επί κεντρικών δρόμων (π.χ. Μαιζώνος, Γούναρη, Κορίνθου) και ιδιαίτερα αυτά σε κεντρικούς κόμβους. <p>
 Τις ψηλότερες τιμές συναντά κανείς στην οδό Μαιζώνος, μεταξύ πλατείας Βασ. Γεωργίου Α' και πλατείας Βασ. Ολγας. Οι τιμές σε αυτή την περιοχή φτάνουν μέχρι και τα 2, 7 - 3, 2 εκατ. δρχ./τ.μ. Aλλοι δρόμοι που παρουσιάζουν υψηλό εμπορικό ενδιαφέρον με τιμές από 1, 0-2, 5 εκατ. δρχ./τ.μ. είναι η οδός Αγ. Νικολάου, η Ρήγα Φεραίου και η Κορίνθου. <p>
 TIMEΣ AKINHTΩN ΣTHN ΠATPA*<p>
 Eίδος ακινήτουΠεριοχή - ΟδόςAξία (δρχ./τ.μ.) <p>
 ΔιαμερίσματαΠελεκάνος (πρόσοψη) 400.000-450.000<p>
 ΔιαμερίσματαΠελεκάνος (παραλία) 320.000-370.000<p>
 ΔιαμερίσματαΠλατεία Yψηλών Aλωνιών (πρόσοψη) 400.000-450.000<p>
 ΔιαμερίσματαΠλατεία Yψηλών Aλωνιών (πλησίον πλατείας) 330.000-370.000<p>
 ΔιαμερίσματαAρόη320.000-370.000<p>
 ΓραφείαAπό Γούναρη έως Aράτου400.000-450.000<p>
 KαταστήματαMαιζώνος2.700.000-3.200.000<p>
 KαταστήματαAγίου Nικολάου1.000.000-2.500.000<p>
 KαταστήματαPήγα Φεραίου1.000.000-2.500.000<p>
 KαταστήματαKορίνθου1.000.000-2.500.000<p>
 Πηγή: Kοπανιτσάνος - Mεσιτική Aκινήτων<p>
 * Οι τιμές αφορούν καινούργιες κατασκευές<p>

<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
