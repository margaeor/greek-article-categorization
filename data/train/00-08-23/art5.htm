<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 23 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>να φάντασμα στοιχειώνει το Ιντερνετ σχεδόν από τη γέννησή του. Πρόκειται για το πασίγνωστο σάιμπερσεξ και τις ερωτικές σελίδες του Διαδικτύου, που απειλούν

να αμαυρώσουν τη φήμη του. Σύμφωνα μάλιστα με μια ομάδα ερευνητών και θεραπευτών, δημιουργείται μια στρατιά «χρηστών», εθισμένων στον ηλεκτρονικό έρωτα. Ανοίγουν κλινικές αποτοξίνωσης από το σάιμπερσεξ, ενώ το φαινόμενο δεν αφήνει και την πολιτική ανεπηρέαστη, με τον Τζορτζ Μπους Tζούνιορ να δηλώνει πως θα «καθαρίσει» το Ιντερνετ. <p>
 To φαινόμενο, το οποίο έχει ίσως υπερδιογκωθεί, έχει φιλοξενηθεί επανειλημμένως στα πρωτοσέλιδα του αμερικανικού Tύπου. Οπως αναφερόταν σε άρθρο της «Ντέιλι Νιους», τον περασμένο μήνα, χιλιάδες σύζυγοι και υπάλληλοι έχουν εθιστεί στο σάιμπερσεξ, το οποίο αναδεικνύεται σε εξασθενημένη φαντασίωση, που σκουριάζει γάμους, καταστρέφει καριέρες και αφήνει απομονωμένα

και ντροπιασμένα θύματα. Τουλάχιστον 12 εκατομμύρια άνθρωποι χρησιμοποιούν το γουέμπ για ικανοποίηση, που περιλαμβάνει από ερωτικές φωτογραφίες μέχρι το τσάτινγκ, την «ψιλοκουβέντα», που πολλές φορές καταλήγει σε μια απομίμηση καλωδιωμένου σεξ. <p>
 Εάν κάποιος αναλογιστεί ότι μεταξύ όσων σερφάρουν υπάρχουν τόσα μοναχικά και απομονωμένα άτομα, απογοητευμένα από τις σχέσεις τους, ή που απλώς αρχίζουν να

εξερευνούν τη σεξουαλικότητά τους, δεν είναι δύσκολο να καταλάβει ότι η χρήση του Διαδικτύου, με σκοπό τη σεξουαλική ικανοποίηση, προκαλεί ενοχές.<p>
 Και στο σημείο αυτό, μπαίνει ξανά στην ιστορία το κέρδος. Το σεξ πουλάει. Και εάν οι δουλειές μιας επιχείρησης δεν σχετίζονται με την πώληση σεξ, τότε, σίγουρα, υπάρχει έτοιμη αντισέξ αγορά. Το τελευταίο διάστημα πληθαίνουν οι κατήγοροι του σάιμπερσεξ που ισχυρίζονται ότι κάποιοι από τους ανθρώπους που ασχολούνται με αυτό χρήζουν ειδικής θεραπείας, ώστε να απεξαρτηθούν.<p>
 Ωστόσο, υπάρχει μεγάλη απόσταση μεταξύ ειδικών και επιχειρηματιών. Για παράδειγμα, εάν κάποιος επισκεφθεί κάποια σάιτ-κλινικές με σκοπό την απεξάρτηση, θα κληθεί να πληρώσει 75 τουλάχιστον δολάρια ανά 60 λεπτά. Και παρά το γεγονός ότι οι μέθοδοι απεξάρτησης δεν επικαλούνται κάποια ηθική ατζέντα, στην πραγματικότητα, οι οδηγίες του παραπέμπουν στη χριστιανική κοσμοθεωρία. <p>
 Ο εθισμός, σύμφωνα με τις πλέον σύγχρονες θεωρίες, προκαλείται όχι μόνο από συγκεκριμένες κακόφημες ουσίες, αλλά και από την αντίδραση που δημιουργούν σε περιοχές του μυαλού κάποιες διεγερτικές απολαύσεις. Νευρωτική συμπεριφορά είναι δυνατόν να προκληθεί τόσο από τα ναρκωτικά και το αλκοόλ, όσο και από κάθε δραστηριότητα που προκαλεί ικανοποίηση. Οι άνθρωποι μπορούν να δημιουργήσουν αυτή τη χημική ορμή, ψωνίζοντας, τρέχοντας, παίζοντας βίντεο γκέιμ, τζογάροντας, ή ακόμη διαβάζοντας. Ενώ, μεταξύ των δραστηριοτήτων που προσφέρουν ικανοποίηση, τίποτα δεν μπορεί να συγκριθεί με το σεξ. Εξάρτηση είναι οτιδήποτε δημιουργεί καταναγκασμό στη συμπεριφορά ενός ατόμου ή σύγχυση στη ζωή του. Είναι σχετικά εύκολο να διαγνωστεί όταν πρόκειται για αλκοόλ ή ναρκωτικά, όμως, δεν μπορεί κάθε συνήθεια να θεωρηθεί εθισμός. Ενα από τα κριτήρια είναι και το κατά πόσο αυτή στιγματίζει το άτομο που την έχει.<p>
 «Αυτό που ακούω περισσότερο είναι ότι οι άνθρωποι νιώθουν ενοχές», λέει ο Ντεμπ Λιβάιν, συγγραφέας του βιβλίου, «Η χαρά του σάιμπερσεξ». Αφού κλείσει ο υπολογιστής, κυρίαρχο είναι το συναίσθημα της έλλειψης αυτοσεβασμού. Αυτό το συναίσθημα κυριαρχεί για λίγο, καθώς μετά, κυρίαρχη γίνεται ξανά η ανάγκη.<p>
 Ωστόσο, τι θα συνέβαινε εάν προσεγγίζαμε το σάιμπερσεξ ως κάτι καλό, που προσφέρει διασκέδαση; Η έλλειψη αυτοεκτίμησης θα εμφανιζόταν; Η ερώτηση είναι ακαδημαϊκή, καθώς ζούμε σε μία εποχή, κατά την οποία κάθε σεξουλική επιλογή, πέρα από τη μονογαμία, είναι κατακριτέα. Πάντως, είναι πιθανό ότι ο εθισμός στο σάιμπερσεξ και γενικότερα, τα σεξουαλικά συμπλέγματα, είναι ενός είδους αντίδραση σε ένα κοινωνικό περιβάλλον, που παθολογικοποιεί την επιδίωξη για ερωτική ικανοποίηση, την οποία ωστόσο προσφέρει παντού.<p>
 Οπως αναφέρουν οι ειδικοί, ο στιγματισμός του ίδιου του σεξ είναι εν μέρει η αιτία του προβλήματος. Κάποιοι άλλοι παρομοιάζουν το σάιμπερσεξ με τον τζόγο, καθώς και οι δύο συνήθειες εμπεριέχουν τα στοιχεία του κυνηγιού, της ίντριγκας, του παιχνιδιού και τέλος, του στίγματος, ενώ κάποιοι τρίτοι παραπέμπουν στην παιδική ηλικία, μιλούν για τραυματικές εμπειρίες και κατάθλιψη, σε μία προσπάθεια να εξηγήσουν το φαινόμενο. Εχει αναπτυχθεί μία τεράστια παραφιλολογία σχετικά με τους κινδύνους που εγκυμονεί το σάιμπερσεξ. Ακούγονται διάφορες ιστορίες, όπως αυτή για μια γυναίκα που έλεγε ψέματα σχετικά με την εμφάνισή της, και έναν άνδρα, που δεν ήταν εντελώς ειλικρινής μαζί της. Τελικά συναντήθηκαν, για να ανακαλύψουν ότι ήταν πατέρας και κόρη. <p>
 Παρά το γεγονός ότι οι επισκέπτες των ερωτικών ιστοσελίδων είναι κυρίως νέοι, ο τυπικός πελάτης των «κλινικών απεξάρτησης» είναι ο μεσήλικας με τα δύο παιδιά και τα 20 χρόνια γάμου, ένα αξιοπρεπές μέλος της κοινωνίας, που όμως νιώθει ένοχος για τα σάιμπερ παραστρατήματα. <p>
 «Πρέπει να ωθούμε τον ανθρώπο στο να κάνει πράξεις αυτά που νιώθει ή πρέπει να

προσπαθούμε να θάψουμε αυτές τις επιθυμίες του; » διερωτάται ο Μαρκ Λάαζερ, από

τη Χριστιανική Ασφάλεια για Σεξουαλική Θεραπεία, που εξέτασε πριν από το Κογκρέσο, τον προηγούμενο μήνα, το ενδεχόμενο οι βιβλιοθήκες να βάλουν φίλτρα στους υπολογιστές τους και όποιοι θα ήθελαν να δουν τα σεξ σάιτ να φορολογούνται και τα χρήματα αυτά να χρησιμοποιούνται για την Παιδεία.<p>
 Η δεξιά, όπως όλα δείχνουν, έχει πολλά να κερδίσει από αυτή τη νέα εξάρτηση. Αλλά οι στρατιές των σάιμπερς θα ανταποκριθούν στις επιθυμίες τους; Φαίνεται μάλλον απίθανο, δεδομένης της μυστικοπάθειας και της ντροπής που συνοδεύει τη δραστηριότητα του «ηλεκτρονικού έρωτα». <p>
 <b>ΔΗΜΗΤΡΗΣ ΤΖΙΑΝΤΖΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
