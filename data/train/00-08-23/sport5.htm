<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 23 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Της<b> ΧΡΙΣΤΙΝΑΣ ΚΟΡΑΗ<p></b>
 Πυρά ομογενών αλλά και διακεκριμένων Aυστραλών ιστορικών και ΜΜΕ δέχθηκαν η Οργανωτική Επιτροπή Ολυμπιακών Αγώνων του Σίδνεϊ και οι αθάνατοι της ΔΟΕ για την απεικόνιση του Κολοσσαίου της Ρώμης στα μετάλλια που θα δοθούν στους ολυμπιονίκες. Για «άκρον άωτον της ασχετοσύνης» έγραψε ο αρχισυντάκτης της ομογενειακής εφημερίδας «Κόσμος» Σωτήρης Χατζημανώλης, «είναι αμαθείς και ανιστόρητοι» είπε ο πρόεδρος της ΕΛΟΜΕ (Ενωση Λειτουργών Ομογενειακών Μέσων Ενημέρωσης) Βασίλης Γκονόπουλος, «τα μέλη της Οργανωτικής Επιτροπής δεν έχουν κλασική παιδεία» ήταν η κριτική του Aυστραλού ιστορικού Ντάγκλας Κέλι. <p>
 Οι Αυστραλοί τρέχουν και δεν προλαβαίνουν τώρα και προσπαθούν να δικαιολογήσουν τα αδικαιολόγητα. Σύμφωνα με δημοσίευμα της αυστραλιανής εφημερίδας «The Weekend Australian»: <p>
 * «Το σχέδιο εγκρίθηκε από τη ΔΟΕ, δεν αναπαριστά το Κολοσσαίο, είναι ένα Κολοσσαίο (σημ. γενικώς), ποτέ δεν είπαμε ότι είναι το Κολοσσαίο της Ρώμης», ήταν η δικαιολογία του εκπροσώπου της SΟCΟG (Οργανωτική Επιτροπή Ολυμπιακών Αγώνων Σίδνεϊ) Σάντι Χάρντινγκ.<p>
 * «Μου ζήτησαν από τη SΟCΟG να φιλοτεχνήσω ένα μετάλλιο που να εμπεριέχει τη θεά Νίκη, ένα αρχαίο άρμα και το Κολοσσαίο», ήταν η απάντηση του καλλιτέχνη που φιλοτέχνησε τα μετάλλια, Βόιτσεκ Πιετράνικ. «Πρόκειται για το Κολοσσαίο της Ρώμης. Το έκανα έτσι ώστε να μη μοιάζει πολύ, αλλά υποτίθεται ότι είναι αυτό». <p>
 * «Είναι το Κολοσσαίο και δεν υπάρχει παρά μόνο ένα Κολοσσαίο στον αρχαίο κόσμο», τόνισε ο καθηγητής Ιστορίας στο Εθνικό Πανεπιστήμιο της Αυστραλίας Ντάγκλας Κέλι. «Είναι ένα ρωμαϊκό αμφιθέατρο και δεν είναι καθόλου ένα κτίριο με ελληνικό στιλ. Το κολοσσιαίο είναι μία λέξη για το τεράστιο και προέρχεται από τα λατινικά. Ηταν αυτό το ιδιαίτερο όνομα που έδωσαν οι Ρωμαίοι ειδικά σ' αυτό το αμφιθέατρο γιατί ήταν τόσο μεγάλο. Είναι φανερό ότι λείπει η κλασική παιδεία από τα μέλη της SΟCΟG»<p>
 * «Οι Αυστραλοί θα εμφανιστούν αδαείς μπροστά στα μάτια όλου του κόσμου», δήλωσε και ο καθηγητής Κλασικών Σπουδών στο πανεπιστήμιο Τσαρλς Στιούαρτ, Γ. Καναράκης, στην ομογενειακή εφημερίδα «Κόσμος». «Το Κολοσσαίο ήταν ένας χώρος θανάτου και αγριότητας όπου δολοφονούνταν οι μονομάχοι και τα ζώα. Ουδεμία σχέση έχει με το ολυμπιακό πνεύμα».<p>
 <b>ΠAPAΛΛAΓEΣ<p></b>
 Η όλη παρεξήγηση που εξέθεσε ιστορικά τους Αυστραλούς αλλά και τη ΔΟΕ που έδωσε την έγκρισή της για την παραγωγή των μεταλλίων, οφείλεται σε ολυμπιακό μετάλλιο του 1928 που φιλοτέχνησε ο Ιταλός γλύπτης Τζιουσέπε Κασιόλι, το οποίο αναπαράχθηκε και τώρα με παραλλαγές. Μπήκε το Κολοσσαίο που πρώτος εκείνος εμπνεύστηκε και προστέθηκαν: <p>
 *Η δαφνοστεφανωμένη Νίκη καθισμένη σε μια ελληνική υδρία κρατώντας στα χέρια της φύλλα φοίνικα, ενώ πάνω από το κεφάλι της φαίνεται ένα κλαδί ακακίας που είναι το εθνικό φυτό της Αυστραλίας (επικρίσεις έγιναν και γι' αυτή την παράσταση, διότι εμέσως διαφημίζεται η εταιρεία αθλητικών ειδών «Νike» όπως υποστήριξε η εφημερίδα «USA Toda y»).<p>

*Ενα αρχαίο ελληνικό άρμα.<p>
 * H Οπερα της πόλης του Σίδνεϊ.<p>
 Οχι, οι Αυστραλοί, όπως και οι αθάνατοι της ΔΟΕ δεν θα έπρεπε να είχαν παραβλέψει ότι το Κολοσσαίο είναι άσχετο με το ολυμπιακό πνεύμα. Πολύ περισσότερο που: <p>
 * Οι μεν Αυστραλοί υπερηφανεύονται ότι δίνουν μεγάλη σημασία στη λεπτομέρεια -όταν βρέθηκα στο Σίδνεϊ, μέσα Ιουλίου, πολλοί αξιωματούχοι δήλωναν στην «Ε» ότι «οι Ολυμπιακοί Aγώνες κρίνονται από τη λεπτομέρεια» και σ' αυτήν εκείνοι δίνουν σημασία. <p>
 * Τα δε μέλη της ΔΟΕ που επιζητούν την αναβίωση του αρχαίου ολυμπιακού πνεύματος, αλλά αγνοούν, τελικά, τι το εκφράζει.<p>
 Δικαίως, λοιπόν, οι «Τάιμς» του Λονδίνου άσκησαν κριτική γράφοντας ότι «όταν οι νικητές των Ολυμπιακών Aγώνων κοιτάξουν τα μετάλλιά τους θ' αναρωτιούνται αν συμμετείχαν στη σωστή διοργάνωση». Δικαίως εξεμάνησαν και οι ομογενείς της Αυστραλίας.<p>
 <b>AΛΛΟ ΟΛYMΠIA
 AΛΛΟ ΟΛYMΠΟΣ<p></b>
 Ιδιαιτέρως καυστικός ήταν ο αρχισυντάκτης της ομογενειακής εφημερίδας «Κόσμος» Μανώλης Χατζηβασίλης, ο οποίος αποκαλύπτει και άλλες αυστραλιανές γκάφες που έχουν σχέση με άγνοια της ελληνικής ιστορίας στη χώρα που θα διεξαγάγει τους Ολυμπιακούς Αγώνες του 2000.<p>
 Στο πρωτοσέλιδο της εφημερίδας του με τίτλο «Σάλος για τα μετάλλια», ο δημοσιογράφος γράφει ότι «στην παρουσίαση των μεταλλίων ειπώθηκε ότι πρόκειται για το "Kολοσσαίο της Αθήνας"», ενώ μια κυριακάτικη αυστραλιανή εφημερίδα το χαρακτήρισε «αμφιθέατρο της Αθήνας» και μια άλλη «ελληνική αρένα». Υπενθύμισε, μάλιστα, ότι «κάποιος γνωστότατος ραδιοεκφωνητής, πριν από μερικούς μήνες, έλεγε πως οι Αγώνες στην αρχαιότητα γίνονταν στον... Ολυμπο».<p>
 «Η ταύτιση του ρωμαϊκού Κολοσσαίου με τους Ολυμπιακούς Αγώνες είναι τουλάχιστον προσβλητική, γιατί οι αγριότητες που συνέβαιναν στη Ρώμη καμιά σχέση δεν είχαν με το ευγενές ολυμπιακό πνεύμα», κατέληξε.<p>
 «Είναι αμαθείς και ανιστόρητοι αφού έδωσαν το πράσινο φως να κατασκευαστούν τα μετάλλια με το Κολοσσαίο της Ρώμης αντί κάποιου αρχαίου κτίσματος της Ελλάδας όπως αρχικά είχε ανακοινωθεί», δήλωσε στην «Ε» ο πρόεδρος της ΕΛΟΜΕ (Ενωση Λειτουργών Ομογενειακών Μέσων Ενημέρωσης) της Αυστραλίας, Βασίλης Γκονόπουλος. «Το θέμα παίρνει μεγαλύτερες διαστάσεις καθώς οι Αυστραλοί διοργανωτές υποστηρίζουν ότι είχαν και την έγκριση της ΔΟΕ. Οι Ολυμπιακοί Αγώνες του Σίδνεϊ κινδυνεύουν να εξελιχθούν σε παρωδία και οι προσπάθειες για αναβίωση του ολυμπιακού πνεύματος μετά το φιάσκο της Ατλάντα, φαίνεται να πέφτουν στο κενό».<p>
 <b>ΣHMEIA
 KAI TEPATA<p></b>

<p>
 «Είναι ανεπίτρεπτο για τη ΔΟΕ και τον κάθε υπεύθυνο ή ανεύθυνο να επικρίνει συνεχώς και ανελέητα την Αθήνα για την πρόοδο των έργων και την επιτυχία ή όχι των Ολυμπιακών Αγώνων του 2004, όταν την παραμονή των Αγώνων του 2000 γίνονται τέρατα και σημεία τα οποία έντεχνα περνούν απαρατήρητα», τόνισε ο Bασίλης Γκονόπουλος. «Στόχος όλων μας είναι τόσο η επιτυχία των Αγώνων του 2000 στο Σίδνεϊ, όσο και των Αγώνων του 2004 στην Αθήνα ώστε να αποκατασταθεί το ολυμπιακό πνεύμα όπως το συνέλαβαν και το έθεσαν σε πράξη οι αρχαίοι Ελληνες. Προσπάθεια όλων μας είναι να μπουν στο χρονοντούλαπο τα σκάνδαλα της ΔΟΕ, του Σολτ Λέικ Σίτι και η παροιμιώδης αποτυχία των Αγώνων στην Ατλάντα. Δεν θα επιτρέψουμε, όμως, σε κανέναν να βιάζει την ελληνική ιστορία επειδή ορισμένοι ανιστόρητοι ακολουθούν εντολές σαν πειθήνια όργανα. Είναι καιρός να πούμε τα πράγματα με τ' όνομά τους και να ζητήσουμε από τους κοινούς θνητούς της ΔΟΕ (οι αθάνατοι δεν μπορούν να κάνουν τόσο χοντρά λάθη) να αναλάβουν τις ευθύνες των πράξεών τους διότι η επιτυχία των Αγώνων του 2000 θα εγγυηθεί μέχρι ενός σημείου και την επιτυχία των Αγώνων του 2004».<p>
 Ο Βασίλης Γκονόπουλος καταγγέλλει επίσης ότι «λίγες μέρες πριν από την έναρξη των Ολυμπιακών Αγώνων στο Σίδνεϊ, το Διεθνές Αεροδρόμιο της πόλης βυθίστηκε στο σκοτάδι εξαιτίας διακοπής ρεύματος και στη συνέχεια πάνω από 6.000 επιβάτες υποχρεώθηκαν να παραμείνουν για 11 ολόκληρες ώρες καθηλωμένοι στο αεροδρόμιο εξαιτίας της δυσλειτουργίας του υπερσύγχρονου αυτόματου συστήματος μεταφοράς αποσκευών, αξίας 43 εκατ. δολαρίων».<p>
 «Θα μπορούσαμε ν' αναφερθούμε σε πολλά παραδείγματα, ωστόσο συνεκτιμούμε ότι είναι καιρός να αναλάβουν τις ευθύνες τους τόσο οι υπεύθυνοι της ΔΟΕ, όσο και η Οργανωτική Επιτροπή του Σίδνεϊ 2000, ώστε να διασφαλιστεί η επιτυχία των Αγώνων στη χώρα που ζούμε αλλά και στη γενέτειρα το 2004», κατέληξε ο δημοσιογράφος.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
