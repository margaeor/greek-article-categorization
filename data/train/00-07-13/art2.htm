<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 13 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



«Τι κάνει ο δόλιος ο άνθρωπος για να ζήσει», συνήθιζαν να λένε οι παλιοί για κάποιον που ταπεινωνόταν οικειοθελώς για να κερδίσει χρήματα. Ωστόσο ακόμα και οι ρωμαϊκές αρένες ή τα τσίρκα των ανθρωπόμορφων τεράτων, ωχριούν μπροστά στη σύγχρονη εκδοχή της αυλής των θεαμάτων. Η τηλεόραση παρέλαβε άξια τη σκυτάλη από τις κοκορομαχίες και τις σκυλοδρομίες, βάζοντας ανθρώπους να ανταγωνίζονται, να αδειάζουν τα σωθικά τους στη φόρα, να ξεφτιλίζονται σε απευθείας τηλεοπτική μετάδοση συνήθως για κάποιο χρηματικό έπαθλο, ή καμια φορά ούτε καν γι' αυτό.<p> Η σεμνή και ανώδυνη αρχική φάση των τηλε-κουίζ, εξελίχθηκε ραγδαία και γέννησε άπειρα παρακλάδια τηλεπαιχνιδιών, αρκετά από τα οποία απαιτούσαν να κάνεις τον κλόουν, να ξεγυμνωθείς ή να αποκαλύψεις την ιδιωτική σου ζωή. <p> Η «candid camera» που έφερε στην Ελλάδα ο Μαστοράκης και οι φάρσες του Μπονάτσου φαντάζουν νηπιακά ανέκδοτα μπροστά στην κανιβαλική τροπή που παίρνουν τα σύγχρονα τηλεπαιχνίδια - realit yshow.<p> Η οργουελιανής σύλληψης σειρά «Βig Brother» (όπου 9 υποψήφιοι κλείνονται σε ένα σπίτι γεμάτο κάμερες, χωρίς καμία επαφή με τον έξω κόσμο, ενώ το κοινό τούς ξεσκαρτάρει έναν- έναν) σύντομα έγινε πανεθνικό φετίχ στην Ολλανδία και απέκτησε πετυχημένους μιμητές σε Ισπανία και Γερμανία. Η αυτοκτονία ενός Σουηδού μετά τον αποκλεισμό του από μία ανάλογη σειρά πριν από τρία χρόνια, δεν μπόρεσε να σταματήσει το κύμα. Η αμερικάνικη εκδοχή του παιχνιδιού με τίτλο «Survivor» μεταφέρει το σκηνικό του αλληλοφαγώματος στα νησιά Βόρνεο, και γνωρίζει πρωτοφανή επιτυχία. Τα τηλεπαιχνίδια της ιαπωνικής τηλεόρασης είναι διάσημα για τις σαδιστικές τους τάσεις, ενώ η νέα πιο μπρουτάλ τάση της απόλυτης ξεφτίλας βρήκε καταφύγιο στο Iντερνετ. <p> Από τον Απρίλη προβάλλεται στο Διαδίκτυο το «Dare for Dollars» (Τόλμησε για τα Δολάρια), η ηλεκτρονική εκδοχή του τηλε-σαδισμού. Η σειρά βασίζεται αποκλειστικά σε ανθρώπους με κάποια πολύ πικραμένη ιστορία πίσω τους, αποφασισμένους να κάνουν οτιδήποτε για να κερδίσουν χρήματα. Η διεστραμμένη πρωτοτυπία συνίσταται στο ότι οι συμμετέχοντες επιλέγουν οι ίδιοι το δηλητήριό τους, προτείνοντας το μαρτύριο που θέλουν να υποστούν. Οι πιο «προχωρημένες» προτάσεις επιλέγονται και προσφέρονται βορά στα μάτια των καλωδιωμένων θεατών. Το δελτίο Tύπου της εταιρείας διαφημίζει: «Το συνεργείο μας επιλέγει και βιντεοσκοπεί τους πιο ατρόμητους συμμετέχοντες ώστε όλοι σας να μπορείτε να παρακολουθήσετε τον εξευτελισμό και το χαβαλέ! ». Ανάμεσα στους «ατρόμητους» συμπεριλαμβανόταν ένας άνεργος ηθοποιός με διαβήτη χωρίς ιατροφαρμακευτική ασφάλιση, ο οποίος χρειαζόταν 3.500 δολ. για να καλύψει τη θεραπεία του και να επισκεφθεί τον ετοιμοθάνατο πατέρα του. Πάνω στην απόγνωσή του αυτοπροσφέρθηκε να τρέξει ξυπόλητος σε ένα γήπεδο αλειμμένο με λάδι, κρατώντας ταυτόχρονα ένα μπαλόνι με νερό στο κεφάλι του, ενώ θα δέχεται βροχή από πορτοκάλια και λεμονόκουπες. Ο ίδιος υπερασπίστηκε την πρότασή του λέγοντας «Θα είναι πολύ αστείο, γιατί θα γλιστράω συνέχεια, και δεν θα μπορώ να καλυφθώ με τα χέρια μου, οπότε θα με πετύχει κάποιο πορτοκάλι στα αχαμνά και θα σωριαστώ στο τσιμέντο».<p> Ο ανταγωνιστής του Dare for Dollars, oνομάζεται «Ι bet you will», (Πάω στοίχημα ότι θα...), προβάλλεται και αυτό στο Iντερνετ και βασίζεται στη λογική του στοιχήματος: Συνεργείο της σειράς με επικεφαλής έναν πρώην παραγωγό διαφημιστικών, αλιεύει τα θύματά του από τους δρόμους και τις πλατείες της Νέας Υόρκης, διοργανώνοντας εξευτελιστικούς διαγωνισμούς. Τόσο το παρευρισκόμενο πλήθος όσο και οι on line συνδεδεμένοι είναι ελεύθεροι να ποντάρουν στον υποψήφιο της αρεσκείας τους ή ακόμα και να πάρουν μέρος με web-cam. Οι δοκιμασίες ακροβατούν ανάμεσα στο γελοίο και το αποτρόπαιο, ενώ συνήθως περιλαμβάνουν την πόση και τη βρώση σιχαμερών ουσιών - από γαλόνια ιχθυέλαιου μέχρι ακαθαρσίες σκύλων.<p> Συνήθως ανταγωνίζονται τρία ή παραπάνω άτομα και όποιος αντέξει κερδίζει ποσά που κυμαίνονται από 25 μέχρι 500 δολάρια, ανάλογα με το πόσο αηδιαστικό ή ταπεινωτικό είναι το «κατόρθωμα». Ενας υποψήφιος κέρδισε 50 δολάρια καταπίνοντας ένα βάζο μαγιονέζα, ενώ ένα μπουκάλι ταμπάσκο πιάνει δεν πιάνει τα 100 δολάρια. Το άλλο αγαπημένο σπορ είναι το ξεβράκωμα που πάει πακέτο με ένα είδος δημόσιας διαπόμπευσης. Μία εξαγριωμένη μητέρα έβαλε τις φωνές όταν είδε έναν παχύσαρκο γυμνό άντρα να κάνει το σκύλο δεμένος με ένα λουρί. «Ο άντρας μου πήγε να κάνει εμετό και αναγκάστηκε να καθήσει. Ο άνθρωπος που έκανε το σκύλο ήταν φανερό ότι υπέφερε τρομερά. Τότε άρχισα να τους φωνάζω: Εκμεταλλεύεστε τους ανθρώπους, γιατί δεν πάτε στους πλούσιους να τους βάλετε να κάνουν τα ίδια πράγματα; Σ», δήλωσε η ίδια στο περιοδικό «Village Voice».<p> Πράγματι, η σειρά γυρίζεται σε δημόσιους χώρους, μπροστά σε οικογένειες και μικρά παιδιά, ενώ ο κύριος κορμός των συμμετεχόντων αποτελείται από άστεγους και εξαθλιωμένους.<p> Μία άλλη κάτοικος υπέβαλε μήνυση καθώς μπροστά από την αυλή της βιντεοσκοπούνταν μια γυναίκα με τάνγκα να καταπίνει άπειρα λουκάνικα. Το ειρωνικό είναι ότι μια «Κίνηση Πολιτών» ενάντια στη σειρά, αποτελούμενη κυρίως από διανοούμενους ακτιβιστές, συνάντησε βίαιες αντιδράσεις από τα κατεξοχήν «θύματα» του παιχνιδιού: Οι διαδηλωτές ενώ έβγαζαν πύρινους λόγους ενάντια στην παρακμή και την εκμετάλλευση, δέχτηκαν μπουκάλια και φτυσιές από οργισμένους άστεγους που θεωρούσαν ότι τους παίρνουν την μπουκιά από το στόμα.<p> Οι σόου-μπίζνες της ταπείνωσης, που γίνεται όλο και πιο ευρηματική στη βαρβαρότητά της, έχει ξεπεράσει κάθε όριο κακού γούστου και ενώ καταρρέουν σωρηδόν τα τελευταία προσχήματα, η λέξη «αξιοπρέπεια» αποτελεί πια βρισιά.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
