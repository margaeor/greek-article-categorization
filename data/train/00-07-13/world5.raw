 Το Εφ Μπι Αϊ έχει αναπτύξει και έχει στη διάθεσή του λογισμικό που του επιτρέπει να διαβάζει το ηλεκτρονικό ταχυδρομείο όλων μας, αποκάλυψε η εφημερίδα Γουόλ Στριτ Τζέρναλ. Γράφει, μάλιστα, χαρακτηριστικά ότι όταν πριν από δύο εβδομάδες η αμερικανική ομοσπονδιακή αστυνομία κάλεσε εκπροσώπους του τομέα πληροφορικής και υψηλής τεχνολογίας και τους αποκάλυψε την είδηση, «έμειναν με το στόμα ανοιχτό»! 
 Το σούπερ λογισμικό, που το Εφ Μπι Αϊ ισχυρίζεται ότι το χρησιμοποιεί για τον εντοπισμό τρομοκρατών και μαφιόζων και πάντοτε μετά από άδεια της Eισαγγελίας,
φέρει το ευρηματικό όνομα «σαρκοφάγος». Για να λειτουργήσει ο «σαρκοφάγος» συνδέεται με το πόρταλ του Ιντερνετ και ανιχνεύει όλη την γκάμα των ηλεκτρονικών ταχυδρομείων, πριν σταματήσει σε εκείνα των υπόπτων. Ο «σαρκοφάγος» όμως έχει και έναν «μικρό αδελφό», τον «παμφάγο», ο οποίος είναι ισχυρότερος, με βεληνεκές απεριόριστο, αλλά λιγότερο...αδιάκριτος, σχολιάζει ο ανταποκριτής της Ρεπούμπλικα στην Ουάσινγκτον. Οι άνθρωποι του Εφ Μπι Αϊ λένε ότι το πρώτο σύστημα το έχουν χρησιμοποιήσει «καμιά εκατοστή φορές», ενώ για το δεύτερο ισχυρίζονται ότι το δουλεύουν πειραματικά. 
 Πολλές εταιρείες πληροφορικής όμως προχωρούν τώρα σε αγωγές εναντίον του Εφ Μπι Αϊ. Ο Κορν Ρεβέρ, δικηγόρος μίας εκ των εταιρειών, της οποίας η ονομασία δεν αποκαλύπτεται, υποστήριξε στη Γουόλ Στριτ Τζέρναλ ότι ο «σαρκοφάγος» είναι
στην κυριολεξία «ο μεγάλος αδελφός του κυβερνοχώρου», ένας πανταχού παρών κατάσκοπος όπως τον περιέγραφε στο «1984» ο Τζορτζ Οργουελ. Αρα, δεν διαφυλάσσεται πλέον το απόρρητο των επικοινωνιών μέσω Διαδικτύου. Ο Ρεβέρ ζητεί να τεθούν από το Κογκρέσο περιορισμοί στη δραστηριότητα του Εφ Μπι Αϊ, σημειώνοντας ότι το σύστημα λειτουργεί εδώ και ενάμιση χρόνο και «οι περισσότεροι από εμάς μπορεί να έχουμε φακελωθεί». 
 Η Γουόλ Στριτ Τζέρναλ δεν αποκλείει το σύστημα να έχει χρησιμοποιηθεί εναντίον
συμμαχικών των ΗΠΑ χωρών από άλλους κλάδους της αμερικανικής διοίκησης, όπως η
