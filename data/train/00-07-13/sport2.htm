<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 13 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΗΛΙΑ ΔΡΥΜΩΝΑ<p></b>
 Στα χέρια του Ηρακλή κατέληξε χθες το βράδυ το δεύτερο ελληνικό εισιτήριο για τη Σουπρολίγκα της FIBA, κι αυτομάτως ο Πρόδρομος Εμφιετζόγλου ρίχνει στην αγορά, όπως ακριβώς είχε υποσχεθεί, τα...ρέστα του για να μεταμορφώσει το «γηραιό» σε μια νέα ευρωπαϊκή δύναμη.<p>
 Ο «χαμένος» της χθεσινής ψηφοφορίας των μελών της ΕΟΚ (10-2 το αποτέλεσμα υπέρ του Ηρακλή) ήταν ο Αρης, οι παράγοντες του οποίου (Βρούσγος και Διαμαντίδης παρέστησαν στη χθεσινή διαδικασία που έγινε σε...ξενοδοχείο της Πολιτείας) απέφυγαν σε πρώτη φάση, να σχολιάσουν την προτίμηση της ομοσπονδίας προς το συμπολίτη τους Ηρακλή, επειδή περιμένουν από την ΕΟΚ να δώσει στον Αρη μία θέση στο κύπελλο Σαπόρτα. Κάτι είναι κι αυτό...<p>
 Από την πλευρά του, ο πρόεδρος της ΕΟΚ, Γ. Βασιλακόπουλος, απάντησε κατ' αρχάς στις αιτιάσεις του Πανιωνίου («λαμβάνοντας υπ' όψιν μας την ειδική βαθμολογία των συλλόγων στις ευρωπαϊκές διοργανώσεις τα τελευταία 5 χρόνια, ο Πανιώνιος βρίσκεται πολύ πίσω από τις δύο ομάδες της Θεσσαλονίκης») και στη συνέχεια φανέρωσε ότι το θέμα που τον «καίει» από δω και πέρα είναι ο «εμφύλιος» πόλεμος στο ευρωπαϊκό μπάσκετ: «Μόλις ξεμπερδέψουμε με την κυριακάτικη κλήρωση των διοργανώσεων της FIBA θα πάρουμε θέση, ως ομοσπονδία, απέναντι στο πραξικόπημα των συλλόγων που συντάχθηκαν με την ULEB».<p>
 Πρώτη φορά τον είδαν όλοι τόσο αποφασισμένο για σκληρά μέτρα.<p>
 <b>ΔΥΟ ΕΠΙΣΤΟΛΕΣ<p></b>
 Πριν ακόμα ανακοινωθεί η χθεσινοβραδινή απόφαση της ΕΟΚ, ο Πανιώνιος είχε χαλάσει πάλι τον κόσμο με τις διαμαρτυρίες του για τον αποκλεισμό του από την κορυφαία ευρωπαϊκή διοργάνωση. Ο πρόεδρος της ΚΑΕ, Σάκης Γερασιμίδης, έστειλε δύο επιστολές με σχεδόν πανομοιότυπο περιεχόμενο στην ελληνική Βουλή και το διοικητικό συμβούλιο της FIBA, ζητώντας να του επιτραπεί, έστω και καθυστερημένα, η συμμετοχή στη Σουπρολίγκα. «Σε αντίθετη περίπτωση», καταλήγει η επιστολή που πήγε στο Μόναχο, «ο Πανιώνιος θα προσφύγει στα διεθνή δικαστήρια για να δικαιωθεί»! <p>
 Οι «κυανέρυθροι» εξακολουθούν να ισχυρίζονται ότι η ΕΟΚ παραβιάζει κάθε έννοια δικαίου και αθλητικών αρχών και κάλεσαν εκ νέου τους Ελληνες βουλευτές να υποστηρίξουν τον αγώνα τους. Στο κάλεσμα αυτό ανταποκρίθηκαν δύο βουλευτές του ΠΑΣΟΚ, οι Βασίλης Κοντογιαννόπουλος και Ανδρέας Λοβέρδος. Ο πρώτος κατέθεσε επερώτηση στην Βουλή, καταθέτοντας τη σχετική επιστολή του Πανιωνίου και τονίζοντας ότι δεν πρέπει να συντελεστεί μια τέτοια αδικία σε βάρος του Πανιωνίου. Ο δεύτερος επισημαίνει σε ανακοίνωσή του: «Το πνεύμα αυτής της άδικης για τον Πανιώνιο επιλογής της ΕΟΚ αποτελεί μικρογραφία των λόγων για τους οποίους προέκυψε η γενικότερη διαφορά στην Ευρώπη μεταξύ της FIBA και των μεγάλων συλλόγων της Ελλάδας».<p>
 <b>ΑΡΩΓΟΣ Ο ΦΛΩΡΙΔΗΣ<p></b>
 Οσο δύσκολο είναι για τον πρόεδρο του ΕΣΑΚΕ, Θ. Καρατζά, να συναντηθεί με τον Γιώργο Φλωρίδη τόσο εύκολο ήταν για τον Γιώργο Σιγάλα να μιλήσει απευθείας χθες με τον υφυπουργό Aθλητισμού. Ο «Ράμπο», εκπροσωπώντας τον ΠΣΑΚ και την Eθνική Aνδρών, ζήτησε την υποστήριξη της πολιτείας σε δύο θέματα, το ασφαλιστικό των παικτών και την απαγόρευση της ελεύθερης διακίνησης παικτών από τη β' ζώνη Μποσμάν. Ο κ. Φλωρίδης τού υποσχέθηκε κατανόηση και συμπαράσταση, δηλώνοντας αρωγός της ανάπτυξης του ελληνικού αθλητισμού.<p>
 - Σφήνα μπαίνει ο Παναθηναϊκός στη διεκδίκηση του Χρήστου Χαρίση, με μια πρόταση που υπερτερεί εμφανώς έναντι εκείνων του Ολυμπιακού και του ΠΑΟΚ.<p>
 - Ο Πάτρικ Φέμερλινγκ ειδοποίησε χθες την Αλμπα για την απόφασή του να παίξει στον Ολυμπιακό, οπότε δεν απομένει πλέον παρά η ανακοίνωση της μεταγραφής του για 1<p>
1 χρόνο.<p>
 - Πενήντα εκατομμύρια δραχμές είναι το κόστος του ετήσιου συμβολαίου που υπέγραψε χθες με το Μακεδονικό ο Αμερικανός γκαρντ, Αλβιν Σιμς.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
