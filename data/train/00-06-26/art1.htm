<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 26/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><B>«Π</b></font>ότε ανοίγει η έκθεση του Χένρι Μουρ για το κοινό; ». Η ευτραφής Αγγλίδα, στάζοντας θαλασσινό νερό, ρωτά πληροφορίες. «Εχω έρθει στην Ανδρο», εξηγεί, «για να ζωγραφίσω. Τον Μουρ τον είχα γνωρίσει και είχαμε μάλιστα συνεργαστεί...». Υστερα απομακρύνεται κάτω από το εκτυφλωτικό φως, με τη μνήμη 

ενός σκοτεινού εργαστηρίου στην Αγγλία του '60. Το ίδιο εκτυφλωτικό φως και μαζί ένα «καρέ» από το αρυτίδωτο Αιγαίο εισβάλλουν από το μεγάλο παράθυρο του Μουσείου Σύγχρονης Τέχνης της Ανδρου, του Ιδρύματος Βασίλη και Ελίζας Γουλανδρή. Κάτω ακριβώς από το παράθυρο βρίσκεται χαραγμένος με μπλε γράμματα ο τίτλος της έκθεσης «Χένρι Μουρ: Υπό το Φως της Ελλάδος» (24/6-17/9).<p>
 Τα 45 γλυπτά, τα 26 σχέδια, τα 3 χαρακτικά, τα 5 λευκώματα και οι δύο ταπισερί 

που αποτελούν το υλικό της έκθεσης, συνιστούν ταυτόχρονα και το μέσον για την αναβίωση της αναθεώρησης από τον Μουρ της σχέσης του με την κλασική Ελλάδα. Εξ 

ου και ο τίτλος που αν και δεν λειτουργεί κυριολεκτικά (καθώς τα εκθέματα δεν είναι τοποθετημένα στους υπαίθριους χώρους του μουσείου, αλλά στις μάλλον ψυχρά φωτισμένες αίθουσές του), λειτουργεί πάντως συμβολικά. Υπαινίσσεται τη σχέση του μεγαλύτερου Βρετανού γλύπτη του 20ού αιώνα με την Ελλάδα, μία σχέση μεταπτώσεων αλλά και μία σχέση-σύμβολο της ευφυΐας ενός καλλιτέχνη που δεν φοβήθηκε την αλλαγή πλεύσης. <p>
 Ολόκληρη η έκθεση, άλλωστε, κατά το διευθυντή του μουσείου Κυριάκο Κουτσομάλλη 

έχει σκοπό την αποκατάσταση «παρερμηνειών που θέλησαν τον Μουρ αδιάφορο προς την κλασική Ελλάδα». Προς αυτή την κατεύθυνση εργάστηκε ο Αγγλος επιμελητής της έκθεσης, πανεπιστημιακός Ρότζερ Κάρντιναλ, σε συνεργασία με την Ανίτα Φέλντμαν Μπένετ, επιμελήτρια του Ιδρύματος Χένρι Μουρ (στο Πέρι Γκριν) από όπου προήλθε και η συντριπτική πλειοψηφία των εκθεμάτων.<p>
 Η τοποθέτηση των εκθεμάτων σε κάθε αίθουσα έγινε έτσι ώστε να συνοψίζεται ένα κάθε φορά βασικό μοτίβο όπως, π.χ., «Πλαγιασμένες Μορφές», «Μορφές με πτυχώσεις», «Πληγωμένοι Πολεμιστές» και με σεβασμό στις επιταγές του Μουρ που πίστευε ότι ο θεατής πρέπει να έχει τη δυνατότητα να γυρίζει γύρω γύρω από το έργο, ανακαλύπτοντας διαφορετικές γωνίες.<p>
 Η έκθεση-περιγραφή της πορείας συμφιλίωσης του Μουρ (1898-1986) με την κλασική 

αρχαιότητα ξεκινά από τη δεκαετία του '30, συναντώντας τον πρωτοπόρο μοντερνιστή καλλιτέχνη που, παραμένοντας εξαιρετικά επιφυλακτικός απέναντι στις γλυπτικές αρετές της κλασικής αρχαιότητας, αναζητούσε έμπνευση στην προκλασική Ελλάδα αλλά και στην αρχαία Ασσυρία, την Αίγυπτο και το Μεξικό. «Παρών» στην έκθεση είναι φυσικά και ο Μουρ των χρόνων του Β  Παγκοσμίου Πολέμου, ένας καλλιτέχνης που συγκλονισμένος από ό,τι συμβαίνει στρέφεται ασυναίσθητα σε ό,τι απέφευγε: τα περίφημα «Σχέδια του Καταφυγίου» παραπέμπουν έμμεσα και στον Αδη. Είναι η έναρξη μιας συμφιλίωσης που θα γίνει φιλία «χωρίς 

βεβαίως απευθείας αναφορές» μετά το μοναδικό ταξίδι του καλλιτέχνη στην Ελλάδα 

το '51. Η επαφή του με τα ελληνικά γλυπτά, μέσω και των επισκέψεών του αργότερα στο Βρετανικό Μουσείο, γίνονται αιτία να εισάγει στο έργο του το μοτίβο των πτυχώσεων, αναπαράγοντας στις «Μορφές με πτυχώσεις» τις ζαρωμένες επιφάνειες που δημιουργούνται όταν ένα λεπτό ύφασμα τυλίγεται γύρω από το σώμα. <p>
 Η «ελληνική» φάση του έργου του και στους περίφημους «Πολεμιστές» του που παραπέμπουν σε σκηνές της Ιλιάδας. Το έργο όμως που πιο άμεσα ανακαλεί το ελληνικό πρότυπο είναι η «Μεγάλη Ορθια Μορφή: Κόψη μαχαιριού» (1961). Ο ίδιος ο Μουρ είχε αναγνωρίσει πως πηγή έμπνευσής του ήταν η Νίκη της Σαμοθράκης. <p>
 Θα ήταν ωστόσο άστοχο να διεκδικήσει κανείς με φανατισμό την «ελληνικότητα» στο έργο του Μουρ. Ο κ. Κάρντιναλ επανέλαβε πολλές φορές ότι η έκθεση αφορά τις «επιρροές» του καλλιτέχνη, αναπαριστά ως εκ τούτου τα στάδια του γόνιμου διαλόγου του με την κλασική αρχαιότητα. Ο διάλογος του έργου του με το κυκλαδικό φως και τοπίο «θα έκανε» κατά τον κ. Κάρντιναλ «τον Μουρ ευτυχισμένο». Αναμφισβήτητα και όσους θα βρεθούν μέχρι τις 17 Σεπτεμβρίου μάρτυρες του μεγαλύτερου εικαστικού γεγονότος του καλοκαιριού.<p>
 Την ευφορία επίσκεψης στην έκθεση μοιράστηκαν και όσοι δημοσιογράφοι παραβρέθηκαν στην ξενάγηση που προηγήθηκε των εγκαινίων της. Οι ίδιοι ωστόσο θα δυσφορούσαν στην ημερίδα «Η ελληνική γλυπτική στα μεταπολεμικά χρόνια», που 

ως τμήμα των παράλληλων με την έκθεση εκδηλώσεων πραγματοποιήθηκε το Σάββατο το πρωί στο Δημοτικό Θέατρο Ανδρου, με συντονίστρια την Ελένη Γλύκατζη-Αρβελέρ 

και ομιλητές τους κ. Δεστέφανο (πρόεδρο του συλλόγου Ελλήνων γλυπτών), Θόδωρο, 

Παρμακέλλη και Βαρώτσο. Το θέμα χαώδες εκ των πραγμάτων (αλήθεια, τι περικλείει ο όρος «γλυπτική» σήμερα και ποιους καλλιτέχνες η «μεταπολεμική ελληνική γλυπτική»;), έφερε τέσσερις παράλληλες γενικές και κάποτε εκτός θέματος τοποθετήσεις και παρά τις προσπάθειες συντονισμού ή και αποσυντονισμού 

της κ. Αρβελέρ δεν κατέληξε πουθενά, αν εξαιρέσει κανείς το «σύνθημα» που διατύπωσε η τελευταία «όχι μόνο θέαση, αλλά και λίγη ανάγνωση». Το κοινό, κι ανάμεσά τους ο Κώστας Γαβράς, η Ελένη Καραΐνδρου, ο Αντώνης Αντύπας, ο Παντελής Βούλγαρης, δεν είχε τη δυνατότητα υποβολής ερωτημάτων. Αλλά ευτυχώς μετά από αυτό το δίωρο υπήρχε δύο βήματα πιο εκεί η έκθεση του Μουρ και οι παραλίες της Ανδρου... <p>
 N. XATZHANTΩNIΟY<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
