<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 26/06/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




AMΣTEPNTAM, AΠΟΣTΟΛH<p>
 Tου AΛ. ΣΠYPΟΠΟYΛΟY<p>
 <font size=4><b>Σ</b></font>το Χούντερλοο, απόγευμα προς βραδάκι (της περασμένης) Παρασκευής, έβρεχε. Οπως 

σχεδόν κάθε μέρα, την τελευταία εβδομάδα, στη δροσερή έως ψυχρή Ολλανδία. Μα, η θύελλα της κριτικής Κρόιφ έμοιαζε σιγά σιγά, ύστερα από ένα άγριο εικοσιτετράωρο στη βάση της Οράνιε, να έχει κοπάσει. Τι συνέβη; <p>
 Μεσάνυχτα Τετάρτης προς Πέμπτη, αμέσως μετά την αναμέτρηση Ολλανδίας-Γαλλίας στην τηλεοπτική εκπομπή Studio Sport της NΟS, ο μια φορά κι έναν καιρό ιπτάμενος Γιόχαν αποφάσισε να βάλει κάτω από το κρύο ντους όσους τελούσαν εν ευφορία για τη νίκη και την πρόκριση με το μάξιμουμ των εννέα πόντων. «Σ' ολόκληρη την πρώτη φάση, είπε, εγώ δεν τους είδα σε κανένα παιχνίδι να δίνουν το 100%. Κι αυτό που τους είδα να δίνουν είναι πολύ λίγο σε τούτο το επίπεδο». 

Σάλος. Η κοινή γνώμη στη χώρα διχάστηκε κι αυτό το έδειξαν τα γκάλοπ το επόμενο πρωινό. <p>
 Οι διεθνείς θύμωσαν. Γιατί, πέρα από τη γενική τοποθέτησή του, ο Κρόιφ επέκρινε και άτομα. Τον Ντάβιντς, που παρά ταύτα αναδείχθηκε εναντίον της Γαλλίας Man of the Match, τον παρτενέρ του στο κέντρο της μεσαίας γραμμής Κόκου, τον κάπτεν Φρανκ ντε Mπουρν που θεώρησε χρέος ν' απαντήσει. «Ο Ντάβιντς, δήλωσε, και ο Κόκου ήταν οι καλύτεροι παίκτες μας. Υστερα, αυτά που είπε για μένα. Μάλλον ξεχνάει πως είμαι ο λίμπερο και δεν μπορώ ν' αφήνω τόσο πολύ τη θέση μου όσο θα ήθελε. Το άσχημο είναι ότι ο κόσμος τον αγαπάει και τον θαυμάζει, τον πιστεύει, έχει επιρροή. Εγώ πάντως, ειλικρινά, δεν τον παίρνω ποτέ ξανά στα σοβαρά! » <p>
<b> ΔIΠΛΩMATHΣ</b><p>
 Ποτέ ξανά; Στα σοβαρά; Κοτζάμ Κρόιφ; Ο Φρανκ Ράικααρντ, που κάποτε είχε προπονητή τον Κρόιφ στον Αγιαξ, επέλεξε, αντιθέτως, τη διπλωματική οδό: «Johan 

is Johan» (ο Γιόχαν είναι ο Γιόχαν). Κι επιχείρησε να διοχετεύσει τη φούρια προς το σωστό κανάλι. «Ολοι έχουμε περιθώρια να γινόμαστε κάθε μέρα καλύτεροι. 

Ας μην παίρνουμε κατάκαρδα όσα είπε. Η κριτική του, εγώ περιμένω να έχει θετικό αντίκτυπο στην ομάδα. Οι παίκτες, να του αποδείξουν εναντίον της Γιουγκοσλαβίας πως τους αδίκησε. Ο Ντάβιντς; Είμαι ευχαριστημένος μαζί του. Η δύναμη της θέλησής του λάμπει! » Ο ίδιος ο Ντάβιντς απάντησε με δύο λέξεις, στ' 

αγγλικά: «Nobod ycares», (ουδείς ασχολείται).<p>
 Παρασκευή πριν νυχτώσει ωστόσο, σημειώσαμε ήδη, η ένταση είχε κιόλας εκτονωθεί. Και το ραντεβού μας με τον Ντένις Μπέρχκαμπ είχε κατ' αρχήν συμφωνηθεί μόλις δεκάλεπτο (στην πράξη, και παρά το ενοχλημένο βλέμμα του ακόλουθου Τύπου της ολλανδικής αποστολής, έγινε σχεδόν δεκαπεντάλεπτο), σε κάθε περίπτωση πολύ λίγο για να 'χουμε την πολυτέλεια να το εξαντλήσουμε συζητώντας για (το θέμα της άμεσης επικαιρότητας) τον Κρόιφ. Ο Ντένις ο τρομερός με τον Κρόιφ έκανε το ντεμπούτο του Δεκέμβριο του '86 στον Αγιαξ, δεκαεφτάμισι ετών παιδαρέλι, μα τούτο δεν τον εμπόδιζε σ' αυτή τη συγκυρία να είναι ένα με όλους τους άλλους. «Δεν έπρεπε να μιλήσει έτσι. Αν ενδιαφέρεται τόσο πολύ, γιατί δεν ανέλαβε αυτός την Εθνική το '98; Και στον Ράικααρντ οφείλει, όπως όλοι μας, σεβασμό. Τουλάχιστον ο Φρανκ είναι πρωταθλητής Ευρώπης». Ενώ ο Κρόιφ, ήθελε να πει, τη μοναδική φορά που μπορούσε να πάρει αυτό τον τίτλο, το '76 στη Γιουγκοσλαβία, απέτυχε.<p>
 Ο Μπέρχκαμπ, πρώτος σκόρερ όλων των εποχών στα χρονικά της Οράνιε, στα ματς του ομίλου δημιούργησε (με την έμπνευση της στιγμής και την απίστευτη άνεση στο να την υλοποιήσει) τα δύο γκολ του Πάτρικ Κλάιφερτ. Πιο πολύ σαν επιθετικός μέσος, πίσω από τη γραμμή των τριών προωθημένων και μπροστά από τους δύο κεντρικούς χαφ, παρά σαν σέντερ φορ ο ίδιος. Αλλά το πρόβλημα μ' αυτόν και με την κοινή γνώμη είναι πως όλοι προσμένουν, σε κάθε εμφάνισή του, να γράφει κι από μια εποποιία τύπου France '98 (στο 90' του προημιτελικού με την Αργεντινή): Θεσπέσιο κοντρόλ, σκέψη-ξυράφι, παγερός στο τελείωμα της φάσης. Ηταν, εκείνο, ένα από τα ωραιότερα γκολ στα χρονικά του Παγκόσμιου Κυπέλλου. Μόνο που αυτά δεν γίνονται κάθε μέρα. Κι όταν δεν γίνονται, είναι τόσο ψηλά τοποθετημένος ο πήχυς, που η συνήθης αντίδραση των φαν συνοψίζεται στην (επιτιμητική, στην ουσία, για τα δικά του μέτρα) φράση «ο Ντένις δεν παίζει κι άσχημα, αλλά...».<p>
 «Εχω δείξει, απαντάει, τι μπορώ να κάνω με την Ολλανδία, όλοι το ξέρουν, δεν νιώθω πως μου μένει ν' αποδείξω κάτι περισσότερο. Ζω μ' αυτά, τα προσπερνάω, συνεχίζω. Τα άκουγα και στα φιλικά, αυτά τα δύο χρόνια. Αλλ' οι κριτικοί δεν λάμβαναν υπόψη ένα πράγμα, ότι στα φιλικά δεν έχεις κίνητρο. Ηταν ωραίο ότι μαζευόμασταν και βλεπόμασταν δυο-τρεις μέρες, αλλά πάλι σκεφτόσουν: Γιατί παίζουμε τώρα φιλικό, αφού το τουρνουά είναι σε δύο χρόνια, σε ενάμισι, σε ένα; Ασυναίσθητα, έβαζες σε προτεραιότητα το σύλλογό σου. Οταν στην Αγγλία χρειάζεται να δίνεις πάνω από το 100% του πάθους και να 'χεις σε κάθε αγώνα την απόλυτη αυτοσυγκέντρωση για να πάρεις τους τρεις πόντους, μετά φεύγεις, έρχεσαι στην Εθνική για φιλικό, πέφτεις στη χαλαρότητα, ύστερα επιστρέφεις στο 

κλαμπ, πρέπει να ετοιμαστείς ξανά για να τα δώσεις όλα, δεν είν' εύκολο. Σ' όλους μας, εδώ, αρέσουν τα ανταγωνιστικά ματς, οι μεγάλες διοργανώσεις. Και νομίζω πως, για την ώρα, πάμε καλά».<p>
 <b>TEΛEYTAIA EYKAIPIA</b><p>
 Στη μία ώρα της διαδρομής με το τρένο η σκέψη ήταν ότι αυτός ο άνθρωπος πιθανότατα δεν θα 'χει άλλη ευκαιρία να πάρει με την Εθνική έναν τίτλο που του 

λείπει όσο έλειψε από τον Κρόιφ, τον Κρολ, τον Νέισκενς, τον Ρένσενμπρινκ, τον 

Φαν Χάνεχεμ. Το 2002 το Παγκόσμιο Κύπελλο στην Απω Ανατολή παρά είναι μακριά για να ταξιδέψει ώς εκεί με αυτοκίνητο ή με το σιδηρόδρομο! Και το 2004, στο Ευρωπαϊκό Πρωτάθλημα της Πορτογαλίας, θα 'χει κλείσει τα 35 χρόνια του. Το ρώτησα. «Δεν θέλω να πω με σιγουριά ότι αυτό είναι το τελευταίο μεγάλο τουρνουά για μένα, όμως πραγματικά το σκέφτομαι ότι μπορεί και να είναι. Αρα καταλαβαίνεις πόση σημασία έχει. Αλλά δεν είμ' εγώ το θέμα. Το θέμα είναι όλη αυτή η καλή γενιά παικτών. Δεν ξέρεις πότε θα ξαναβγάλουμε μια τέτοια. Οπότε πρέπει να κυνηγήσουμε, εδώ, το μάξιμουμ».<p>
 Κι όσο για τα δικά του γκολ, αν είναι να 'ρθουν, θέ' να 'ρθούν. Στο κάτω κάτω, 

το '92 έβαλε τρία σε πέντε ματς, και το μόνο που κατάλαβε ήταν ο αποκλεισμός στα πέναλτι απ' τη Δανία στον ημιτελικό. Στο USA '94, πάλι τρία σε πέντε ματς, 

πάλι νοκ άουτ, στον προημιτελικό από τους Βραζιλιάνους. Το '96, ας μην το συζητήσουμε καλύτερα. Το '98 επέστρεψε με τρία γκολ κι αποκλείστηκε ξανά στα πέναλτι από τη Σελεσάο στον ημιτελικό. Δέκα χρόνια στην υπηρεσία της Εθνικής, από ένα εκτός έδρας παιχνίδι με την Ιταλία το '90 έως και σήμερα, σε τελικό δεν έπαιξε ποτέ. Και πολλές φορές έκλαψε την κακή τύχη του. «Δεν είναι μόνον η 

τελευταία πιθανότητά μου σ' αυτό το EURΟ, είναι και η καλύτερη. Πιστεύω πως η στιγμή είναι μοναδική για μας. Μες στην έδρα μας, όλοι οι παίκτες στο τοπ επίπεδο, στη σωστή ηλικία, με πολλή πείρα μεγάλων αγώνων. Το ιδανικό».<p>
 <b>«ΠPΟΣEYXHΣΟY»</b><p>
 Επιχειρώ να του εξηγήσω πως όλ' αυτά θα γραφτούν, για τους τεχνικούς λόγους που έχουν να κάνουν με την έκδοση της εφημερίδας, τις ώρες πριν από τον προημιτελικό με τη Γιουγκοσλαβία, αλλά θα δημοσιευτούν όταν το αποτέλεσμα από το Ρότερνταμ θα 'ναι πια δεδομένο. Συνεπώς, υπάρχει κάποιο ποσοστό κινδύνου να 

'χουν, στο μεταξύ, διαψευστεί. «Τότε, χαμογελάει, να προσεύχεσαι να νικήσουμε. 

Οι Γιουγκοσλάβοι, όπως λέει ο Ρόναλντ ντε Μπουρ, είναι ένα κοπάδι αλεπούδες. Εκεί που νομίζεις πως τους έχεις πιάσει απ' το σβέρκο και τους έχεις υπό τον έλεγχό σου, ξαφνικά σου ξεγλιστράνε μες απ' τα χέρια». <p>
 Τίποτα πιο...καθησυχαστικό; «Εμείς εδώ ξέρουμε την ποιότητά μας, ξέρουμε τι ζητάμε, κι όσο όλα ταιριάζουν σωστά, πηγαίνουμε καλά. Από κει και μετά, σκέφτεσαι πως στις μεγάλες διοργανώσεις είναι τόσα, μα τόσα πολλά τα απρόοπτα που μπορεί να συμβούν. Ποτέ δεν ξέρεις από πριν. Το μόνο που σου μένει, είναι να ελπίζεις». Και το στρες του φαβορί; «Αυτό, δεν το φοβάμαι. Και ξέρεις γιατί; Να, κοίταξε την ομάδα, πάρε τους παίκτες έναν προς έναν, σ' όποια θέση προτιμάς. Δεν θα βρεις κανέναν που να μην παίζει σε μεγάλο κλαμπ, σε μεγάλο πρωτάθλημα. Εκεί το στρες είναι πολλαπλάσιο και κρατάει όλο το χρόνο. Κάθε εβδομάδα το αντιμετωπίζεις. Εχουμε μάθει πια να το χειριζόμαστε».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
