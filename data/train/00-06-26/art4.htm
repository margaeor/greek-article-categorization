<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 26/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=3><B>Η</b></font> κρατική φροντίδα για τα αρχαία ευρήματα και τα μνημεία της Κεφαλονιάς μπορεί να άργησε, αλλά τώρα αρχίζει να γίνεται αισθητή στο πανέμορφο αυτό νησί του Ιονίου. Αύριο (Τρίτη) εγκαινιάζεται από τον υπουργό Πολιτισμού Θεόδωρο Πάγκαλο 


το ανακαινισμένο Αρχαιολογικό Μουσείο Αργοστολίου, που ήταν κλειστό από το 1996. Ο υπουργός θα επισκεφθεί με την ευκαιρία το Κάστρο Αγίου Γεωργίου, έξω από το Αργοστόλι, που θα ανοίξει κι αυτό μέσα στο καλοκαίρι, όπως και το Κάστρο της χερσονήσου της Ασου, στο οποίο άρχισαν πρόσφατα οι εργασίες ανακαίνισης. Στο Κάστρο Αγίου Γεωργίου έχουν γίνει έργα της τάξης των 450 εκ., 


μένει να μπουν ταμπέλες, σχεδιαγράμματα και να ολοκληρωθεί ένα υπαίθριο θεατράκι για πολιτιστικές εκδηλώσεις, ενώ η ανάδειξη του κάστρου της Ασου υπολογίζεται πως θα κοστίσει 700 εκ. δρχ.<p>
 <B>Mουσείο Aργοστολίου</B><p>
 Τις αρχαιότητες του Μουσείου Αργοστολίου τις κυνηγούν εδώ και μισό αιώνα οι σεισμοί. Αρχικά στεγάζονταν στην παλιά Αγγλικανική Εκκλησία, που καταστράφηκε με τους σεισμούς του 1953. Το 1958 θεμελιώθηκε το σημερινό κτίριο του Μουσείου, που η έκθεσή του λειτούργησε μέχρι το 1983.<p>
 Ο ισχυρός σεισμός εκείνης της χρονιάς επέφερε βλάβες στο κτίριο. Ακολούθησε μια προσπάθεια αποκατάστασης των ζημιών και ύστερα από ένα 6μηνο το Μουσείο επαναλειτούργησε μέχρι το 1996. Ομως, τα προβλήματα δεν ξεπεράστηκαν στο σύνολό τους και ξαναέκλεισε το 1996 μέχρι τα τωρινά εγκαίνια, οπότε στο διάστημα αυτό αναμορφώθηκε ο χώρος και αναδιοργανώθηκε η έκθεσή του, εμπλουτισμένη και με νέα ευρήματα, που ήρθαν στο φως από το θολωτό μυκηναϊκό τάφο στα Τζαννάτα του Πόρου Κεφαλονιάς και από το ρωμαϊκό νεκροταφείο του Φισκάρδου.<p>
 Το μουσείο στις τρεις αίθουσές του φιλοξενεί ευρήματα όλων των εποχών, από τα παλαιολιθικά ώς τα ύστερα ρωμαϊκά χρόνια, που ήρθαν στο φως κατά τις παλιές ανασκαφές των αρχαιολόγων Π. Καββαδία, Ν. Κυπαρίσση, Σπ. Μαρινάτου, Βασ. Καλλιπολίτη, Γ. Δοντά, Π. Καλλιγά και με νεότερα από τις ανασκαφές των τελευταίων δεκαετιών, που διενήργησαν οι: Λάζαρος Κολώνας, Μιχ. Πετρόπουλος, Μαρία Πετριτάκη και Ανδρέας Σωτηρίου.<p>
 Ξεχωρίζουν εκείνα της Μυκηναϊκής εποχής, που ενδεχομένως σχετίζονται με την ύπαρξη ενός σπουδαίου μυκηναϊκού κέντρου, πιθανώς της ομηρικής Ιθάκης και της κλασικής περιόδου, από την Κεφαληνιακή τετράπολη Πάλη, Κράνη, Σάμη, Πρόννη.<p>
 Σύμφωνα με τις αρχαιολογικές έρευνες των 130 τελευταίων χρόνων, το νησί με τις 


περισσότερες μυκηναϊκές εγκαταστάσεις δεν είναι ούτε η Ιθάκη ούτε η Λευκάδα. «Είναι η μεγάλη, δασώδης, σπηλαιοβριθής, πλούσια σε νερά κι εύφορες εκτάσεις Κεφαλληνία», όπως διαβάζουμε στην πολύ καλά τεκμηριωμένη μελέτη που εκδόθηκε πρόσφατα από την Ολλανδέζα φιλόλογο Henriette Putman Cramer και το σύζυγό της Γεράσιμο Μεταξά «Ομηρική Ιθάκη» (εκδόσεις Κάκτος), στην οποία υποστηρίζεται επί τη βάσει πλήθους ιστορικών πηγών ότι στην Κεφαλονιά ήταν η Ιθάκη του Οδυσσέα.<p>
 <B>Kάστρο Aγίου Γεωργίου</B><p>
 Το Κάστρο του Αγίου Γεωργίου Κεφαλονιάς, που υπάρχει εκεί από το 12ο αιώνα, έμενε ερειπωμένο, ακατοίκητο και κατεστραμμένο από τους σεισμούς του 1953 και φυσικά κλειστό στο κοινό. Τα παλιά μονοπάτια του με τα χρόνια χορτάριασαν κι έγιναν αδιάβατα.<p>
 Η ομορφιά του ερειπίου, έτσι αφρόντιστη όπως ήταν, παραδομένη στην εγκατάλειψη, δεν μπορούσε να γίνει αφορμή για πολιτιστικές δραστηριότητες, όπως συμβαίνει σε άλλα κάστρα της ελληνικής περιφέρειας. H ανάδειξή του εντάχθηκε στο πρόγραμμα «Κάστρων Περίπλους» του Ταμείου Αρχαιολογικών Πόρων και του υπουργείου Πολιτισμού κι αμέσως άρχισε η νεκρανάστασή του.<p>
 Κατ' αρχάς, εκπονήθηκαν οι μελέτες ηλεκτρομηχανολογικών εγκαταστάσεων, απέκτησε δηλαδή φως, νερό, τηλέφωνο και φυσικά δίκτυο πυρόσβεσης. Επειτα, άρχισε η στερέωση των κτιρίων της κατοικίας του «Προβλεπτή», της αποθήκης, του 


ναού του Αγίου Νικολάου, της υπόγειας δεξαμενής και της εσωτερικής πύλης εισόδου. Kατόπιν, καθαρίστηκαν τα μονοπάτια, φτιάχτηκαν οι πορείες περιήγησης, 


οι χώροι υποδοχής των επισκεπτών, διαμορφώθηκε ο υπαίθριος χώρος κοινωνικών δραστηριοτήτων, όπου προφανώς μπορούν να οργανώνονται πολιτιστικές εκδηλώσεις. 


Εγινε η πεζοδρόμηση του οδικού άξονα που συνδέει το κάστρο με το ναό της Ευαγγελίστριας και δημιουργήθηκαν χώροι στάθμευσης των αυτοκινήτων.<p>
 Η ιστορία του ξεκινάει από την περίοδο του Βυζαντίου. Τότε κάλυπτε μικρή μόνο έκταση του λόφου. Από το 12ο-16ο αιώνα επεκτάθηκε, αφού πέρασε στα χέρια Βενετών και Τούρκων. Τη σημερινή μορφή του την οφείλει στους Βενετούς που το ανοικοδόμησαν (1504-1545), χτίζοντας επί του φρουρίου δημόσια κτίρια, όπως το διοικητήριο, κατοικίες του Προβλεπτή και των Συμβούλων, φρουραρχείο, στρατώνες, αποθήκες, δεξαμενές. Τότε οικοδομήθηκε ο καθεδρικός ναός του Αγίου Νικολάου κι άλλοι λατινικοί ναοί και παρεκκλήσια.<p>
 Οταν το 1757 μεταφέρθηκε η έδρα της διοίκησης του νησιού, από το φρούριο στο Αργοστόλι, άρχισε η παρακμή του. Ευτυχώς που για την προστασία του, όπως και άλλων συνολικά 36 κάστρων, εξοικονόμησε το ΤΑΠ πιστώσεις από το πρόγραμμα Interreg Ιονίου, Θράκης, Αιγαίου, Κύπρου και το υποπρόγραμμα «Τουρισμός» του ΕΟΤ για την ανάδειξή τους.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
