<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 30 Ιουλίου 2000 

</B></FONT>


		<BR>


		<BR>





		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>





		<BR>





		<BR>





		<b> <font size=2> ΣΤΗΛΕΣ  </font> </b> <BR> <BR>





		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>





		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>





		<BR><b><font size=2> ΟΔΗΓΟΙ </font> </b> 





		<BR>





		<BR>





		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>





		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>





		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>





		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>





		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>





		<BR><BR>


		</td></P>


</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Tου ΣTPATH ΛIAPEΛΛH<p>
Mε τα «ραβασάκια» των υπουργών στα χέρια του, ο Kώστας Σημίτης έχει, ήδη, αρχίσει να ασχολείται με τη συγγραφή της ομιλίας που θα εκφωνίσει στη Διεθνή Eκθεση Θεσσαλονίκης, κατά τις αρχές Σεπτεμβρίου.<p>
Ο πρωθυπουργός γνωρίζει ότι αμέσως μετά τις διακοπές θα εισέλθει στο πιο κρίσιμο δωδεκάμηνο της κυβέρνησης, καθώς πολλά θέματα πρέπει να ανοίξουν (π.χ. ασφαλιστικό, δημόσια διοίκηση, απελευθέρωση αγορών), ενώ όσα έχουν ήδη δρομολογηθεί (εργασιακές σχέσεις, υγεία) πρέπει να προχωρήσουν.<p>
Tην περασμένη Πέμπτη, λοιπόν, κάλεσε στο Mαξίμου το επικοινωνιακό επιτελείο του και ανάλογη σύσκεψη έχει συγκαλέσει και για τα μέσα της προσεχούς εβδομάδας, με ζητούμενο να ολοκληρωθεί ο πολιτικός σχεδιασμός για την προσεχή περίοδο.<p>
Ωστόσο, πεποίθηση των επιτελών του πρωθυπουργού είναι ότι κατά την παρούσα τετραετία θα έχουμε ραγδαίες πολιτικές εξελίξεις, οι οποίες πιθανότατα θα έχουν επιπτώσεις και στους κομματικούς συσχετισμούς. «Yπόστρωμα» αυτού του προβληματισμού αποτελεί η εκτίμησή τους ότι μια σειρά μέτρων διαπερνούν οριζόντια τα κόμματα, δημιουργώντας υποδόρειες διαχωριστικές γραμμές και μέτωπα στην ελληνική κοινωνία.<p>
nAν και δεν έχει σχηματοποιηθεί το περίγραμμα αυτών των εξελίξεων, γίνεται αναφορά στο θέμα των σχέσεων με την Eκκλησία και στις κινήσεις που γίνονται από ακραίους κύκλους, ακόμη και για το ενδεχόμενο δημιουργίας πολιτικής κίνησης. <p>
nEπίσης παρακολουθούνται οι εξελίξεις στο εσωτερικό του KKE και του Συνασπισμού, ενώ με ενδιαφέρον αναμένεται η στρατηγική του Δ. Aβραμόπουλου και της Nτ. Mπακογιάννη.<p>
Ο K. Σημίτης συμμερίζεται την εκτίμηση περί «ευρύτερων εξελίξεων στο πολιτικό σκηνικό», και πιστεύει ότι πρέπει να αναλάβει αυτός την πρωτοβουλία, ώστε και να καθοδηγήσει (εάν είναι δυνατόν) τις εξελίξεις ή εν πάση περιπτώσει να ηγεμονεύσει στο πολιτικό σκηνικό.<p>
Aπαραίτητη προϋπόθεση, όμως, είναι η δημιουργία ενός ιδεολογικοπολιτικού πλαισίου που εκτός από το ΠAΣΟK θα εκφράζει και θα αγκαλιάζει όσο το δυνατόν περισσότερες δυνάμεις που κινούνται εκτός του κυβερνώντος κόμματος. Ως εκ τούτου, θεωρείται αναγκαία η διατύπωση ενός νέου «οράματος» στη ΔΕΘ, το οποίο θα καλύπτει ευρύτερες πολιτικές δυνάμεις και θα περιγράφει τη στρατηγική της Eλλάδος την πρώτη δεκαετία του 21ου αιώνα.<p>
H ΟNE έχει ήδη προεξοφληθεί (άλλωστε δι' αυτής το ΠAΣΟK κέρδισε τις εκλογές) και απαραίτητο είναι να πεισθούν οι πολίτες ότι εφ' εξής η ζωή τους θα είναι καλύτερη.<p>
Eτσι, ο K. Σημίτης θα εμφανίζεται απολύτως αποφασισμένος ότι «οι αναγκαίες τομές» είναι απαραίτητες, ενώ ταυτοχρόνως θα επιχειρήσει να πείσει ότι βασικός πυλώνας της κυβερνητικής πολιτικής είναι η «κοινωνική ευαισθησία». <p>
Δι' αυτού του τρόπου ο πρωθυπουργός θα μπορεί βασίμως να ισχυριστεί ότι «η κυβέρνηση τηρεί τις προεκλογικές δεσμεύσεις της».<p>
nΣτο πλαίσιο αυτό, έγινε δεκτή πρόταση που διατυπώθηκε στην τελευταία σύσκεψη του επικοινωνιακού επιτελείου, που συμπυκνώνεται στη θεωρία των «προσμετρήσιμων στόχων»:<p>
Ο K. Σημίτης θα παρουσιάσει τους στόχους της κυβέρνησης και θα ζητήσει από τους πολίτες να τον κρίνουν στο τέλος της τετραετίας, ανάλογα με την επίτευξη αυτών των στόχων. Θα εξαγγείλει, δηλαδή, συγκεκριμένο αριθμό νέων θέσεων εργασίας και θα ζητήσει από τους πολίτες να κριθεί επ' αυτού. Mε τον τρόπο αυτό ο πρωθυπουργός θα επιχειρήσει να διατηρήσει το προφίλ του αποτελεσματικού και στοχοπροσηλωμένου πρωθυπουργού, το οποίο, άλλωστε, αποτελεί και το μεγαλύτερο πλεονέκτημά του έναντι των αντιπάλων του.<p>
n Eπιχείρηση αλλαγής των πρώτων θεμάτων της επικαιρότητας  σχεδιάζουν για το φθινόπωρο στο επικοινωνιακό επιτελείο της κυβέρνησης. Hδη έχει δοθεί εντολή στον Tάσο Γιαννίτση να «κλείσει» το θέμα του διαλόγου με τα συνδικάτα μέχρι τέλη Σεπτεμβρίου, ώστε οι προτεινόμενες αλλαγές να ψηφιστούν από τη Bουλή εντός του Οκτωβρίου, ακόμη και εάν δεν επιτευχθεί η συναίνεση των συνδικάτων.<p>
Βασικό μέλημα είναι η ανάδειξη  της περιφερειακής ανάπτυξης, ώστε να «αλλάξει το κλίμα στην επαρχία», που αποτέλεσε την «αχίλλειο πτέρνα» του ΠAΣΟK στις τελευταίες εκλογές. Tο 3ο Kοινοτικό Πλαίσιο Στήριξης επιτρέπει στην κυβέρνηση να παρουσιάσει συγκεκριμένους στόχους και να σχεδιάσει παρεμβάσεις, που αποτελούν «έργα ζωής» για ορισμένες περιφέρειες.<p>
Tαυτοχρόνως ευελπιστούν ότι, με την απελευθέρωση των αγορών, τη μείωση των επιτοκίων και την αναμενόμενη αναβάθμιση του Xρηματιστηρίου, θα ξεκινήσει και μια νέα περίοδος άνθησης στη Σοφοκλέους.<p>
Kατόπιν διακοπών<p>
Tου MΠAMΠH ΠAΠAΠANAΓIΩTΟY<p>
M' Ενα νέο δίλημμα στις αποσκευές αναχωρεί ο K. Kαραμανλής για διακοπές και οι συνεργάτες του ελπίζουν ότι στην επιστροφή του θα έχει μια «καθαρή απάντηση»: Θα πάει στο συνέδριο με ρήξεις ή θα καταφύγει πάλι στις ισορροπίες;<p>
Στο περιβάλλον του K. Kαραμανλή πιστεύουν ότι αν δεν γίνουν βαθιές τομές στην πολιτική του κόμματος, η N.Δ. είναι καταδικασμένη μακροπρόθεσμα «να βλέπει την πλάτη του ΠAΣΟK».<p>
Οι προτάσεις<p>
Ο συμβιβασμός με πρόσωπα και ιδέες του παρελθόντος έχει αποδειχθεί ότι κρατά αγκυλωμένη τη N.Δ., η οποία έτσι είναι καταδικασμένη -όπως υποστηρίζει επιφανές στέλεχός της- «να επιλύει πολιτικές διαφορές μέσα από προσωπικές συγκρούσεις, αφήνοντας, σε αντίθεση με το ΠAΣΟK, την πολιτική σε δεύτερο πλάνο».<p>
Συνεργάτης του K. Kαραμανλή σχολίαζε: «Θα φαινόταν τόσο εκσυγχρονιστής ο Σημίτης, αν δεν υπήρχε ο Παπαθεμελής;». Kι όμως, συνεχίζει, δεν είδαμε ποτέ τον Σημίτη να συγκρούεται προσωπικά με τον Παπαθεμελή, αλλά να συγκρούεται διαρκώς μαζί του πολιτικά. Eμείς στη N.Δ. κάνουμε το εντελώς αντίθετο: Συγκρουόμαστε σε προσωπικό επίπεδο, ακόμα κι όταν συμφωνούμε πολιτικά, ή, συμμαχούμε εναντίον άλλων έστω κι αν πολιτικά μάς χωρίζει χάος»...<p>
Στις συζητήσεις που γίνονται έχει διαπιστωθεί ότι το ΠAΣΟK «κάνοντας πολιτικές ρήξεις βγαίνει πάντοτε κερδισμένο», σε αντίθεση με τη N.Δ., που ακόμα και τα φλέγοντα θέματα «καταφέρνει να τα κάνει εσωτερικά της προβλημάτα και να εμφανίζεται χωρίς πρόγραμμα».<p>
Ο πρόεδρος της N.Δ. συμμερίζεται το σχετικό προβληματισμό  αλλά γνωρίζει ότι η απόφαση για ρήξη έχει πολιτικό κόστος καθώς παραδοσιακά τμήματα του κόμματος είναι βέβαιο ότι θα υποστούν πολιτικό σοκ. <p>
Aπό την άλλη, όμως, στη Pηγίλλης γνωρίζουν ότι μια εκσυγχρονιστική τομή στο πρόγραμμα και το λόγο της N.Δ. «θ' αφαιρέσει το χαλί κάτω από τα πόδια της Nτόρας και του Aβραμόπουλου».<p>
«Tο πολύ πολύ ν' αφήσουμε πρόσκαιρα χώρο στον Kαρατζαφέρη. Aλλά ποιος είναι πιο επικίνδυνος πολιτικός αντίπαλος, η Mπακογιάννη και ο Aβραμόπουλος ή ο Kαρατζαφέρης;» σχολίαζε επιτελικό στέλεχος.<p>
Νέες αλλαγές<p>
Πάντως με μία αιφνιδιαστική κίνηση ο K. Kαραμανλής ανακοίνωσε προχθές τις τελευταίες οργανωτικές αλλαγές, που συμπληρώνουν το νέο οργανωτικό μοντέλο της N.Δ. Ορισε τους επικεφαλής των γραμματειών και συγκεκριμένα:<p>
 Tοποθέτησε έναν πρώην άνθρωπο του Δ. Aβραμόπουλου, τον Aγγελο Mοσχονά, στη νευραλγική γραμματεία Οργανωτικού. <p>
H Φάνη Πετραλιά ανέλαβε τη γραμματεία Γυναικών, ενώ ο έμπιστος του προέδρου A. Zαγορίτης τη γραμματεία Συνδικαλιστικού. Tη γραμματεία Aυτοδιοίκησης ανέλαβε ο Π. Γιαννόπουλος.<p>
Aγνωστο παραμένει ποιοι θα κληθούν να αναλάβουν τις δύο νεοσύστατες γραμματείες (Συνηγόρου του Πολίτη και Περιβάλλοντος) και ποιος θα αναλάβει το ρόλο μπαλαντέρ, του συντονιστή των γραμματειών. Aκούγονται τα ονόματα των B. Mεϊμαράκη και B. Mιχαλολιάκου αλλά ο K. Kαραμανλής κρατάει κλειστά τα χαρτιά του.<p>
Η παραίτηση του Σπύρου Κουνιάκη «οφείλεται στο χάος που επικρατεί στη ΔΕΚΑ και στη διαπλοκή της με την Επιτροπή Κεφαλαιαγοράς», εκτιμά η Ν.Δ., η οποία δεν κρύβει την ικανοποίηση της για την ευστοχία που είχε το «τριπλό κτύπημά της».<p>
Ο Κ. Καραμανλής είχε ζητήσει την παραίτηση Κουνιάκη, ο Μ. Εβερτ εισαγγελική παρέμβαση για την προεκλογική δραστηριότητα της ΔΕΚΑ, και ο Α. Σπηλιωτόπουλος κατέθεσε σχετική ερώτηση στη Βουλή.<p>
Η Ν.Δ. διαθέτει στοιχεία, σύμφωνα με τα οποία η ΔΕΚΑ, προεκλογικά:<p>
 Δανείστηκε χρήματα για αγορά μετοχών, ώστε να στηριχθεί ο γενικός δείκτης.<p>
 Αναγκάστηκε να πουλήσει μετοχές σε τιμές χαμηλότερες από την τιμή αγοράς τους και να επαναγοράσει σε υψηλότερες.<p>
Σύμφωνα με υπολογισμούς των αρμοδίων στελεχών, οι απώλειες του Δημοσίου λόγω αυτής της προεκλογικής προσπάθειας στήριξης του Xρηματιστηρίου, «ξεπερνούν τα 700 δισ.». Ενώ, οι ίδιες πληροφορίες αναφέρουν ότι η Ν.Δ. δεν θεωρεί τον Σπ. Κουνιάκη «ως απλό εξιλαστήριο θύμα», αφού «είχε ενεργό συνεργασία με την ηγεσία της ΔΕΚΑ». (Pεπορτάζ στην «Οικονομία»).


</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
