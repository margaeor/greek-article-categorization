<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 30 Ιουλίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της ΧΑΡΑΣ ΤΖΑΝΑΒΑΡΑ<p>
ΦΩΤ.: ΝΙΚΟΣ ΠΗΛΟΣ<p>
Ο Μανωλιός από τις Αρχάνες της Κρήτης είχε αρχίσει να «επενδύει» όλα τα τελευταία χρόνια στο Χρηματιστήριο. Ομως είδε τις οικονομίες του να εξανεμίζονται με τα τελευταία σκαμπανεβάσματα στο ναό της Σοφοκλέους. <p>
HΕνας κουμπάρος του έριξε την ιδέα να αγοράσει γη στα Μεσόγεια: «Σίγουρα λεφτά» του διαμήνυσε με νόημα.<p>
HΕκ πρώτης όψεως δεν έχει άδικο, μιας και οι αξίες των ακινήτων στην περιοχή, ενόψει της λειτουργίας του νέου αεροδρομίου τον ερχόμενο Mάρτιο, έχουν εκτιναχθεί από τώρα στα ύψη. <p>
HΑν αποδειχθούν και πάλι «φούσκες» είναι κάτι που δεν μπορεί να προεξοφληθεί, καθώς υπάρχουν πληροφορίες για τεχνητές αυξήσεις στις τιμές των ακινήτων και παιχνίδια που στόχο έχουν να παραπλανήσουν τους μικρούς και μεσαίους αποταμιευτές.<p>
nΕίναι γεγονός ότι επίκειται η ένταξη στο σχέδιο περίπου 55.000 στρεμμάτων σε δέκα δήμους και κοινότητες των Μεσογείων. <p>
Δεσμεύσεις<p>
Ομως εκείνο που δεν είναι γνωστό στο ευρύ κοινό είναι ότι μια ζώνη 22.000 στρεμμάτων γύρω από το «Ελ. Βενιζέλος» έχει δεσμευτεί με το νόμο 2338/95. <p>
Για την προστασία του αεροδρομίου, αλλά και την ασφάλεια των πολιτών, η περιοχή αυτή που περιβάλλει τις εγκαταστάσεις δεν μπορεί να ενταχθεί στο σχέδιο για τα επόμενα 30 χρόνια, ενώ μπορεί να αξιοποιηθεί μόνον για αγροτικές μονάδες, για εγκαταστάσεις άντλησης νερού και κατοικίες αλλά με ύψος που δεν θα ξεπερνά τα 7,5 μέτρα, δηλαδή διώροφα κτίσματα. <p>
Επομένως, το «οικοπεδάκι» απέναντι από το αεροδρόμιο που ονειρεύεται να αγοράσει ο κάθε Μανωλιός για «να πιάσει την καλή» είναι... απλώς άνθρακας.<p>
Μεγάλες ευθύνες για την κατάσταση που επικρατεί στα Μεσόγεια φέρει η ηγεσία του YΠΕΧΩΔΕ, αφού επτά μήνες πριν από την έναρξη του νέου αεροδρομίου και ενώ αρχίζει η δοκιμαστική του λειτουργία δεν έχουν γίνει οι νομοθετικές ρυθμίσεις για τις χρήσεις γης.<p>
Ετσι, οι φημισμένοι αμπελώνες υποχωρούν... ατάκτως μπροστά στην επέλαση του μπετόν, που μεταφράζεται με αυθαίρετη δόμηση και άναρχη ανάπτυξη διαφόρων παραγωγικών δραστηριοτήτων. <p>
Ευθύνες<p>
Δήμαρχοι και κοινοτάρχες ενθαρρύνουν αυτές τις πρωτοβουλίες, που δημιουργούν τετελεσμένα γεγονότα, ευελπιστώντας ότι τελικά θα τα «τακτοποιήσουν». Και ίσως τελικά να μην πέσουν έξω στους υπολογισμούς τους...<p>
Οι σχεδιασμοί άρχισαν από τη δεκαετία του '80. Εχουν γίνει μελέτες επί μελετών, αλλά δεν έχει θεσμοθετηθεί ώς τώρα τίποτα. Οι σοβαρότερες προσπάθειες ξεκίνησαν το 1994 με ευθύνη του Οργανισμού Αθήνας: Ανατέθηκε στο Ινστιτούτο Περιφερειακής Ανάπτυξης του Παντείου μελέτη για την ανάπτυξη της περιοχής των Μεσογείων, που «φωτογράφησε» τη σημερινή εικόνα και καθόρισε τις γενικές αρχές ανάπτυξης του τόπου.<p>
Εγιναν παρουσιάσεις και συζητήσεις με φορείς της περιοχής, κυρίως την αυτοδιοίκηση. Διατυπώθηκαν προτάσεις, πολλές από τις οποίες έγιναν αποδεκτές και υπολογίζεται ότι το ερχόμενο φθινόπωρο θα εγκριθούν ώστε να πάρουν το δρόμο προς τη Βουλή. Στο μεταξύ όμως;<p>
Παράλληλα, η μελέτη ανάπτυξης μετρό που έγινε από την εταιρεία «Αττικό Μετρό», έδωσε σημαντικά στοιχεία για την περιοχή: <p>
Το μέλλον<p>
 Ο πληθυσμός στους 13 δήμους και κοινότητες των Μεογείων, που στην απογραφή του 1991 ήταν κάτι παραπάνω από 101 χιλιάδες, έχει ήδη φθάσει τις 140 με προοπτική να ανέβει στις 400 έως 500 χιλιάδες ώς το 2020. Tα στοιχεία λένε ότι μόνον κατά την τελευταία δεκαετία ο πληθυσμός σχεδόν διπλασιάστηκε.<p>
 Οι θέσεις εργασίας, με αυτό το χρονικό ορίζοντα, θα φθάσουν τις 170.000, από τις οποίες οι 112.000 θα είναι νέες και από αυτές οι 22.000 θα αφορούν το νέο αεροδρόμιο.<p>
«Θελήσαμε να δούμε την περιοχή να αναπτύσσεται με ένα οργανωμένο σχέδιο και με δύο παραμέτρους: την παραγωγική ανάπτυξη και την προστασία του περιβάλλοντος», μας εξηγεί η πολεοδόμος Αυγή Μαρκοπούλου, πρόεδρος του Οργανισμού Αθήνας. <p>
Παρεμβάσεις<p>
Από τα στοιχεία που μας έδωσε η αρχιτέκτων Αικ. Συκιανάκη, προϊσταμένη του ίδιου φορέα, οι στόχοι αυτοί θα υλοποιηθούν με τέσσερις μεγάλες παρεμβάσεις: <p>
την ανάπτυξη χώρων υποδοχής δραστηριοτήτων, <p>
τη δημιουργία των απαραίτητων υποδομών, <p>
την ανάδειξη και διαφύλαξη του περιβάλλοντος και<p>
την ένταξη περιοχών στο σχέδιο πόλεως.<p>
Για το τελευταίο αυτό θέμα μας διευκρίνισαν σε όλους τους τόνους ότι δεν μπορούν να πολεοδομηθούν χώροι πέρα από αυτούς που προβλέπουν τα πολεοδομικά σχέδια κάθε δήμου και οι οι οποίοι υπολογίζονται σε 55.000 στρέμματα.  Ετσι κι αλλιώς, είναι η μεγαλύτερη ένταξη σε ολόκληρη την Ελλάδα.<p>
Δεν θα· γίνουν<p>
άλλες εντάξεις<p>
Σε 55.000 στρέμματα υπολογίζονται οι νέες εκτάσεις που θα ενταχθούν στο σχέδιο για να καλύψουν την ανάγκη για κατασκευή περίπου 60.000 κατοικιών που απαιτούνται ώς το 2020. Σχεδόν το 50% θα αφορά χώρους για δίκτυα μεταφορών, κοινωνικές εξυπηρετήσεις, και ελεύθερους χώρους στον αστικό ιστό.<p>
Οι αρμόδιοι στον Οργανισμό Αθήνας επισημαίνουν ότι δεν είναι δυνατόν να γίνουν αποδεκτά νέα αιτήματα για εντάξεις άλλων περιοχών, αφού πρέπει να διαφυλαχθεί ο χαρακτήρας των υπόλοιπων χρήσεων, κυρίως των καλλιεργειών. Εκτιμούν επίσης ότι οι περισσότερες περιοχές εμφανίζουν χαμηλό βαθμό κορεσμού, επομένως υπάρχει οικιστική γη για νόμιμη οικοδομική δραστηριότητα. <p>
Στις εκτός σχεδίου περιοχές ισχύει, με βάση το διάταγμα για την Αττική το όριο αρτιότητας των 20 στρεμμάτων, και έχει απαγορευθεί η κατάτμηση σε γήπεδα μικρότερα αυτής της επιφάνειας. Ομως υπάρχει πρόταση για μείωση του ορίου στα 4 στρέμματα σε περιπτώσεις που διασφαλίζεται, η σωστή ανάπτυξη συγκεκριμένων χρήσεων.<p>
Εντάξεις νέων περιοχών έχουν προβλεφθεί στις αναθεωρήσεις των Γενικών Πολεοδομικών Σχεδίων (ΓΠΣ) δέκα δήμων και κοινοτήτων της περιοχής. Στη συντριπτική τους πλειονότητα βρίσκονται στο στάδιο της τελικής φάσης και πρέπει να ακολουθήσουν οι πράξεις εφαρμογής ώστε να αρχίσει η έκδοση νόμιμων αδειών και η τακτοποίηση των αυθαίρετων κτισμάτων.<p>
Δεν προβλέπονται εντάξεις στην περιοχή της Λούτσας, όπου υπάρχουν σοβαρές ενστάσεις του ΣτE για χώρους παραθεριστικής κατοικίας, οι οποίοι χαρακτηρίζονται «δασικές περιοχές», παρ' όλο που εδώ και δεκαετίες δεν υπάρχουν δένδρα.<p>
Μεγάλες εντάξεις ετοιμάζονται στο Γέρακα, τα Γλυκά Νερά, την Παλλήνη, τις γειτονιές ΠΑΝ και Αγίου Σπυρίδωνα στο Πικέρμι, την Καλλιθέα και τον Βουτζά της Ραφήνας, το Κορωπί και το Μαρκόπουλο, ενώ μικρότερες στην Ανθούσα, οι οποίες επιπλέον θα καθυστερήσουν στη νομική επεξεργασία.<p>
«Προτεραιότητα <p>
στα Μεσόγεια»<p>
«Αποτελεί πολιτική, ηθική και κοινωνική υποχρέωση της κυβέρνησης απέναντι στα Μεσόγεια, που είναι ο χώρος υποδοχής του νέου αεροδρομίου, να είναι μια περιοχή απόλυτης προτεραιότητας και για τον σχεδιασμό μας και για τη διασφάλιση και κατανομή των αναγκαίων πόρων σε συγκεκριμένα έργα προστασίας, ανακούφισης και αναβάθμισης», επισημαίνει ο υπουργός ΠΕΧΩΔΕ με δήλωσή του στην «Κ.Ε.».<p>
Ο Κώστας Λαλιώτης δεσμεύεται ότι η ανάπτυξη της περιοχής θα συμβαδίζει με τις αρχές, τους στόχους και τους απαιτούμενους πόρους ενός ολοκληρωμένου χωροταξικού, οικιστικού και παραγωγικού σχεδίου. Υπενθυμίζει ότι το υπουργείο προώθησε εγκαίρως τους σχεδιασμούς, πάντα σε συνεργασία με την αυτοδιοίκηση της περιοχής και πολύ σύντομα θα οριστικοποιηθεί το θεσμικό πλαίσιο που θα κατοχυρώνει τις παραπάνω προδιαγραφές. <p>
«Η ανάπτυξη των Μεσογείων για να είναι βιώσιμη και να σέβεται το περιβάλλον και τον άνθρωπο, προϋποθέτει έργα προστασίας του περιβάλλοντος και αναβάθμιση της ποιότητας ζωής. Προϋποθέτει έργα υποδομής, προϋποθέτει χωροταξική, οικιστική και παραγωγική ανασυγκρότηση με πρόβλεψη, ευαισθησία και ευθύνη», καταλήγει ο υπουργός ΠΕΧΩΔΕ.<p>
ΤΟ ΝεΟ «attiko ΠΑΡΚΟ»...<p>
4.000 στρ. πράσινο<p>
ΕναΣ νΕΟΣ πνεύμονας πρασίνου, το Αττικό Πάρκο, θα δημιουργηθεί σε έκταση τουλάχιστον 4.000 στρ. στην ευρύτερη περιοχή της κοιλάδας της Βραυρώνας.<p>
Η περιοχή αυτή έχει ήδη χαρακτηριστεί «τοπίο ιδιαίτερου φυσικού κάλλους και ιστορικός τόπος». Με αυτό το δεδομένο οι ειδικοί εισηγούνται τη δημιουργία περιβαλλοντικού-αρχαιολογικού πάρκου, με σημείο αναφοράς το ιερό της Βραυρωνίας Αρτέμιδος.<p>
HΘύλακες πρασίνου σχεδιάζονται επίσης για τους ορεινούς όγκους της Μερέντας και του Πανείου, όπου έχουν διασωθεί κάποιες δασωμένες ζώνες. <p>
HΜε σημείο αναφοράς την οικολογική διαχείριση αντιμετωπίζονται τα έξι ρέματα της περιοχής (Ραφήνας, Κορωπίου, Μαρκόπουλου, Δεσπότη, Παιανίας και Αγίου Γεωργίου), καθώς και ο ποταμός Ερασίνος. Σημαντικά τμήματά τους διέρχονται από κατοικημένες περιοχές, με αποτέλεσμα να έχουν καλυφθεί είτε με έργα είτε με καταπατήσεις.<p>
HΙδιαίτερη έμφαση δίνεται στην πολιτιστική ανάδειξη της περιοχής: Ετοιμάζονται προγράμματα «πολιτιστικών διαδρομών» με θέμα τη βυζαντινή και μεταβυζαντινή Αττική, σε συνδυασμό με σωστικές και αναστηλωτικές εργασίες σε μνημεία αυτών των περιόδων. <p>
HΥπάρχει πρόταση να κηρυχθεί «αρχαιολογικός χώρος και τόπος ιδιατέρου φυσικού κάλλους» η περίφημη παλαιοντολογική θέση στο Πικέρμι.<p>
HΣε θέση που δεν έχει ακόμη καθοριστεί προτείνεται να δημιουργηθεί το Αττικό Μουσείο, ένα μεγάλο πολυλειτουργικό κέντρο, στο οποίο θα δίνεται όλη η ταυτότητα της περιοχής. Μικρότερα εξειδικευμένα μουσεία μπορεί να εγκατασταθούν σε άλλους δήμους.<p>
<b>...και τα «ΕΠΙΧΕΙΡΗΜΑΤΙΚΑ» παρκα 5 εξειδικευμένα κέντρα</b><p>
Με πΕντε εξειδικευμένα πάρκα σχεδιάζεται να αντιμετωπιστούν οι νέες ανάγκες που θα δημιουργηθούν με τη λειτουργία του νέου αεροδρομίου. <p>
Σήμερα στην περιοχή των Μεσογείων (απογραφή 1991) απασχολούνται 58.000 άτομα, από τα οποία μόνο τα 23.000 διαμένουν στην περιοχή. Τα υπόλοιπα κατοικούν στο λεκανοπέδιο Αττικής. <p>
Πόλοι για την παραγωγική δραστηριότητα των Μεσογείων σχεδιάζονται στον Γέρακα, την Παλλήνη και, κυρίως, το Μαρκόπουλο, που θα καταλαμβάνουν συνολικά έκταση της τάξης 3.500 στρεμμάτων.<p>
H Στο επιχειρηματικό πάρκο θα συγκεντρωθούν μονάδες παραγωγής αερομεταφερόμενων προϊόντων, καθώς και προϊόντων χαμηλού βάρους, όπως είναι ηλεκτρικές μηχανές, ιατρικά εργαλεία, εξαρτήματα μεταφορικών μέσων, χημικά προϊόντα. <p>
Θα μπορούν επίσης να λειτουργήσουν μικρές επιχειρήσεις οι οποίες ειδικεύονται σε προϊόντα ευέλικτης παραγωγής βασισμένα στο βιομηχανικό σχέδιο και κυρίως στην τελική κατανάλωση.<p>
H Στα τεχνολογικά πάρκα θα φιλοξενηθούν ιδιωτικά ερευνητικά κέντρα σε συνδυασμό με την εγκατάσταση επιχειρήσεων υψηλής τεχνολογίας. Οι κλάδοι που ενδιαφέρουν είναι τα ηλεκτρονικά, ο βιομηχανικός εξοπλισμός, οι υπολογιστές, ο αυτοματισμός, οι τηλεπικοινωνίες, η βιοτεχνολογία, η ενέργεια και τα φάρμακα.<p>
HΤα πάρκα υπηρεσιών σχεδιάστηκαν για να υποδεχθούν εγκαταστάσεις συνεδρίων, εκθέσεων και τηλεδιασκέψεων.<p>
HΤα πάρκα εταιρειών μεταφορών ανταποκρίνονται στην τάση της σύγχρονης αγοράς για συγκέντρωση των δραστηριοτήτων αυτών σε έναν ενιαίο χώρο που εξασφαλίζει και καλύτερες υποδομές.<p>
HΣτο πάρκο αποθηκευτικών δραστηριοτήτων θα φιλοξενηθούν δραστηριότητες βοηθητικές προς αυτές που ήδη καλύπτονται με τα έργα στο αεροδρόμιο.<p>
 </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





