<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 11/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Του MIXAΛH KAΪTANTZIΔH<p>
Ο κ. Καρλ Γιούργκενς, 40 χρόνων με σύζυγο και δύο παιδιά, κάτοικος Νυρεμβέργης, έχει επιστρέψει από τη δουλειά του και σερφάρει στο Ιντερνετ. Πέφτει στην ιστοσελίδα ενός περιοδικού, που του υπόσχεται ότι μπορεί να μειώσει σημαντικά τους λογαριασμούς ηλεκτρικού. Οι επόμενες κινήσεις του είναι να τροφοδοτήσει το site με μερικά στοιχεία, όπως τα τετραγωνικά του σπιτιού του, τις ηλεκτρικές συσκευές που χρησιμοποιεί, τα άτομα της οικογένειάς του και τις ηλικίες τους.<p>
Σε λίγο πληροφορείται ότι για την περίπτωσή του τα φτηνότερα τιμολόγια εξασφαλίζει από την τάδε ηλεκτρική εταιρεία διανομής, ενώ ο ίδιος έχει συμβόλαιο με τη δείνα. Στη συνέχεια, μέσω της ίδιας ιστοσελίδας δίνει τα στοιχεία του στη νέα εταιρεία και ο επόμενος λογαριασμός θα του έρθει από το νέο προμηθευτή ηλεκτρικού.<p>
Το πρόσωπο είναι φανταστικό. Η περίπτωση όμως πραγματική. Οσο πραγματική είναι και αυτή του συνταξιούχου που κατοικεί στο Λονδίνο και αλλάζει την εταιρεία που τον προμηθεύει με ηλεκτρικό, επειδή μια άλλη, του πρόσφερε μαζί με την εγγραφή και μια τηλεόραση Σόνι 26 ιντσών, ακριβώς τη στιγμή που σκεφτόταν να αλλάξει την παλιά του τηλεόραση.<p>
Στις δύο χώρες η απελευθέρωση της αγοράς ηλεκτρισμού ισχύει εδώ και λίγα χρόνια. Αφορά το σύνολο των καταναλωτών και έχει δείξει όλο το δυναμισμό της. <p>
Στην Ελλάδα η απελευθέρωση θα ξεκινήσει το Φεβρουάριο του 2001 και θα αφορά περίπου το 30% της αγοράς. Ετσι, θα περιοριστεί σε έναν αριθμό περίπου 6.000 μεγάλων και μεσαίων βιομηχανικών καταναλωτών.<p>
Οι συνθήκες που ισχύουν στην Ελλάδα σήμερα δεν έχουν καμιά σχέση με τα όσα ισχύουν στις χώρες της Κεντρικής Ευρώπης και της Σκανδιναβίας. Ωστόσο το ξεκίνημα της έστω και περιορισμένης απελευθέρωσης της αγοράς στην Ελλάδα, είναι βέβαιο ότι θα απελευθερώσει δυνάμεις. Με λίγα λόγια, το «αγώι» θα ξυπνήσει τον αγωγιάτη}.<p>
Στο ερώτημα αν ο Ελληνας καταναλωτής ηλεκτρικού θα έχει σύντομα τη δυνατότητα να επιλέγει τον προμηθευτή του, μέχρι πριν λίγο καιρό η απάντηση ήταν μάλλον όχι. Σήμερα ισχύει ακριβώς το αντίθετο. Ο λόγος είναι ότι η Ευρωπαϊκή Επιτροπή, κρίνοντας ως θετικά τα αποτελέσματα που είχε στις τιμές η απελευθέρωση της αγοράς, στις χώρες που ισχύει εννοείται, ευνοεί την πλήρη απελευθέρωση σε όλες τις χώρες το 2004.<p>
Την απόφαση αυτή προωθούσε στο συμβούλιο κορυφής του περασμένου Μαρτίου. Μετά όμως από αντιδράσεις της Γαλλίας, η απόφαση τροποποιήθηκε. Με βάση την τελική απόφαση του Συμβουλίου, ανατίθεται στην Ευρωπαϊκή Επιτροπή να ετοιμάσει πρόταση που θα επιταχύνει τις διαδικασίες απελευθέρωσης.<p>
Ετσι, το βέβαιο είναι ότι συντομότερα απ' ό,τι προβλεπόταν αρχικά, περισσότεροι Ελληνες καταναλωτές θα μπορούν να επιλέξουν τον προμηθευτή τους, ενώ σε τέσσερα-πέντε χρόνια θα μπορούν όλοι. Τι γίνεται όμως στην Ελλάδα, ή καλύτερα τι θα γίνει από τις 20 Φεβρουαρίου 2001;<p>
Για να δώσουμε απάντηση στο ερώτημα μάς βοήθησε ο μηχανολόγος Θόδωρος Γκούμας, διευθύνων σύμβουλος της μελετητικής εταιρείας Exergia, που έχει διδακτορικό στην ενεργειακή ανάλυση και είναι σύμβουλος των κυβερνήσεων της Κύπρου και της Σλοβενίας σε θέματα απελευθέρωσης της ενεργειακής αγοράς.<p>
Οπως επισημαίνει ο κ. Γκούμας, αυτή τη στιγμή μόνο σε αδρές γραμμές μπορούμε να περιγράψουμε τη λειτουργία της αγοράς. Ο λόγος είναι ότι ο νόμος δημοσιεύτηκε και ισχύει, η εφαρμογή του ωστόσο θα προσδιοριστεί από σειρά αποφάσεων που θα έχουν τη μορφή κανονισμών. Αυτοί θα καθορίζουν τη λειτουργία της Ρυθμιστικής Αρχής Ενέργειας, τους όρους και τα τέλη για τη διέλευση του ηλεκτρικού από το δίκτυο υψηλής τάσης, τους όρους ένταξης των μονάδων ηλεκτροπαραγωγής στο σύστημα και πολλά άλλα απόλυτα καθοριστικά για τη λειτουργία της αγοράς.<p>
Με τα γενικά αυτά δεδομένα μπορούμε να πούμε ότι στην Ελλάδα η αγορά θα λειτουργήσει σε γενικές γραμμές ως εξής:<p>
Σε επίπεδο καταναλωτών. Περίπου 6.000 βιομηχανίες, βιοτεχνίες και μεγάλες εμπορικές επιχειρήσεις που καταναλίσκουν πάνω από 1,5 εκατομμύριο κιλοβατώρες το χρόνο, θα μπορούν να πάρουν άδεια από τη ρυθμιστική αρχή και να προμηθεύονται ηλεκτρικό και από άλλους προμηθευτές πέραν της ΔΕΗ.<p>
Τα συμβόλαια θα τα συνάπτουν με τους ονομαζόμενους προμηθευτές ηλεκτρικού (traders). Στις περισσότερες ευρωπαϊκές χώρες ο trader δεν είναι υποχρεωτικό να είναι και παραγωγός ηλεκτρισμού. Στην Ελλάδα ο νόμος προβλέπει ότι ο προμηθευτής θα πρέπει να έχει δικές του μονάδες ηλεκτροπαραγωγής σε κοινοτική χώρα. Η διαφορά αυτή στο χαρακτηρισμό του προμηθευτή είναι βέβαιο ότι θα καταλήξει στο Ευρωπαϊκό Δικαστήριο, στο οποίο θα προσφύγουν ενδιαφερόμενοι Ευρωπαίοι θεωρώντας ότι τους θέτει εκτός αγοράς ο ελληνικός νόμος.<p>
Σε επίπεδο παραγωγής. Με το νέο νόμο, η διαχείριση του συστήματος μεταφοράς και του κέντρου κατανομής φορτίου θα γίνεται από ξεχωριστή εταιρεία, στην οποία όμως η ΔΕΗ θα έχει την πλειοψηφία των μετοχών. Η εταιρεία, με βάση τα συμβόλαια που έχει και αφορούν τις πωλήσεις ηλεκτρικού από προμηθευτές σε καταναλωτές, θα κατανείμει το φορτίο στις μονάδες παραγωγής, άσχετα αν αυτές είναι της ΔΕΗ ή ιδιωτικές. <p>
Για την κατανομή αυτή θα λαμβάνει υπόψη της ορισμένες αρχές που προβλέπονται στην κοινοτική οδηγία και στον ελληνικό νόμο. Δηλαδή προτεραιότητα για ένταξη έχουν οι μονάδες ανανεώσιμων πηγών ενέργειας (αιολικά, μικρά υδροηλεκτρικά κ.λπ.), οι μονάδες συμπαραγωγής ηλεκτρισμού θερμότητας και ακολουθούν κατά σειρά οι υπόλοιπες μονάδες συμβατικών καυσίμων, ανάλογα με το κόστος κιλοβατώρας που διαμορφώνουν. <p>
Ο παραγωγός θα πιστώνεται με την αξία του ηλεκτρικού που εισάγει στο σύστημα με τη μέθοδο του clearing (εκκαθάριση) ανά τακτά διαστήματα και μέ βάση το κόστος κιλοβατώρας που έχει δηλώσει.<p>
Οσο για τις νέες μονάδες που θα κατασκευάζονται, αυτές θα προκύπτουν από το μακροχρόνιο ενεργειακό σχεδιασμό που θα κάνει η Ρυθμιστική Αρχή Ενέργειας. Στη συνέχεια θα ακολουθεί προκήρυξη των νέων μονάδων ηλεκτροπαραγωγής και θα κατασκευάζει όποιος (ΔΕΗ ή ιδιώτης) εξασφαλίσει εχέγγυα για περιβαλλοντικά αποδεκτή μονάδα, με τη μεγαλύτερη δυνατή απόδοση και με το χαμηλότερο κόστος κιλοβατώρας. <p>
Τον τελευταίο χρόνο όλο και πιο σημαντικός αναδεικνύεται ο ρόλος του trader στην απελευθερωμένη αγορά. Ο trader εξασφαλίζει συμβόλαια για πώληση ηλεκτρικού σε καταναλωτές, τo οποίo θα μπορεί να αγοράζει από διαφορετικούς παραγωγούς.<p>
Με απλά λόγια, θα αγοράζει χονδρικώς και θα πουλάει λιανικώς. Γιατί όμως να τον προτιμήσουν οι καταναλωτές; Για τον απλό λόγο ότι εκμεταλλευόμενος τις ιδιαιτερότητες του κάθε καταναλωτή, δηλαδή ποιες ώρες της ημέρας ζητάει το μεγαλύτερο φορτίο, αν θα μπορεί να του διακόπτει την παροχή με ολιγόωρη προειδοποίηση κ.λπ, θα αξιοποιεί όλη την ηλεκτρική ενέργεια που αγοράζει και έτσι θα διαμορφώνει πακέτα προσφορών που θα είναι ελκυστικότερα του παραγωγού.<p>
Τον ισχυρό ρόλο των traders, που λειτουργούν πλέον ως λόμπι, πρέπει να τον φανταστούμε ως αντίστοιχο των αλυσίδων σούπερ μάρκετ έναντι των βιομηχανιών τροφίμων, απορρυπαντικών κ.λπ., στις οποίες επιβάλλουν τις θέσεις και τους όρους τους για να βάλουν στα ράφια τα προϊόντα τους.<p>
Στην Ελλάδα, όπως είπαμε, ο προμηθευτής ηλεκτρικής ενέργειας θα πρέπει να είναι υποχρεωτικά και παραγωγός. Πώς μπορεί να λειτουργήσει πρακτικά; Ενας Ελληνας επιχειρηματίας ή ομάδα επιχειρηματιών που μπορεί να είναι και μεγάλοι καταναλωτές, σε συνεργασία με Eυρωπαίο παραγωγό ηλεκτρισμού συστήνουν εταιρεία προμήθειας και αρχίζουν να εισαγάγουν ηλεκτρικό από τη Γερμανία μέσω Ιταλίας (το 2001 θα λειτουργήσει το υποβρύχιο καλώδιο) εφ' όσον κάτι τέτοιο συμφέρει.<p>
Επίσης, ένας Eυρωπαίος παραγωγός, για παράδειγμα η ΕΝΕL (ιταλική ΔΕΗ) που έχει συστήσει εταιρεία στην Ελλάδα εξασφαλίζει συμβόλαια με αγοραστές μεγάλους καταναλωτές. Πιο απλά ακόμη, ένας Eλληνας παραγωγός που διαθέτει ιδιόκτητες μονάδες, μέχρι στιγμής όλα τα διυλιστήρια και μεγάλες βιομηχανίες διαθέτουν μονάδες συμπαραγωγής, πουλά κατά προτεραιότητα τη διαθέσιμη παραγωγή του στο σύστημα ή γίνεται ο ίδιος trader για τις ποσότητες που του περισσεύουν.<p>
Υπάρχουν όμως και τα «έξυπνα» της υπόθεσης. Τι θα γίνει με τον Eυρωπαίο παραγωγό που έχει μονάδα σε μια γειτονική με την Ελλάδα χώρα (Βουλγαρία, ΠΓΔΜ, Αλβανία); Ο ελληνικός νόμος τού απαγορεύει να πουλήσει σε μεγάλο Eλληνα καταναλωτή. Από τη στιγμή όμως που το δίκτυο της Ελλάδας είναι συνδεδεμένο με αυτό της Ιταλίας και των γειτονικών χωρών, θα μπορεί να τροφοδοτεί με ηλεκτρικό από τη Βουλγαρία, άσχετα αν το συμβόλαιο προβλέπει ότι θα το φέρνει από τη Γερμανία.<p>
Οι εξελίξεις όμως τρέχουν. Δεν χρειάζεται ούτε και αυτή η «πονηριά». Με βάση τη διεθνή σύμβαση εμπορίου (πρώην GATT) δεν μπορεί να αποκλειστεί η εισαγωγή ηλεκτρικού στην Ε.Ε. από τρίτη χώρα. Ηδη η γερμανική εταιρεία Preussag Electra έχει συστήσει μικτή εταιρεία με πολωνική, για την εισαγωγή στη Γερμανία ηλεκτρικού ρεύματος από Πολωνία, Ουκρανία και Ρωσία.<p>
Τι θα κάνει όμως η ΔΕΗ; Το πρεσάρισμα που θα δεχτεί δεν πρόκειται να φανεί το πρώτο διάστημα. Στη συνέχεια όμως τα πράγματα θα είναι ιδιαίτερα δύσκολα, από τη στιγμή που η Δημόσια Eπιχείρηση Hλεκτρισμού δεν έχει ετοιμαστεί και δείχνει να μην καταλαβαίνει τι θα συμβεί.<p>
Είναι χαρακτηριστικό ότι από το Σεπτέμβριο του 1997 ο σύμβουλός της, η Coopers & Lybrand, έχει συστήσει σειρά ενεργειών εν όψει απελευθέρωσης. Για παράδειγμα, η ΔΕΗ θα έπρεπε ήδη να έχει αναδιοργανωθεί, οι βασικές επιχειρησιακές της μονάδες (παραγωγή λιγνίτη, παραγωγή ηλεκτρικού, μεταφορά, διανομή) να λειτουργούν με ξεχωριστές λογιστικές καταστάσεις, με συμβόλαια υποχρεώσεων μεταξύ τους και ολόκληρο το 2000 η ΔΕΗ να λειτουργεί υπό το νέο σχήμα και υπό καθεστώς οιονεί απελευθερωμένης αγοράς.<p>
Δεν φαίνεται όμως ότι κάτι τέτοιο έχει γίνει, ενώ η όλη προσπάθεια των στελεχών της είναι να ελεγχθεί η αγορά απολύτως από την ίδια, μέσω των κανονισμών που θα εκδοθούν και θα καθιστούν ασύμφορη την είσοδο τρίτων.<p>
Η χρόνια αδράνεια της επιχείρησης έχει σωρεύσει μια σειρά από προβλήματα. Αυτά σχετίζονται τόσο με την απαξίωση μέρους της παραγωγικής της υποδομής, δηλαδή λιγνιτικές ή πετρελαϊκές μονάδες ηλικίας άνω των 40 χρόνων και με βαθμό απόδοσης μόλις 28-30%, αλλά και με τη χρόνια εμπλοκή της ΔΕΗ στις πολιτικές της εκάστοτε κυβέρνησης που την υποχρεώνουν να αξιοποιεί εν μέρει τις μονάδες της (υδροηλεκτρικά και άρδευση), να προσλαμβάνει υπεράριθμο προσωπικό (όλοι οι σύβουλοι συστήνουν μείωση κατά 10.000 άτομα), να πουλά σε ειδικές κατηγορίες καταναλωτών ηλεκτρικό με ζημιά (Πεσινέ, ΛΑΡΚΟ, αγρότες κλπ). <p>
Το ερώτημα, τέλος, που πρέπει να απαντηθεί είναι αν η απελευθέρωση της αγοράς θα σημάνει φθηνότερο ρεύμα για τον καταναλωτή. Οπως τονίζει ο Θόδωρος Γκούμας, η ευρωπαϊκή εμπειρία δείχνει ότι η απελευθέρωση οδήγησε σε μειώσεις τιμών μέχρι 50%, με πιο πρόσφατο παράδειγμα της Γερμανίας όπου σε ένα χρόνο η μείωση έφτασε στο 30%.<p>
Για την Ελλάδα κανείς δεν μπορεί να εγγυηθεί ότι θα υπάρξει αμέσως μείωση. Ωστόσο, ο κ. Γκούμας παρατηρεί ότι η απελευθέρωση με τις προοπτικές και τον κίνδυνο απώλειας πελατών που προκαλεί στη ΔΕΗ, θα βελτιώσει οπωσδήποτε τις υπηρεσίες που θα απολαμβάνουν οι μικροί και οι μεγαλύτεροι καταναλωτές της, ώστε να μην προτιμήσουν τελικά άλλους προμηθευτές όταν σε λίγα χρόνια θα γίνει η πλήρης απελευθέρωση.




	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
