<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 11/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Του KΩN. ΛAMΠPΟY<p>
Εντονη κινητικότητα παρατηρείται στον κλάδο των Kατασκευών, εν αναμονή και του νόμου που θα θεσπίσει συγκεκριμένα κίνητρα για τις συγχωνεύσεις των εταιρειών του κλάδου και ο οποίος αναμένεται να ψηφιστεί το καλοκαίρι.<p>
Το νέο θεσμικό πλαίσιο, σε συνδυασμό και με την επανεξέταση των κριτηρίων βάσει των οποίων κατατάσσονται οι εταιρείες σε συγκεκριμένες τάξεις εργοληπτικών πτυχίων, αναμένεται να διαμορφώσει σταδιακά ένα νέο τοπίο στον κατασκευαστικό κλάδο. <p>
Πολλές τεχνικές εταιρείες βρίσκονται σε διαδικασία ενίσχυσης της θέσης τους στον κλάδο μέσω εξαγορών και συνεργασιών, τόσο μεταξύ τους όσο και με εταιρείες του εξωτερικού. Εξάλλου, ήδη υπάρχουν κάποια ισχυρά σχήματα που έχουν προκύψει από τη μετοχική συνεργασία διαφόρων εταιρειών. Την ίδια στιγμή, οι τεχνικές εταιρείες έχουν ήδη στρέψει το ενδιαφέρον τους και σε άλλους τομείς δράσης, με πρώτο αυτόν των ακινήτων, αλλά και προς τις τηλεπικοινωνίες και την ενέργεια.<p>
Τα σενάρια<p>
Τα σενάρια που βλέπουν κατά καιρούς το φως της δημοσιότητας και αφορούν εξαγορές, συγχωνεύσεις ή συνεργασίες τεχνικών εταιρειών είναι πολλά, ωστόσο δεν είναι λίγες οι φορές που αυτά έχουν μικρή ή ακόμη και καμία σχέση με την πραγματικότητα. Οι επικείμενες ανακατατάξεις στον κλάδο αλλά και ο «πρότερος βίος» ορισμένων εταιρειών δίνουν συχνά τροφή για έντονη φημολογία. Ο κατασκευαστικός κλάδος, εξάλλου, διακρίνεται και από μία συγκεκριμένη ιδιαιτερότητα, η οποία συχνά αποτελεί αφορμή για διατύπωση διαφόρων σεναρίων. Το μέγεθος των έργων που καλούνται να εκτελέσουν οι εταιρείες είναι συνήθως μεγάλο, με αποτέλεσμα να διαμορφώνονται συχνά σταθερές συνεργασίες μεταξύ εταιρειών στο πλαίσιο κοινοπραξιών, ενώ δεν πρέπει να παραβλέπει κανείς το γεγονός ότι παρά τις αλλαγές που έχουν γίνει αρκετές επιχειρήσεις είναι ακόμη ή προσωπικές ή οικογενειακές και η τύχη τους σχετίζεται συχνά με τη φύση προσωπικών σχέσεων.<p>
H Ομιλος Ελληνικής Τεχνοδομικής: Ο όμιλος των εταιρειών Ελληνική Τεχνοδομική - Aκτωρ - ΤΕΒ ελέγχει μέσω της εταιρείας «Μεσογαία» και την εισηγμένη εταιρεία «Καμπάς». Παράλληλα, το φλερτ με την επίσης εισηγμένη «Παντεχνική», με την οποία υπάρχει κοινή συμμετοχή σε αρκετά μεγάλα έργα (Αττική Οδός, ΠΑΘΕ, Εγνατία Οδός), κατέληξε σε πρώτη φάση στη σύναψη συμφωνίας για αποκλειστική συνεργασία στη διεκδίκηση μεγάλων δημόσιων έργων. Η συνεργασία αυτή δεν αποκλείεται να αποκτήσει αργότερα και μετοχικό χαρακτήρα, ανάλογα με την πορεία «ομογενοποίησης» της υπάρχουσας σύνθεσης του ομίλου, αλλά και τα κίνητρα που θα δίνει το νέο πλαίσιο για τις συγχωνεύσεις.<p>
Την ίδια στιγμή, ο όμιλος βρίσκεται πολύ κοντά στην οριστικοποίηση της εξαγοράς μικρών περιφερειακών τεχνικών εταιρειών με σκοπό να διευρύνει το δίκτυο δράσης του σε όλη τη χώρα και να λάβει μεγάλο κομμάτι από την πίτα των τοπικής εμβέλειας έργων.<p>
Σε γάμο, εξάλλου, κατέληξε πρόσφατα και η συνεργασία με τον αυστραλέζικο όμιλο της Lend Lease με την από κοινού δημιουργία της εταιρείας παροχής υπηρεσιών στο χώρο του real estate REDS.<p>
Τέλος, ο όμιλος σχεδιάζει τη δραστηριοποίησή του και στο χώρο των τηλεπικοινωνιών σε συνεργασία με ελληνικούς και διεθνείς εξειδικευμένους οίκους, ενώ στον τομέα της ενέργειας σύντομα θα ολοκληρώσει και την εξαγορά εταιρείας που ήδη διαθέτει άδεια για την κατασκευή αιολικών πάρκων.<p>
H Ομιλος Aβαξ - J&P: Η συνεργασία του ομίλου με τη βορειοελλαδίτικη εταιρεία ΕΤΕΘ, που έχει πάρει και επίσημο χαρακτήρα από το προηγούμενο φθινόπωρο, οδήγησε τελικά στην απόφαση για εξαγορά του 100% της ΕΤΕΘ από την «Aβαξ» και τη συμμετοχή των μετόχων της ΕΤΕΘ στο μετοχικό κεφάλαιο της εισηγμένης τεχνικής εταιρείας. Σύντομα αναμένεται και η ίδρυση από τον όμιλο εταιρείας που θα δραστηριοποιείται στο χώρο των ακινήτων, όπου ήδη έχει αναπτυχθεί συνεργασία και με τον όμιλο Λάτση. Υπενθυμίζουμε ότι πέρσι ο όμιλος Ιωάννου - Παρασκευαΐδη (J&P Οverseas) απέκτησε πλειοψηφικό πακέτο (60%) στην «Aβαξ», η οποία εξαγόρασε κατά 100% την J&P Ελλάς.<p>
H Ομιλος ΑΕΓΕΚ: Από τους πρωταγωνιστές στο χώρο των κινήσεων εξαγοράς εταιρειών ο όμιλος της ΑΕΓΕΚ, με θετικά αλλά και αρνητικά αποτελέσματα. Μετά την απόκτηση πέρσι της εταιρείας ΕΚΤΕΡ, η ΑΕΓΕΚ απέκτησε φέτος το 60% της εταιρείας ΕΤΕΠ. Σε εξέλιξη βρίσκεται η προσπάθεια εξαγοράς και του 50% της εταιρείας ΜΕΤΩΝ. Πρόθεση της εταιρείας είναι να ελέγξει σταδιακά μεγαλύτερο ποσοστό, ωστόσο αρχικά η εξαγορά αφορά το ποσοστό της ΜΕΤΩΝ που ανήκει στον επιχειρηματία κ. Χιώνη.<p>
Προσωρινά παγώνουν από την άλλη οι διαπραγματεύσεις για την εξαγορά της «Αρχιρόδον», μιας και όπως διαπιστώθηκε οι δραστηριότητες του πάλαι ποτέ κραταιού ομίλου, με έντονη διεθνή δράση, είναι διασκορπισμένες σε διάφορες χώρες και εκατοντάδες θυγατρικές εταιρείες. Σύντομα, πάντως, αναμένεται να κλείσει και τυπικά η εξαγορά πλειοψηφικού πακέτου της τεχνικής εταιρείας «Ηφαιστος». Στο χώρο του real estate, τέλος, η ΑΕΓΕΚ συμμετέχει στην εταιρεία Prodefin από κοινού με την Τράπεζα Πειραιώς και τις ΓΕΚ, ΤΕΡΝΑ.<p>
H Τεχνική Ολυμπιακή: Μετά την εξαγορά της «Αλκάρ», η μετοχή της οποίας παραμένει εκτός διαπραγμάτευσης, ακολούθησε η εξαγορά του 80% της αμερικανικής εταιρείας ακινήτων Newmark Homes και η συμμετοχή στην εξαγορά της εταιρείας ΗΛΕΚΤΡΑ. Ο όμιλος Στέγγου ελέγχει και την εταιρεία «Μοχλός», ενώ πληροφορίες αναφέρουν ότι βρίσκεται κοντά στην εξαγορά εταιρείας real estate από τη Μ. Βρετανία. Ισως να υπάρξουν εξελίξεις και σε ό,τι αφορά τη συνεργασία του ομίλου με την αμερικανική εταιρεία Taubman. <p>
H ΑΛΤΕ: Ο κατασκευαστικός βραχίονας του ομίλου Αλλαμανή ενισχύεται στον κλάδο και με άλλες εταιρείες του ομίλου. Ηδη, η ΑΛΤΕ έχει αποκτήσει το 100% των δύο άλλων τεχνικών εταιρειών, της Alfa Alfa Holdings, που είναι η ΙΡΙΣ και η ΜΕΤΡΟΝ. Οι δύο εταιρείες πρόκειται να συγχωνευθούν και σταδιακά να περάσουν στον έλεγχο της ΑΛΤΕ. Η ΙΡΙΣ έχει υποβάλει και αίτηση για την εισαγωγή της στο ΧΑΑ. Από την άλλη, ολοκληρώθηκε και η εξαγορά από τον όμιλο του 70% της αμερικανικής εταιρείας Οgden Park Management, η οποία δραστηριοποιείται στο χώρο των θεματικών πάρκων.<p>
H Ομιλος Αττικάτ: Ο μεγάλος πρωταγωνιστής των σεναρίων του κλάδου, εξαιτίας κυρίως του μεγάλου αριθμού εταιρειών που ελέγχει και η τύχη των οποίων κάθε άλλο παρά προδιαγεγραμμένη είναι, αλλά και εξαιτίας της επιχειρηματικής δράσης του κ. Πανούση, που μας έχει συνηθίσει σε εκπλήξεις και πολλές εξαγορές.<p>
Το τελευταίο σενάριο για τον όμιλο έχει να κάνει με την τύχη της εταιρείας «Παρνασσός», η οποία ενώ προοριζόταν να αποτελέσει τη δεύτερη μικρή holding του ομίλου βρέθηκε να διαπραγματεύεται επί εβδομάδες το μέλλον της με τους Aγγλους της Loyalward.<p>
Διάφορα σενάρια υπάρχουν και για τις άλλες εταιρείες του ομίλου. Πάντως, σύντομα αναμένεται να συσταθεί η μεγάλη holding, το ρόλο της οποίας θα παίξει η «Σιγάλας» και στην οποία θα ενταχθούν οι «Αττικάτ», «Προοδευτική» και «Ευκλείδης». Στη συνέχεια, συμμετοχή στη holding υπολογίζεται ότι θα έχουν και η Αγροτική Τράπεζα με την αυστριακή Alpine Bau.<p>
Μένει να δούμε τι θα κάνει ο κ. Πανούσης με τις εταιρείες ΑΤΕΜΚΕ και «Τεχνοδομή», αν και συχνά στελέχη του ομίλου τονίζουν ότι «δεν αγοράζουμε εταιρείες για να τις πουλάμε».<p>
Από την άλλη, ο κ. Πανούσης ελέγχει και την εταιρεία «Νηματεμπορική», η οποία θα αποτελέσει το όχημα για την εισαγωγή στο ΧΑΑ της εταιρείας Ι.Γ. Κοροντζής, η οποία επίσης ανήκει στον κ. Πανούση. Τέλος, απ ότι φαίνεται ναυαγεί η συμφωνία για απόκτηση από τον  κ. Πανούση πλειοψηφικού πακέτου στην εταιρεία «Δάριγκ».<p>
H Ομιλος ΓΕΚ - ΤΕΡΝΑ: Ενίσχυση του «χαρτοφυλακίου» του προωθεί και ο όμιλος ΓΕΚ - ΤΕΡΝΑ, ο οποίος απέκτησε πέρσι δύο από τις εισηγμένες στο ΧΑΑ εταιρείες ακινήτων, την «Ερμής» και την «Κέκροψ», στην οποία το μεγαλύτερο ποσοστό κατέχει ο όμιλος Κόκκαλη μέσω της «Ιντραπάρ» (περίπου 43%). Ο όμιλος έχει μεγάλα σχέδια στον τομέα των ακινήτων, αλλά και σε αυτόν της ενέργειας μέσω της ΤΕΡΝΑ Ενεργειακή, η οποία έχει καταθέσει και αίτηση εισαγωγής στο ΧΑΑ. <p>
H Θεμελιοδομή: Πέρα από τη θυγατρική «Νέστος» που έχει καταθέσει και αίτηση εισαγωγής στο ΧΑΑ, η βορειοελλαδίτικη εταιρεία έχει πολύ στενή συνεργασία, ειδικά στον τομέα της ανάπτυξης ακινήτων, με τις εταιρείες «Εντεχνο» και «Αναστηλωτική» οι οποίες επίσης ετοιμάζονται να περάσουν τις πύλες της Σοφοκλέους. Σενάρια έχουν ακουστεί και για το μέλλον αυτής της συνεργασίας, όπως και αυτής με την εταιρεία «Αθηνά».<p>
H ΒΙΟΤΕΡ: Ισως η στενή συνεργασία και οι πολύ καλές σχέσεις με την εταιρεία Κ.Ι. Σαραντόπουλος να πάρει άλλες διαστάσεις ανάλογα με τις ανάγκες των δύο εταιρειών και τις συνθήκες που θα διαμορφωθούν με τα νέα θεσμικά πλαίσια. Πάντως, οι δύο εταιρείες συμμετέχουν από κοινού και σε δύο θυγατρικές, τη ΒΙΟΣΑΡ στον τομέα της ενέργειας και την ΚΤΗΣΙΣ στον τομέα των ακινήτων. <p>
H Αθηνά: Aγνωστο παραμένει πόσο θα συνεχιστεί η «μοναχική» πορεία της εταιρείας, για την οποία κατά καιρούς έχει ακουστεί, χωρίς να είναι τίποτα δεδομένο, ότι ενδεχομένως η καλή της συνεργασία με τη «Θεμελιοδομή» να ενισχυθεί περαιτέρω. <p>
H ΓΕΚΑΤ: Μετά και την επίσημη διάψευση ότι η εταιρεία ενδιαφέρεται για τον «Παρνασσό», αλλά και την ολοκλήρωση της εξαγοράς της εταιρείας «Κορωνίς» κατά 100% έναντι 8,3 δισ. δρχ. με συμμετοχή των μεγαλομετόχων της τελευταίας στο μετοχικό κεφάλαιο της ΓΕΚΑΤ, η εισηγμένη εταιρεία προχωρεί σε συνεργασία με τις εταιρείες «Γνώμων» και ΣΑΤΟ στην ίδρυση εταιρεία ακινήτων, στην οποία θα συμμετέχει και βρετανικός οίκος. <p>
H ΓΕΝΕΡ: Ο όμιλος Βρυώνη ελέγχει πλέον περίπου το 30% της εταιρείας, ποσοστό που αναμένεται να ξεπεράσει το 50% μέσω αύξησης κεφαλαίου που θα γίνει με μερική κατάργηση του δικαιώματος των παλαιών μετόχων υπέρ του κ. Βρυώνη. Υπενθυμίζεται ότι ο όμιλος Βρυώνη έχει εκδηλώσει έντονο ενδιαφέρον για την απόκτηση των εταιρειών ΜΕΤΩΝ και ΕΤΕΠ.<p>
HΔΙΕΚΑΤ: Η εταιρεία στην οποία συμμετέχει και ο όμιλος Κόκκαλη μέσω της «Ιντραπάρ» με ποσοστό περίπου 5% αναμένεται να συγχωνευθεί με την εταιρεία «Ιντρακόμ Κατασκευές», μετά την είσοδο της κατασκευαστικής εταιρείας του ομίλου Κόκκαλη στο ΧΑΑ. Πάντως, η ΔΙΕΚΑΤ κλιμακώνει τις δραστηριότητές της στο εξωτερικό μέσω εξαγορών εταιρειών στα Βαλκάνια και ανάληψης έργων τηλεπικοινωνιακών υποδομών, ενώ βρίσκεται κοντά και στην εξαγορά εταιρείας από τη Μ. Βρετανία που δραστηριοποιείται στην τροφοδοσία πλοίων με καύσιμα και λιπαντικά. <p>
H Δομική Κρήτης: Δύο εξαγορές τεχνικών εταιρειών με πτυχίο Στ  Τάξεως πρόκειται να ανακοινώσει σύντομα η κρητική εταιρεία.<p>
H ΕΡΓΑΣ: Με ενδιαφέρον αναμένεται πότε θα ολοκληρωθεί τελικά η μεταβίβαση του 32,5% του μετοχικού κεφαλαίου της εταιρείας που ανήκει στον κ. Μπατατούδη στον επιχειρηματία κ. Α. Πολίτη. Η μεταβίβαση αυτή σχετίζεται άμεσα με την τύχη των αδειών για την ψηφιακή τηλεόραση, τομέας στον οποίοδραστηριοποιείται η εταιρεία Intrsat που ανήκει στον κ. Μπατατούδη. <p>
H Ευρωπαϊκή Τεχνική: Διάφορα σενάρια βλέπουν κατά καιρούς το φως της δημοσιότητας για την τύχη της εταιρείας και αφορούν την εξαγορά της ή τη συμμετοχή στρατηγικού επενδυτή, τα οποία όμως διαψεύστηκαν από τη διοίκηση της εταιρείας και με επιστολή προς το ΧΑΑ.





	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
