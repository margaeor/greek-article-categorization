<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 11/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Tου Γ. AΓΓEΛH<p>
Μοιάζει παράδοξο, αλλά τελικά το ευρώ και η δραχμή φαίνεται να «πάσχουν», τουλάχιστον από πλευράς συμπτωμάτων, από την ίδια «ασθένεια»: η εσωτερική τους αξία βελτιώνεται ή παραμένει σχετικά σταθερή, ενώ η εξωτερική τους αξία «πέφτει» έναντι των ισχυρών νομισμάτων.<p>
Βέβαια το ένα, η δραχμή, είναι νόμισμα υπό εξαφάνιση, ενώ το άλλο είναι νόμισμα που σε ενάμιση περίπου χρόνο θα κάνει την εμφάνισή του στα χέρια των Eυρωπαίων, παραμένοντας μέχρι τότε μόνο σε λογιστική μορφή.<p>
Η άλλη «ομοιότητα» εντοπίζεται στις «συστάσεις» προς την ελληνική κυβέρνηση, που περιέχονται στην έκθεση αξιολόγησης της ελληνικής οικονομίας της Ευρωπαϊκής Κεντρικής Τράπεζας (ΕΚΤ) για την ένταξή της στη ζώνη του ευρώ.<p>
Στις συστάσεις αυτές το κεντρικό ζήτημα είναι η δραστική μείωση του δημόσιου χρέους παράλληλα με τη μείωση του πληθωρισμού. Τις ίδιες συστάσεις διατυπώνει όμως η ΕΚΤ και για τις χώρες της ζώνης του ευρώ.<p>
Για την Ελλάδα, στο θέμα του δημόσιου χρέους, τουλάχιστον για τη διετία 2000-2001, οι προοπτικές μείωσης του χρέους θα στηριχτούν κυρίως στα έσοδα των «πωλήσεων», ήτοι τα έσοδα από ιδιωτικοποιήσεις ΔΕΚΟ, οι οποίες θα προχωρήσουν στο πλαίσιο της απελευθέρωσης των αγορών. <p>
Σύνολο τέτοιων εσόδων, ύψους περίπου 4% του ΑΕΠ, θα χρηματοδοτήσει τη μείωση του χρέους. Η ΕΚΤ βέβαια, προβλέποντας ότι αυτή θα ήταν η «πηγή» των εσόδων που θα χρηματοδοτήσει τη μείωση του χρέους, «υποδεικνύει» ότι δεν φτάνει να επιτυγχάνονται ετήσια πρωτογενή πλεονάσματα όπως αυτά που προβλέπει το Πρόγραμμα Σύγκλισης, αλλά «συνιστά» τη δημιουργία πλεονασμάτων του προϋπολογισμού άμεσα ή δυνατόν και από το 2000-2001...<p>
Με άλλα λόγια, υποδεικνύει δραστική άμεση μείωση των δημοσίων δαπανών και αύξηση των εσόδων από την επέκταση της φορολογικής βάσης. <p>
Στη ζώνη του ευρώ η ΕΚΤ συνιστά επίσης ανάλογες πολιτικές με στόχο την «εμβάθυνση της δημοσιονομικής εξυγίανσης και τη μείωση των ελλειμμάτων...».<p>
Η άλλη πλευρά του λόφου<p>
Από εδώ και πέρα όμως αρχίζουν οι διαφορές, για τις οποίες οι συνέπειες το επόμενο οχτάμηνο θα είναι ιδιαίτερα σοβαρές.<p>
Το πρώτο και κρίσιμο ζήτημα για το ευρώ είναι το πώς θα τελειώσει η διελκυστίνδα μεταξύ του ECΟFIN και της ΕΚΤ για το ποιος θα «ορίζει» συνολικά την οικονομική πολιτική.<p>
Συγκεκριμένα, σε συνθήκες επισημοποίησης της ανησυχίας για την τύχη του ευρώ (δηλώσεις Ντούιζενμπεργκ και ECΟFIN), ο επίτροπος Πέδρο Σόλμπες ζήτησε συντονισμό οικονομικής και νομισματικής πολιτικής (με το Γάλλο υπουργό Οικονομικών να προαναγγέλλει πρόταση για δημιουργία θέσης για υπουργό Οικονομικών της Ε.Ε.), ενώ την ίδια στιγμή ο Οτμαρ Ισινγκ της ΕΚΤ δήλωνε από την πλευρά του ότι η ανεξαρτησία της νομισματικής πολιτικής δεν πρέπει να θιγεί...<p>
Ολα αυτά σχεδόν ταυτόχρονα με την κοινοποίηση της ανακοίνωσης του ECΟFIN σύμφωνα με την οποία «το τρέχον επίπεδο (σσ. της ισοτιμίας) του ευρώ δεν αντανακλά τα ισχυρά οικονομικά δημοσιονομικά μεγέθη της Ευρωλάνδης...».<p>
Η απάντηση των αγορών ήταν μία εκ νέου κάθοδος του ευρώ κάτω από το επίπεδο των 90 σεντς. <p>
Από την πλευρά της βέβαια η ΕΚΤ είχε ζητήσει και πέτυχε από το ECΟFIN να αυξηθούν, για την ακρίβεια να διπλασιαστούν, τα συναλλαγματικά της αποθέματα από 50 δισ. ευρώ σε 100 δισ. ευρώ.<p>
Το γεγονός σχολιάστηκε ως προετοιμασία για το ενδεχόμενο μιας παρέμβασης στήριξης του ευρώ με πωλήσεις δολαρίων και γεν στις διεθνείς αγορές, παράλληλα με την αναμενόμενη νέα αύξηση των επιτοκίων πιθανώς μέσα στο Μάιο.<p>
Βέβαια αξίζει τον κόπο να σημειώσει κανείς ότι στην αγορά του ευρώ υπάρχουν περίπου 260 δισ. ευρώ (στοιχεία της ΕΚΤ) τα οποία ήδη λόγω της πτώσης του έχουν αρχίσει να «μεταναστεύουν» προς το δολάριο, παρά τα προβλήματα στη Γουόλ Στριτ.<p>
Οι προβλέψεις για το ευρώ πάντως, από την πλευρά των αγορών, δείχνουν μια ανάκαμψη της ισοτιμίας του από το φθινόπωρο μέχρι το τέλος του χρόνου περίπου στο επίπεδο του 1/1 με το δολάριο, αφού προηγούμενως βραχυπρόθεσμα αγγίξει ακόμα και τα 85-86 σεντς. Η άνοδός του σε επίπεδα 1,05 δολ/ευρώ δεν αναμένεται πριν από το τέλος του 2001, οπότε θα κυκλοφορήσει σε φυσική μορφή.<p>
H «διαδρομή» της δραχμής προς την ισοτιμία μετατροπής της σε ευρώ -η οποία σύμφωνα με πρόσφατη δήλωση του διοικητή της Tράπεζας της Eλλάδος θα παραμείνει στις 340,7 δρχ./ευρώ- δεν θα είναι ιδιαίτερα εύκολη. Το πρόβλημά της είναι ότι πρέπει να κινηθεί προς το ευρώ με νομισματική πολιτική, η οποία έχει εντελώς αντίθετη κατεύθυνση από εκείνη στην οποία κινούνται οι έντεκα οικονομίες του ευρώ.<p>
Στη ζώνη του ευρώ οι αγορές οδηγούν σε διολίσθηση το ευρώ, στην Ελλάδα είναι η σκόπιμη νομισματική πολιτική που οδηγεί σε υποχρεωτική διολίσθηση το ευρώ. Στην Eυρωλάνδη τα επιτόκια ανεβαίνουν, στην Ελλάδα σκοπίμως αποκλιμακώνονται.<p>
Αυτές οι αντίθετες «κινήσεις» δημιουργούν αβεβαιότητες και στις αβεβαιότητες οι αγορές αντιδρούν με δύο παράλληλες τάσεις: η μία, που αφορά τις «συντηρητικές» τοποθετήσεις, αποφεύγει την ενεργοποίησή της ή μειώνει στο ελάχιστο τις επενδυτικές θέσεις για να αποφύγει τον κίνδυνο και η άλλη, η «κερδοσκοπική», εντείνει τις πιέσεις και τις ανισορροπίες προκειμένου να εκμεταλλευτεί τη συγκυρία όσο αυτή διαρκεί... <p>
Αυτός άλλωστε είναι και ο λόγος της «ευαισθησίας» που επιδεικνύουν τόσο η διοίκηση της ΤτΕ όσο και το οικονομικό επιτελείο της κυβέρνησης, που γνωρίζουν ότι πίσω από τις γραμμές έκθεσης αξιολόγησης της ελληνικής οικονομίας από την ΕΚΤ και τις συγκεκριμένες παρατηρήσεις που διατυπώνονται εκεί, περιγράφονται πραγματικοί κίνδυνοι που «υπογράφονται» από το ευρώ και κάθε άλλο παρά εξορκίζονται από τη θετική πορεία της δημοσιονομικής εξυγίανσης.<p>
Κανένας δεν μπορεί να παραγνωρίσει ότι οι βραχυπρόθεσμες «κερδοσκοπικές» θέσεις που είχαν δημιουργηθεί στη ζώνη του ευρώ (260 δισ. ευρώ) και περίμεναν την ανατίμησή του για να κερδίσουν είναι βέβαια πολύ μικρές σε σύγκριση με τα συνολικά συναλλαγματικά διαθέσιμα των δεκαπέντε κεντρικών τραπεζών, αλλα είναι υπερδιπλάσιες των συναλλαγματικών διαθεσίμων της ΕΚΤ...




	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
