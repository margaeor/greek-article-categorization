Με ταχύτατους πλέον ρυθμούς προχωρούν στο ΣΥΝ οι διαδικασίες έκδοσης διαζυγίου των εκσυγχρονιστών με την πλειοψηφία.*
Ο Νίκος Μπίστης στη σημερινή συνεδρίαση της Πολιτικής Γραμματείας προτίθεται να ενημερώσει και επισήμως τους συντρόφους του, ότι στη μεθαυριανή συνεδρίαση της Κεντρικής Πολιτικής Επιτροπής θα παραστεί μόνο για να καταθέσει τους πολιτικούς λόγους της αποχώρησης της δικής του και περίπου άλλων δεκαπέντε μελών της ΚΠΕ.
 Εν όψει της αποχώρησής τους θα συναντηθούν το βράδυ της Παρασκευής όλα τα μέλη 
της εκσυγχρονιστικής τάσης. Ορισμένοι έχουν ακόμη κάποιες επιφυλάξεις για την τελική στάση που θα κρατήσουν, αλλά δεν αναμένονται εκπλήξεις.
 Πάντως σε όλους τους τόνους διεμήνυαν ότι δεν πρόκειται να προσχωρήσουν στο ΠΑΣΟΚ και μιλάνε για τη διαμόρφωση ενός νέου πολιτικού φορέα, ο οποίος θα έχει 
 Εκπληξη ωστόσο προκάλεσε χθεσινή δήλωση του γραμματέα του κυβερνώντος κόμματος 
Κώστα Σκανδαλίδη, ο οποίος επιβεβαίωσε ότι πρόσφατα είχε συνάντηση με τον Νίκο 
Μπίστη, αλλά, όπως είπε, είχε προσωπικό και όχι πολιτικό χαρακτήρα. 
 Υποστήριξε ότι «συναντήσεις στελεχών γίνονται κάθε μέρα με δεκάδες ανθρώπους και με δεκάδες στελέχη από όλους τους χώρους. Υπάρχουν και προσωπικές σχέσεις, 
υπάρχουν και φιλίες». Και πρόσθεσε: «Δεν σηματοδοτεί η συνάντηση αυτή κανένα άνοιγμα. Συζητάμε με στελέχη. Ζήτησε να με δει ο κ. Μπίστης και με είδε κάποια 
 Ο Νίκος Μπίστης όμως διαψεύδει τη συνάντηση αυτή. «Τον κ. Σκανδαλίδη -είπε- έχω να τον δω πάνω από τρεις μήνες. Οποιος κατασκευάζει πολιτικά σενάρια με βάση συναντήσεις, θα διαψευστεί στο αμέσως προσεχές μέλλον».
 Στο μεταξύ, χθες το μεσημέρι, έγινε και η εξ αναβολών (δύο στη σειρά εξ αιτίας 
προσωπικού κωλύματος του Νίκου Κωνσταντόπουλου) συνεδρίαση της επιτροπής θέσεων του ΣΥΝ, η οποία ενέκρινε κατά πλειοψηφία το σχέδιο θέσεων που κατέθεσε 
ο πρόεδρος του κόμματος. Συμφώνησαν οι Φ. Κουβέλης, Γ. Δραγασάκης, Στ. Πιτσιόρλας, Ν. Βούτσης και Σπ. Λυκούδης, καταθέτοντας και τις δικές τους απόψεις σε επιμέρους ζητήματα. 
 Στο κείμενο δίνεται έμφαση στην αυτόνομη πορεία του ΣΥΝ και την ανάπτυξή του σε σύγχρονο κόμμα της Δημοκρατικής Αριστεράς. Επιβεβαιώνεται για μία ακόμα φορά ο ευρωπαϊκός προσανατολισμός του, αλλά και η προγραμματική αντιπολίτευση (δηλαδή αντιπολίτευση από θέσεις αρχών και προγράμματος) στην κυβέρνηση του ΠΑΣΟΚ. Επισημαίνεται επίσης ότι η εναλλακτική πρόταση εξουσίας του κόμματος συναρτάται με την αλλαγή της ασκούμενης σήμερα κυβερνητικής πολιτικής και την αλλαγή του εκλογικού νόμου.
 Διαφώνησαν οι Νίκος Μπίστης, Μιχάλης Παπαγιαννάκης, Πέτρος Κουναλάκης και Θόδωρος Μαργαρίτης. Ο Νίκος Μπίστης υποστήριξε ότι το κείμενο δεν βοηθά την προοπτική του Συνασπισμού και αποτελεί συνέχιση της ίδιας γραμμής που οδήγησε στην εκλογική ήττα. Οι συμβιβασμοί που επιχειρούνται για να διαμορφωθεί η πλεοψηφία, οδηγούν σε νέες αμφισημίες. Η εναλλακτική πρόταση εξουσίας ουσιαστικά έχει εξαερωθεί.
 Ο Μιχάλης Παπαγιαννάκης πήρε μέρος στη συνεδρίαση κατ' εξαίρεση, επειδή δεν είναι μέλος της επιτροπής θέσεων. Εξέφρασε τη διαφωνία του με τις κατευθυντήριες γραμμές του κειμένου του Νίκου Κωνσταντόπουλου και είπε ότι θα καταθέσει δικό του σχέδιο.
 Στο μεταξύ, συνεχίστηκε ο χορός των συνέντευξεων σε ραδιοφωνικούς σταθμούς. 
 Τις έντονες επιφυλάξεις της για την πορεία του ΣΥΝ διατύπωσε, μιλώντας στον «Πλάνετ» και στον «Φλας», η Μαρία Δαμανάκη. Υποστήριξε ότι το κόμμα με τη γραμμή που ακολουθεί η σημερινή ηγεσία του έχει πάρει διαζύγιο από τις ιδρυτικές του αρχές. Εκανε λόγο για «ήττα σοκ» στις εκλογές και εκφράστηκε υπέρ της αναβολής του συνεδρίου, για να υπάρχει χρόνος να γίνει συζήτηση σε βάθος.
 Ο Παναγιώτης Λαφαζάνης (στον «Φλας») είπε ότι δεν υπάρχουν λόγοι αποχώρησης κάποιων στελεχών από τον ΣΥΝ, παρά τις όποιες διαφορετικές απόψεις τους, ακόμα 
και εκείνων που ζητούν τη σύγκλιση με το ΠΑΣΟΚ, η οποία ουσιαστικά ακυρώνει το 
 Ο Μιχ. Παπαγιαννάκης (στον «9, 84») διατύπωσε τις έντονες ανησυχίες του για την 
πορεία του ΣΥΝ, διέκρινε σοβαρές αποκλίσεις από τις αρχικές του προγραμματικές 
θέσεις, αλλά δεν πρόκειται να φύγει και όπως είπε χαρακτηριστικά «θα είμαι ο τελευταίος που θα φύγω παίρνοντας και τα κλειδιά».
 Ο Δημ. Παπαδημούλης (στον «Πλάνετ») δήλωσε ότι το φάρμακο για το κόμμα του είναι η ενότητα, αλλά με σαφείς επιλογές και άψογες δημοκρατικές διαδικασίες. Επίσης, διαφώνησε με τις αποχωρήσεις στελεχών και είπε ότι στον ΣΥΝ δεν περισσεύει κανείς.
 Την αποχώρησή του πάντως προανήγγειλε («Φλας») και ο Θαν. Γεωργακόπουλος, κάνοντας λόγο για το δικό του διαζύγιο και προβλέποντας το θάνατο του ΣΥΝ.
