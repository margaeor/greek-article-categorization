<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 11/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tης N. KΟNTPAPΟY-PAΣΣIA<p>
 <font size=4><b>Ο</b></font><p>
 ι σκόρπιες εκδηλώσεις, στις οποίες παραχωρείται το Ηρώδειο από το υπουργείο Πολιτισμού κάθε καλοκαίρι, πέραν αυτών του Φεστιβάλ Αθηνών, συγκροτούν πλέον ένα άτυπο «φεστιβάλ» του Κεντρικού Αρχαιολογικού Συμβουλίου, το οποίο για φέτος έκλεισε. Οσοι δεν πρόλαβαν να κάνουν αίτηση, έχασαν. Γιατί το ΚΑΣ ενέκρινε περί τις 20 από τις 32 προτάσεις (οι εγκεκριμένες στον κατάλογο που δημοσιεύουμε) και αποφάσισε να μη δεχτεί καμία άλλη. <p>
 Tο υπουργείο Πολιτισμού, ως επίσημος διαχειριστής του μνημείου (Ηρωδείου) δέχεται μια σειρά αιτημάτων για παραχώρησή του και από πέρυσι αποφάσισε αντί να εισάγει στο ΚΑΣ ένα ένα τα αιτήματα αυτά, να τα φέρνει συνολικά, ώστε το συμβούλιο να μην απασχολείται μέχρι τον Οκτώβριο, όπως συνέβαινε στο παρελθόν. 

Ετσι, γεννήθηκε η ανάγκη -την οποία ήδη από πέρυσι εξέφρασε η Α  Εφορεία Προϊστορικών και Κλασικών Αρχαιοτήτων, στην οποία απευθύνονται τα αιτήματα- οργάνωσης ενός φορέα, που θα διαχειριστεί το πρόγραμμα αυτό συνολικά, καθώς οι 

αρχαιολόγοι που καλούνται να εισηγηθούν θετικά ή αρνητικά δεν είναι υποχρεωμένοι να γνωρίζουν την προϊστορία κάθε συγκροτήματος, θιάσου ή μενονωμένου καλλιτέχνη και συνεπώς δεν εγγυώνται την ποιότητα του αποτελέσματος. <p>
 Στην επισήμανση αυτή, την οποία η Εφορεία επανέλαβε και φέτος, το ΥΠΠΟ, αντί να προχωρήσει στη δημιουργία μιας γνωμοδοτικής επιτροπής, ζήτησε την υποβολή ενός φακέλου με μακέτα σκηνικών και ιστορικό κάθε συγκροτήματος ή πλήρες βιογραφικό του καλλιτέχνη. Πράγμα που έγινε, χωρίς να διαφωτιστούν και πάλι τα 

μέλη του Συμβουλίου (αρχαιολόγοι, αρχιτέκτονες, πολ. μηχανικοί και γεωλόγοι) που δεν είχαν προηγούμενη πρόσβαση σε αυτούς τους φακέλους και παρασύρονταν σε 

κρίσεις που έδειχναν την άγνοιά τους.<p>
 Στην προχθεσινή συνεδρίαση, για παράδειγμα, καθώς έπεφταν χύμα στο τραπέζι όλες οι προτάσεις, σημαντικές και ασήμαντες, με την εισήγηση της Εφορείας και της Διεύθυνσης Αρχαιοτήτων, κανείς δεν ήταν σε θέση να τεκμηριώσει, για παράδειγμα, το «όχι» που ειπώθηκε (ομόφωνα μάλιστα) για τη συναυλία του Σταμάτη Σπανουδάκη (τις κενές ημερομηνίες 14-18 Ιουνίου) ή την άρνηση στη συναυλία του «Ατενέουμ» (15-16 Σεπτεμβρίου) που δίνεται κάθε χρόνο στη μνήμη της Μαρίας Κάλλας. Τη μόνη φορά που ακούστηκε κάτι για την προστασία του μνημείου, ήταν για το αίτημα των Μουσικών Συνόλων της ΕΡΤ (30 Σεπτ. - 1 Οκτ.) γιατί στη συναυλία της συμμετείχαν οι Νταλάρας, Μακεδόνας, Μαχαιρίτσας, «που συνήθως έχουν μεγάλη προσέλευση», άρα θα βλάψει το μνημείο. «Υπάρχουν και γήπεδα», είπαν μαζί με το «όχι».<p>
 Στις προτάσεις που απορρίφθηκαν συγκαταλέγονται επίσης μια ακόμη συναυλία του Γ. Νταλάρα με τη Συμφωνική Ορχήστρα του Ισραήλ ή την Ορχήστρα του BBC, συναυλία του Ρέι Τσάρλς («να πάει στον Λυκαβηττό» πρότειναν), του Κώστα Χατζή (αίτημα του Ιδρύματος Τζένης Καρέζη), του Ανδρέα Βολεβάϊντερ (Ολλανδού που παίζει άρπα), των Πυξ Λαξ (αίτημα του Ιαμβικού Ωδείου) και του χορευτικού συγκροτήματος Μωρίς Μπεζάρ (αίτημα του σωματείου «Καλλιπάτειρα»). <p>
 <b>Οι εκδηλώσεις</b><p>
 Ξέχωρα, λοιπόν, από τις εκδηλώσεις του Ελληνικού Φεστιβάλ που έχουν ήδη ανακοινωθεί, στο Ηρώδειο θα πραγματοποιηθούν και οι ακόλουθες: <p>
 <b>ΜΑΪΟΣ</b><p>
 30, 31 συναυλία της Βανέσας Μέι (οργανώνεται από το ίδρυμα «Ελπίδα»).<p>
 <b>ΙΟΥΝΙΟΣ</b><p>
 1, συναυλία των Χαρούλας Αλεξίου, Σεζάν Ακσού και Φαχίρ Ατάκογλου (οργανώνεται 

από τον Δήμο Αθηναίων).<p>
 2, 4 παράσταση της Παιδικής Σκηνής του Εθνικού Θεάτρου «Ο τσάρος με τη μακριά γενειάδα».<p>
 22-28 Ελληνικό Φεστιβάλ.<p>
 29, 30 συναυλία Βυζαντινής Μουσικής για τα 2000 χρόνια του Χριστού. Θα παρουσιαστεί ορατόριο του μητροπολίτη Πατρών Νικοδήμου (αίτημα της Ιεράς Συνόδου της Εκκλησίας της Ελλάδος).<p>
 <b>ΙΟΥΛΙΟΣ</b><p>
 2, Ελληνικό Φεστιβάλ.<p>
 4, 5 συναυλία Χοσέ Καρρέρας (οργανώνεται από τις Σχολές Αμερικανικής Παροικίας).<p>
 9-31 Ελληνικό Φεστιβάλ.<p>
 <b>ΑΥΓΟΥΣΤΟΣ</b><p>
 1, Ελληνικό Φεστιβάλ.<p>
 Συναυλία Γιάν Καρμπάρεκ (δεν έχει καθοριστεί ημέρα) <p>
 Συναυλία Μίκη Θεοδωράκη με το Αξιον Εστί (δεν έχει καθοριστεί ημέρα).<p>
 21, Παράσταση του ΔΗΠΕΘΕ Κοζάνης «Το τραγούδι του Ερωτα» του Λόρκα.<p>
 28, Συναυλία Μάριου Φραγκούλη.<p>
 29, Παράσταση «Βατράχων» του Αριστοφάνη από τον θίασο «Ράμπα» σε σκηνοθεσία Γιάννη Μόρτζου, σκηνικά Γιάννη Μετζικώφ και πρωταγωνιστή τον Σταύρο Παράβα.<p>
 30, Παράσταση «Σφηκών» του Αριστοφάνη από το ΔΗΠΕΘΕ Ρούμελης σε σκηνοθεσία Ανδρέα Βουτσινά, σκηνικά Αλέκου Φασιανού, μουσική Λουκιανού Κηλαηδόνη και πρωταγωνιστές τους: Ρηγόπουλο, Λογοθέτη.<p>
 <b>ΣΕΠΤΕΜΒΡΙΟΣ</b><p>
 3-22 Ελληνικό Φεστιβάλ.<p>
 Συναυλία Χορωδίας Ορχήστρας Πανεπιστημίου Αθηνών με ένα κλασικό ορατόριο.<p>
 23, Παράσταση «Λαμπιδώνας» (μουσική, κίνηση, λόγος) από τη Θεατρική Ομάδα. <p>
 24, 25 Συναυλία του Δημήτρη Παπαδημητρίου.<p>
 26, Παράσταση με τους «Ιππής» του Αριστοφάνη από την «Εξοδο Αιγαίου» του Παροίκου (χωρίς σκηνικά). <p>
 28, 29 Συναυλία Εμμας Σάπλιν.<p>
 30, Συναυλία Σίρλεϊ Μπάσεϊ (εάν δέχεται αυτή την ημερομηνία, γιατί έχει ζητήσει 28/9 που έχει δοθεί στην Εμμα Σάπλιν).<p>
 <b>ΟΚΤΩΒΡΙΟΣ</b><p>
 Παράσταση του Θεάτρου του Αδ. Λεμού με τον «Πλούτο» του Αριστοφάνη (με μάσκες). (Xωρίς ημερομηνία).<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
