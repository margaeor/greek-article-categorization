<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tης EΛENAΣ BAPINΟY<p></b>
 Aμφισβήτησε την επάρκεια των στοιχείων της ΟΛΜΕ για τα αποτελέσματα των φετινών


εξετάσεων ο υπουργός Παιδείας και παράλληλα απέκλεισε -γι' άλλη μια φορά- το ενδεχόμενο επαναφοράς του θεσμού των μετεξεταστέων. <p>
 Ο Π. Ευθυμίου τοποθετήθηκε χθες επί των συμπερασμάτων της έρευνας που έδωσαν στη δημοσιότητα οι εκπρόσωποι των καθηγητών, από τα οποία προκύπτει υψηλό ποσοστό απόρριψης των μαθητών στις πανελλαδικές εξετάσεις της Β' Λυκείου, μεγάλη διαρροή από το Λύκειο, κατά τη διάρκεια της εφαρμογής της εκπαιδευτικής


μεταρρύθμισης, αλλά και ανισότητα μεταξύ κέντρου, περιφέρειας και απομακρυσμένων περιοχών.<p>
 Ο υπουργός Παιδείας σε ανακοίνωσή του υποστήριξε ότι τα πραγματικά και τελικά αποτελέσματα των εξετάσεων των δύο τελευταίων τάξεων του Λυκείου δεν είναι ακόμη γνωστά, καθώς δεν έχει ολοκληρωθεί η διαδικασία της συγκέντρωσης και της


κατάταξης από τις αρμόδιες υπηρεσίες του ΥΠΕΠΘ. Οσο για τα υψηλά ποσοστά απόρριψης των μαθητών της Β' Λυκείου, ο κ. Ευθυμίου τονίζει (όπως αναφέρεται στη σχετική ανακοίνωση) ότι η καταγραφόμενη ως «σχολική αποτυχία» συνδέεται προφανώς με το γεγονός ότι αντίθετα από το προηγούμενο σύστημα, τώρα η αξιολόγηση του μαθητή γίνεται με τρόπο αντικειμενικό, με πανελλαδικές εξετάσεις και όχι με ενδοσχολικές. Ξεκαθάρισε δε, γι' άλλη μια φορά, ότι δεν τίθεται ζήτημα επαναφοράς του θεσμού των μετεξεταστέων.<p>
 Πάντως, θεωρείται βέβαιο ότι τα αποτελέσματα της έρευνας της ΟΛΜΕ για τη σχολική εικόνα, όπως καταγράφεται από τις επιδόσεις των μαθητών του Λυκείου στις φετινές εξετάσεις, θα αποτελέσει αντικείμενο στη συζήτηση της πολιτικής ηγεσίας του υπουργείου Παιδείας με τον πρωθυπουργό στην προγραμματισμένη για σήμερα το πρωί συνάντηση στο Μέγαρο Μαξίμου, κατά τη διάρκεια της οποίας θα τεθούν οι βάσεις για τις ενέργειες του ΥΠΕΠΘ την επόμενη χρονιά.<p>
 «Οσα στοιχεία αναφέρονται σε επιμέρους έρευνες, είτε της ΟΙΕΛΕ είτε της ΟΛΜΕ, είτε άλλων φορέων για τα ποσοστά επιτυχίας ή αποτυχίας δεν καθρεφτίζουν με ακρίβεια τα ποσοστά, ούτε επομένως διευκολύνουν την εξαγωγή συμπερασμάτων για το εκπαιδευτικό σύστημα, ούτε κατ' επέκτασιν, για κοινωνιολογικές ερμηνείες που επιχειρήθηκαν», υπογραμμίζεται στην ανακοίνωση του υπουργού Παιδείας.<p>
 Ωστόσο, ο κ. Ευθυμίου τόσο στην ανακοίνωσή του όσο και σε χθεσινές ραδιοφωνικές δηλώσεις του, αναφέρθηκε στα στοιχεία της ΟΛΜΕ για να αναδείξει την άλλη πλευρά των αποτελεσμάτων, όπως ο ίδιος χαρακτήρισε, τη θετική εικόνα που προκύπτει από τη μείωση του ποσοστού αποτυχίας στην Α' Λυκείου (13, 39% πέρυσι - 6, 80% φέτος) αλλά και στη Β' Λυκείου, συγκρίνοντας όμως το φετινό ποσοστό της απόρριψης που -σύμφωνα πάντα με την ΟΛΜΕ- φτάνει στο 18, 3% στην τάξη αυτή, με το αντίστοιχο περσινό όπως είχε διαμορφωθεί πριν από την επανεξέταση των μαθητών τον Σεπτέμβριο (29, 3% σύμφωνα με το ΥΠΕΠΘ).<p>
 Το ποσοστό των μαθητών της περσινής Β' Λυκείου που κλήθηκαν φέτος να επαναλάβουν την τάξη, αφού «κόπηκαν» και στις επαναληπτικές εξετάσεις του περασμένου Σεπτεμβρίου είναι -και σ' αυτό συμφωνούν υπουργείο Παιδείας και ΟΛΜΕ- 17, 4%. Το 29, 3% των μαθητών είχε απορριφθεί στις περσινές εξετάσεις της


Β' Λυκείου τον Ιούνιο (ποσοστό που δίνει φέτος το ΥΠΕΠΘ αφού δεν ανακοινώθηκαν


επισήμως πέρυσι τα αντίστοιχα στοιχεία). Από τους μαθητές που επανεξετάστηκαν τον Σεπτέμβριο απορρίφθηκε το ποσοστό του 17, 4%. Στον πίνακα με τα συγκριτικά αντίστοιχα ποσοστά των τελευταίων χρόνων που έδωσε η ΟΛΜΕ στη δημοσιότητα, από


λάθος αναγράφεται για την περυσινή B' Λυκείου το ποσοστό 11, 5% ως αποτυχόντων και όχι επιτυχόντων στην επανεξέταση όπως πραγματικά είναι (11, 9 για την ακρίβεια).<p>
 Καταλήγοντας, ο υπουργός Παιδείας, στις δηλώσεις του υπογράμμισε ότι «ήταν και


είναι απαίτηση όλης της ελληνικής κοινωνίας και της εκπαιδευτικής κοινότητας, το Λύκειο να αποτελεί μια ποιοτικά απαιτητική βαθμίδα της εκπαίδευσης» και επανέλαβε ότι το ΥΠΕΠΘ σε συνεργασία με το Παιδαγωγικό Ινστιτούτο και το Κέντρο Εκπαιδευτικής Ερευνας επεξεργάζονται δέσμη μέτρων για τη διαρκή βελτίωση σε όλες τις βαθμίδες της εκπαίδευσης.<p>
 Ο γενικός γραμματέας της ΟΛΜΕ Γρ. Καλομοίρης σχολιάζοντας στην «Ε» τις χθεσινές δηλώσεις του υπουργού, επαναδιατύπωσε το ερώτημα για την καθυστέρηση που εμφανίζουν οι υπηρεσίες του ΥΠΕΠΘ ως προς την έκδοση των αποτελεσμάτων των


φετινών εξετάσεων. «Με τις δυνατότητες επικοινωνίας και τα σύγχρονα συστήματα που διαθέτει το υπουργείο θα έπρεπε εδώ και ημέρες να έχουν δώσει τα αποτελέσματα», υποστήριξε ο κ. Καλομοίρης.<p>
 Τα συγκεντρωτικά αποτελέσματα των πανελλαδικών εξετάσεων της Γ' Λυκείου αναμένεται να εκδοθούν από το υπουργείο Παιδείας το αργότερο μέχρι την ερχόμενη Τρίτη. Τα αντίστοιχα στοιχεία για τους μαθητές της Β' Λυκείου θα ανακοινωθούν, σύμφωνα με συεργάτες του υπουργού, προς το τέλος του Αυγούστου.<p>
 Στα συμπεράσματα της έρευνας της ΟΛΜΕ τοποθετήθηκαν η Νέα Δημοκρατία, ο Συνασπισμός και το ΔΗΚΚΙ, η ΔΑΠ (φοιτητική παράταξη της Ν.Δ.) και η ΚΝΕ, αλλά και η Ομοσπονδία Ενώσεων Συλλόγων Γονέων Αθήνας. Στις ανακοινώσεις τους αναφέρονται σε «αποτυχία» της κυβέρνησης στον τομέα της Παιδείας και ζητούν την επαναφορά του θεσμού των μετεξεταστέων και αλλαγές στο εξεταστικό. <p>
 Tα ιδιωτικά<p>
 Ποσοστά επιτυχίας στις φετινές εξετάσεις που αγγίζουν σχεδόν το 100% δίνει για


τα ιδιωτικά σχολεία ο Σύνδεσμος Ιδρυτών Ελληνικών Ιδιωτικών Εκπαιδευτηρίων.<p>
 Σύμφωνα με τα στοιχεία του Συνδέσμου σε σύνολο 7.179 μαθητών των δύο τελευταίων τάξεων του Λυκείου το ποσοστό επιτυχίας των μαθητών στις εξετάσεις της Β' Λυκείου (εκτός των αποτελεσμάτων επτά σχολείων) είναι 94, 1% και το αντίστοιχο ποσοστό για τους μαθητές της Γ' Λυκείου (εκτός των αποτελεσμάτων οκτώ σχολείων) είναι 98, 1%. Από τους μαθητές αυτούς ποσοστό περίπου 35% έχει βαθμούς πάνω από 17.<p>
 Στη σχετική ανακοίνωσή του ο Σύνδεσμος συγχαίρει τα ιδιωτικά σχολεία σε όλη την Ελλάδα για τις επιδόσεις τους και ζητεί από το υπουργείο Παιδείας να εκδώσει τα αποτελέσματα των φετινών εξετάσεων.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
