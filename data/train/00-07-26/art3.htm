<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tου<b> ΒΑΣΙΛΗ Κ. ΚΑΛΑΜΑΡΑ<p></b>
 Η σύντροφος του εφοπλιστή Βασίλη Γουλανδρή, η Ελίζα, δεν βρίσκεται πια ανάμεσά

μας. Πέθανε χθες στην Αθήνα, σε ηλικία 83 ετών, «λόγω εμπυήματος της χοληδόχου κύστεως», όπως αναφέρεται στο ιατρικό ανακοινωθέν. Είχε εισαχθεί στις 5 του μήνα στο νοσοκομείο «Υγεία» και είχε υποβληθεί σε δύο εγχειρήσεις χολής. Η κηδεία της θα γίνει την Παρασκευή στις 11 π.μ., στον ιερό ναό του Αγίου Ανδρέου του Γηροκομείου Αθηνών. Στη συνέχεια θα ακολουθήσει η ταφή στον οικογενειακό τάφο του Α' Νεκροταφείου Αθηνών.<p>
 Η ακτινοβολία και η αξιοπρέπεια της Ελίζας Γουλανδρή ήταν τα δύο όπλα, με τα οποία πάντα πολέμησε, χωρίς ωστόσο να προλάβει να δει να γίνεται έργο το Μουσείο Μοντέρνας Τέχνης, που ήθελε να προσφέρει στην Αθήνα.<p>
 Η τελευταία της δημόσια εμφάνιση ήταν κατά τη διάρκεια των εγκαινίων της φετινής έκθεσης «Χένρι Μουρ: Υπό το φως της Ελλάδας», στο Μουσείο Σύγχρονης Τέχνης της Ανδρου. Εμφανίστηκε αμετακίνητη στην απόφασή της ως προς το χώρο ανέγερσης του Μουσείου. Και ζητούσε ή μια άμεση απάντηση ως προς το ενδεχόμενο


ανέγερσης του Μουσείου στο Πάρκο Ριζάρη ή σκεφτόταν να αποσύρει οριστικά την πρότασή της για την ανέγερση του Μουσείου και τη δωρεά της συλλογής της. Τότε,


είχε δηλώσει ότι η κωλυσιεργία οφειλόταν σ' αυτούς που φοβούνται να αναλάβουν το πολιτικό κόστος, αλλά δεν συμπεριέλαβε τον πρωθυπουργό Κώστα Σημίτη, για τον οποίον εκφράστηκε με ιδιαίτερη θέρμη.<p>
 Στις ενστάσεις ορισμένων ότι δεν ήταν ακόμη σαφές τι περιλαμβάνει η συλλογή της -πέρα από το «οικολογικό»-, απάντησε: «Το όνομά μου είναι εγγύηση. Δεν είναι θέμα εγωισμού, είναι θέμα αξιοπρέπειας».<p>
 <b>H προσφορά τους<p></b>
 Ποια ήταν, όμως, η Ελίζα Β. Γουλανδρή; Η εκλιπούσα, το γένος Καραδόντη, γεννήθηκε στην Αθήνα το 1917. Μετά τις εγκύκλιες σπουδές της στην Αθήνα, έφυγε


για ανώτερες σπουδές στη Νέα Υόρκη, όπου γνώρισε και παντρεύτηκε τον εφοπλιστή


Βασίλη Γουλανδρή. Στην Αμερική, επί πολλά έτη ανέπτυξε δραστηριότητες, οι οποίες είχαν ως στόχο τη διατήρηση και την ανάπτυξη των ελληνικών σχολείων και


φιλόπτωχων ομογενειακών σωματείων της Νέας Υόρκης. Στη δεκαετία του '60, θα τιμηθεί με το Χρυσό Σταυρό του Τάγματος της Ευποιίας από τον τότε βασιλιά Παύλο (1963) για την προσφορά της στα ελληνικά γράμματα, την ενίσχυση Ελλήνων φοιτητών με υποτροφίες και τη συμπαράστασή της προς αναξιοπαθούντες της τρίτης


ηλικίας.<p>
 Συνεχίζει το κοινωνικό της έργο στους κόλπους των ελληνικών κοινοτήτων της Λωζάννης και του Παρισιού, όπου το ζεύγος εγκαταστάθηκε το 1965. Μα το φόρτε του Βασίλη και της Ελίζας Γουλανδρή ήταν η τέχνη. Στο Παρίσι, όπου βρέθηκαν μοιράζοντας την κοινή τους αγάπη, έδειξαν το έντονο ενδιαφέρον τους για τη ζωγραφική, συλλέγοντας έργα μεγάλων ζωγράφων (Τζακομέτι, Γκογκέν, Ματίς, Πικάσο κ.ά.). Η γαλλική κυβέρνηση από την πλευρά της, αναγνωρίζοντας την προσφορά της στην τέχνη, τους τίμησε με την ανώτατη διάκριση του Commandeur de


l' Οrdre des Arts et des Lettres.<p>
 Σημαντική ήταν προσφορά της και στο γενέθλιο τόπο. Από κοινού με το σύζυγό της, ίδρυσαν το ομώνυμο Ιδρυμα Βασίλη και Ελίζας Γουλανδρή, του οποίου ήταν πρόεδρος ώς το θάνατό της. Με δική της ευθύνη και επίβλεψη πραγματοποιήθηκαν δύο σημαντικά έργα.<p>
 Το 1979 εγκαινιάστηκε το Μουσείο Σύγχρονης Τέχνης της Ανδρου, το οποίο διευρύνθηκε το 1986 με μια υπερσύγχρονη πτέρυγα 1. 000 τ.μ. Στο εν λόγω μουσείο στεγάζεται η ιδιόκτητη συλλογή Ελλήνων καλλιτεχνών και οργανώνονται κάθε καλοκαίρι, από το 1986, διεθνείς εκθέσεις μεγάλων καλλιτεχνών που επηρέασαν την τέχνη του αιώνα μας (Ντε Κίρικο, Σαγκάλ, Τζακομέτι, Καντίνσκι κ.ά.). Για του χρόνου και για το 2002 έχουν προγραμματιστεί οι εκθέσεις του Τουλούζ Λοτρέκ (εκατό χρόνια από το θάνατό του) και του Χουάν Μιρό.<p>
 Δύο χρόνια μετά, εγκαινιάστηκε το Αρχαιολογικό Μουσείο Ανδρου. Το πρότυπο αυτό


μουσείο, όπου στεγάζονται πολύτιμα ευρήματα τών ανασκαφών της Ζαγοράς.<p>
 Η Ακαδημία Αθηνών, αναγωρίζοντας την προσφορά της, της απένειμε το 1981 το Αργυρούν Μετάλλιον διά «Φιλοπατρία και Φιλοκαλία». Δικό της έργο ήταν η ανέγερση και ο εξοπλισμός της «Εστίας Αθηνών» (1989), ένα συγκρότημα διαμερισμάτων για μοναχικά άτομα της τρίτης ηλικίας, όπου παρέχονται ανέσεις διαβίωσης και πλήρης ιατροφαρμακευτική περίθαλψη. Επίσης, ανακαίνισε και εκσυγχρόνισε τα δύο περίπτερα για άπορους γέροντες του Γηροκομείου Αθηνών: το Κυπριάδειο και ο Αγιος Γεώργιος.<p>
 <b>Δηλώσεις<p></b>
 – Ο πρόεδρος της Nέας Δημοκρατίας Kώστας Kαραμανλής, με τηλεγράφημα προς τους οικείους της Eλίζας Γουλανδρή, εκφράζει τα βαθιά συλλυπητήριά του και υπογραμμίζει την καθολική εκτίμηση των Eλλήνων για την πολιτισμική προσφορά της εκλιπούσας στον τόπο μας.<p>
 – Ο υπουργός Πολιτισμού Θεόδωρος Πάγκαλος έκανε την ακόλουθη δήλωση: «Mε μεγάλη λύπη πληροφορήθηκα το θάνατο της Eλίζας Γουλανδρή. Σε πρόσφατη συνάντησή μας στην Aνδρο, στα εγκαίνια της υπέροχης έκθεσης του Mουρ, που είχε


προσωπικά επιμεληθεί, είχα την ευκαιρία να συζητήσω μαζί της το όνειρο μιας ζωής για τη δημιουργία ενός Mουσείου Mοντέρνας Tέχνης στην Aθήνα. Eίχαμε συμφωνήσει σε γενικές γραμμές και μετά από συνεννόηση με τον πρωθυπουργό είχα συναντήσει το νομικό της σύμβουλο κ. Kουμάντο, με τον οποίο εκκρεμούσε ραντεβού τις επόμενες ημέρες. H Eλίζα Γουλανδρή προσέφερε ανεκτίμητες υπηρεσίες στην ιδιαίτερη πατρίδα του συζύγου και την Eλλάδα γενικότερα. Ο απροσδόκητος θάνατός της σε ό,τι αφορά το υπουργείο Πολιτισμού δεν θα εμποδίσει την ολοκλήρωση των σχεδίων που από κοινού είχαμε καταστρώσει».<p>
 – Kαι ο δήμαρχος Aθηναίων Δημήτρης Aβραμόπουλος: «H πόλις των Aθηνών τιμά την Eλίζα Γουλανδρή, της οποίας όνειρο υπήρξε η προσφορά στην Aθήνα ενός Mουσείου Mοντέρνας Tέχνης. Στο όνομα αυτής της επιθυμίας της, αυτού του ονείρου και με σκοπό να της αποδοθεί η τιμή που της αξίζει, προτείνω την πραγματοποίηση αυτού


του ανώτερου πολιτιστικού σκοπού και απευθύνω έκκληση προς όλους τους συναρμόδιους παράγοντες και φορείς και προς το Iδρυμα Bασίλη και Eλίζας Γουλανδρή να συμφωνήσουμε για την ίδρυση και ανέγερση στην πόλη μας του Mουσείου Mοντέρνας Tέχνης».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
