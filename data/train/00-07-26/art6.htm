<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Σύμφωνα με μια διαδεδομένη αντίληψη, το καλοκαίρι είναι η εποχή κατά την οποία
στον πολιτικό στίβο δεν σαλεύει φύλλο. Κυριαρχούν οι φράσεις -κλισέ, όπως «τα μπάνια του λαού», η «θερινή ραστώνη», διανθισμένες με «καύσωνες - φονιάδες», πάντα σε μια «Ελλάδα στο έλεος των εμπρηστών». Ωστόσο, μία πιο προσεχτική ανάγνωση της πολιτικής ιστορίας δείχνει ότι το καλοκαιράκι συχνά επιφυλάσσει εκπλήξεις.<p>
 Το πολυχρησιμοποιημένο από την τρέχουσα πολιτική επικαιρότητα, αν και όχι εξίσου «πολυδιαβασμένο» βιβλίο του Χ.Μ. Ετσενμπέργκερ «Το σύντομο καλοκαίρι της αναρχίας», που αναφέρεται στις καυτές ημέρες του ισπανικού εμφύλιου πολέμου του 1936, είναι ίσως η πιο αποστομωτική διάψευση του μύθου περί θερινής πολιτικής εκεχειρίας. <p>
 Στην άλλη άκρη της Μεσογείου, το ίδιο καλοκαίρι, τη νύχτα της 4ης Αυγούστου, τίποτα στην Αθήνα δεν έδειχνε ότι είχε συμβεί κάτι το εξαιρετικό, όπως γράφει ο Σπ. Λιναρδάτος («Πώς εφτάσαμε στην 4η Αυγούστου», εκδ. Θεμέλιο). Στην πλατεία Συντάγματος τα καφενεία ήταν γεμάτα κόσμο. Την ίδια ώρα όμως η Ειδική και η Γενική Ασφάλεια κύκλωναν σπίτια και ολόκληρα τετράγωνα και έπιαναν δεκάδες πολίτες. Οι αστυνομικοί που εκείνη τη νύχτα συνέλαβαν τον Δ. Γληνό, τον Αλ. Σβώλο, τον Θ. Τσάτσο και εκατοντάδες άλλους πολίτες, δήλωναν ότι «με την έγκρισιν του Βασιλέως εκηρύχθη δικτατορία». Η Ελλάδα έμπαινε στην περίοδο του «ρετσινόλαδου»...<p>
 Στην καρδιά του Αυγούστου συντελέστηκε και ένα από τα μεγαλύτερα πολιτικά εγκλήματα όλων των εποχών, η ρίψη πυρηνικής βόμβας στη Χιροσίμα και το Ναγκασάκι της Ιαπωνίας, που έκλεισε με κτηνώδη και θριαμβευτικό τρόπο το κεφάλαιο του B' Παγκοσμίου Πολέμου. Το καλοκαίρι του 1950 κηρύχτηκε ο πόλεμος στην Κορέα, ενώ έξι χρόνια αργότερα, ξανά καλοκαίρι, ξέσπασε η κρίση του Σουέζ, που έμελλε να αλλάξει το πολιτικό τοπίο σε ολόκληρη τη Μέση Ανατολή.<p>
 Tο 1965 η Ελλάδα έζησε το πιο δραματικό, όπως φαινόταν τότε, καλοκαίρι ολόκληρης της μεταπολεμικής περιόδου. Το περίφημο «κίνημα των 70 ημερών» (Ιούλιος-Σεπτέμβριος του 1965) ήταν για την Ευρώπη ένα από τα πρώτα φτερουγίσματα του Μάη του '68 και ταυτόχρονα για την Ελλάδα η αρχή του τέλους όλου του μετεμφυλιακού πολιτισμού της. Αθάνατη η μυθολογία των Ιουλιανών. Οι αποστάτες και το παλάτι, ο Παπαδόπουλος να «ζαχαρώνει» τανκς, τα ανέκδοτα, οι φήμες και ο περίφημος «Γαργάλατας» ποιητής πρωθυπουργός.<p>
 Φλογισμένο καλοκαίρι του '65, γεμάτο από «συντρόφους, οικοδόμους, φοιτητές», τη μαγική αριθμητική τού 1-1-4 και τους διστακτικούς ρυθμούς τού «σώπα όπου να
'ναι θα σημάνουν οι καμπάνες» και του «κάντε υπομονή, μια λεμονιά ανθίζει στη γειτονιά».<p>
 Ωστόσο εκείνο το καλοκαίρι είναι που πρωτακούστηκε και το περίφημο «επανάσταση
λαέ», που οχτώ χρόνια αργότερα κυριάρχησε για λίγες μέρες, το φθινόπωρο του 1973 στο Πολυτεχνείο, τότε που βρήκε και τη φυσική του κατάληξη το κίνημα των 70 ημερών, αλλά όχι βέβαια και τη δικαίωσή του.<p>
 Το καλοκαίρι του 1974 λίγοι πήγαν στα νησιά για διακοπές. Αντίθετα, πολλοί υποδέχονταν εκείνους που επέστρεφαν από τις υποχρεωτικές διακοπές στη Γιάρο ή τον Κορυδαλλό ή από την πολύχρονη εξορία στις λεγόμενες χώρες του «Παραπετάσματος» ή από τον αναγκαστικό εκπατρισμό στη Γαλλία και άλλα κράτη της Δύσης. Ηταν το πρώτο καλοκαίρι της Mεταπολίτευσης, κάτω από τη βαριά σκιά της κυπριακής τραγωδίας και της επιστράτευσης, το καλοκαίρι της θριαμβευτικής επιστροφής του Κ. Καραμανλή και της νομιμοποίησης του ΚΚΕ. Το καλοκαίρι που σημάδεψε την έξαρση μιας εποχής ξέφρενης πολιτικοποίησης, το πιο «πολιτικό» ίσως καλοκαίρι του ελληνικού 20ού αιώνα.<p>
 Ιστορικό έμεινε και «το καλοκαίρι των συνωμοσιών» του 1988, με μασκότ τον Κοσκωτά, το καλοκαίρι του Χέρτφιλντ, όταν οι επιθεωρησιογράφοι δεν προλάβαιναν
να γράφουν σκετσάκια για τον έρωτα του Ανδρέα Παπανδρέου και της Δήμητρας Λιάνη. <p>
 Το καλοκαίρι του «βρώμικου '89» έφερε τα πάνω - κάτω. Τότε καθιερώθηκε και ο ελληνικότατος όρος «τα ντολμαδάκια της Μαρίκας», μολονότι σε αρκετές συνεντεύξεις της η κυρία Μητσοτάκη διέψευσε ότι το συγκεκριμένο έδεσμα περιλαμβανόταν στο μενού του ιστορικού εκείνου γεύματος, με συνδαιτυμόνες τους
αρχηγούς της παραδοσιακής Δεξιάς και της Αριστεράς. Οπως και το περίφημο «παντεσπάνι» της Μαρίας-Αντουανέτας, τα «ντολμαδάκια» ήταν ένα μύθευμα, που αποδείχτηκε πιο ισχυρό από την πραγματικότητα. <p>
 Τέλος, η περίοδος της θερινής εκεχειρίας είναι παραδοσιακά η αγαπημένη των κυβερνήσεων, ώστε, ανάμεσα σε φωτιές και παραλίες, να προωθούν τα πιο σημαντικά και συχνά αντιλαϊκά νομοσχέδια, ελαχιστοποιώντας όσο είναι δυνατόν τις λαϊκές αντιδράσεις. Λένε ότι η πρώτη σταγόνα της βροχής σκοτώνει το καλοκαίρι, αλλά η πείρα δείχνει ότι ένα νομοσχέδιο, όπως το φετινό, για τα εργασιακές σχέσεις ή όπως το προπερσινό, που πυροδότησε το κίνημα των μπλόκων ενάντια στο διαγωνισμό του ΑΣΕΠ, μπορεί να δώσει στο καλοκαίρι την πραγματική ζωή που του λείπει και στον κόσμο της εργασίας το νήμα για να πάρει πίσω κάθε «Χαμένη άνοιξη».<p>
<b> ΔΗΜΗΤΡΗΣ ΤΖΙΑΝΤΖΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
