<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Του<b> KΩN. ΛAMΠPΟY<p> </b>Σε φάση αναδιοργάνωσης για την προσαρμογή τους στις απαιτήσεις του νέου επιχειρηματικού περιβάλλοντος, αλλά και του (εδώ και καιρό) αναμενόμενου θεσμικού πλαισίου που θα αφορά τα κίνητρα για τις συγχωνεύσεις, βρίσκονται οι ελληνικές κατασκευαστικές εταιρείες. <p> Ηδη, από την προηγούμενη χρονιά και από τότε που άνοιξε ο κύκλος των συζητήσεων για το νέο τοπίο στον κατασκευαστικό κλάδο της χώρας, έχουν κάνει την εμφάνισή τους οι πρώτοι «πόλοι» γύρω από τους οποίους χτίζονται νέοι ισχυροί όμιλοι. Παράλληλα, όσο περνάει ο καιρός, κλιμακώνονται οι διεργασίες και στις προς το παρόν «μοναχικές» εταιρείες, που δεν έχουν βρει ακόμα το «καταφύγιο» που θα τις προστατέψει από τα νέα δεδομένα του ανταγωνισμού.<p> Πολλά θα εξαρτηθούν και από τις εταιρείες που θα καταφέρουν να διατηρήσουν το ανώτατο εργοληπτικό πτυχίο ή τάξης, καθώς ταυτόχρονα με τα κίνητρα για τις συγχωνεύσεις αναμένεται να δοθεί λύση και σε ό,τι αφορά την επανάκριση των εργοληπτικών πτυχίων.<p> Πάντως, ανεξάρτητα από τις κινήσεις του ελληνικού δημοσίου, τα πρώτα ισχυρά σχήματα έχουν ήδη κάνει την εμφάνισή τους, αναζητώντας παράλληλα και τον τρόπο ενοποίησης των δραστηριοτήτων τους. Αρκετοί από τους ομίλους που έχουν ήδη συγκροτηθεί έχουν αποσαφηνίσει και τις προθέσεις τους για το ρόλο που θα διαδραματίσει κάθε μία εταιρεία στο νέο περιβάλλον. <p> Πάντως, τίποτα δεν μπορεί να θεωρηθεί προς το παρόν σίγουρο όσον αφορά την τελική μορφή και τη δομή που θα αποκτήσουν οι κατασκευαστικοί όμιλοι στο προσεχές μέλλον. <p> Μέχρι σήμερα, ωστόσο, έχουν δημιουργηθεί επτά μεγάλοι όμιλοι, ενώ σε εξέλιξη βρίσκονται προσπάθειες για τη σύσταση ακόμη 2 - 3 τέτοιου είδους σχημάτων. <p> Ομιλος Ελληνικής Τεχνοδομικής: Ο όμιλος απαρτίζεται από τρεις εισηγμένες εργοληπτικές εταιρείες (Ελλ. Τεχ. - Aκτωρ -ΤΕΒ) και από άλλες με αντικείμενο το χώρο των ακινήτων, όπως η επίσης εισηγμένη Καμπάς. Η διοίκηση του ομίλου έχει ίσως την πλέον ξεκάθαρη πρόταση για τη μορφή και τις δραστηριότητες που θα αναπτύξει η κάθε εταιρεία. Σύμφωνα με όσα έχουν ανακοινωθεί, σχεδιάζεται η μετατροπή της Ελληνικής Τεχνοδομικής σε εταιρεία συμμετοχών, με ταυτόχρονη απόσχιση του κατασκευαστικού της κλάδου και εισφορά του στην Aκτωρ. Η Aκτωρ θα αναλάβει και το κατασκευαστικό αντικείμενο της ΤΕΒ, αποτελώντας έτσι τον κύριο βραχίονα του ομίλου στον τομέα των τεχνικών έργων.<p> Η ΤΕΒ, από την άλλη πλευρά, θα παίξει το ρόλο της εταιρείας real estate μετά τη συγχώνευσή της με απορρόφηση της «Μεσογαία ΑΕ» που ελέγχει την εισηγμένη Καμπάς και κατά συνέπεια τις δύο μεγάλες και υπό ανάπτυξη εκτάσεις σε Κάντζα και Γιαλού. Δεν αποκλείεται η Καμπάς να χρησιμοποιηθεί ως «όχημα» για την εισαγωγή στο Xρηματιστήριο κάποιας άλλης εταιρείας του ομίλου, σχετιζόμενη ενδεχομένως και με τις νέες δραστηριότητες που σχεδιάζει να αναπτύξει ο όμιλος (τηλεπικοινωνίες, ενέργεια κ.λπ.).<p> Η συμφωνία αποκλειστικής συνεργασίας με την Παντεχνική αποτελεί μάλλον το πρώτο βήμα για την τελική ενσωμάτωση της εταιρείας στον όμιλο, ο οποίος ετοιμάζει και άλλες εξαγορές μικρών περιφερειακών τεχνικών εταιρειών για την ανάπτυξη του δικτύου του στην επαρχία.<p>
Ομιλος Τεχνικής Ολυμπιακής: Οι συζητήσεις για τη νέα δομή βρίσκονται σε πλήρη εξέλιξη και το μόνο που πρέπει να θεωρείται σίγουρο είναι ότι η εισηγμένη Τεχνική Ολυμπιακή θα μετατραπεί σε εταιρεία συμμετοχών, καθώς και ότι ο κατασκευαστικός της κλάδος θα αποσχιστεί και θα ενσωματωθεί σε άλλη επιχείρηση του ομίλου.<p> Τις μεγαλύτερες πιθανότητες να αποκτήσει τις εργασίες της Τεχνικής Ολυμπιακής έχει η επίσης εισηγμένη Μοχλός, η οποία με τον τρόπο αυτόν θα αποτελέσει τον κύριο φορέα του ομίλου στο χώρο των κατασκευών, διατηρώντας ταυτόχρονα και τις βιομηχανικές της δραστηριότητες (η εταιρεία διαθέτει τρεις μονάδες παραγωγής σκυροδέματος). Ανοιχτό, ωστόσο, είναι και το ενδεχόμενο εισφοράς του κατασκευαστικού κλάδου σε μία από τις θυγατρικές Τοξότης ΑΤΕ και Alviterra Hellas. Στον τομέα της αξιοποίησης ακινήτων ο όμιλος της Τεχνικής Ολυμπιακής θα δραστηριοποιηθεί μέσω της Πόρτο Καρράς ΑΕ (πρώην Ποτίδαια ΑΕ), της θυγατρικής στη Βρετανία Technical Οl ympic και της προσφάτως εξαγορασθείσης αμερικανικής εταιρείας NewMark Homes. Σύντομα, πάντως, αναμένονται και άλλες κινήσεις εξαγορών στις ΗΠΑ, ενώ ο κύκλος των συμμετοχών της Τεχνικής Ολυμπιακής δεν έχει κλείσει ούτε σε ό,τι αφορά την ελληνική αγορά.<p> Στο χώρο της παραγωγής και εκμετάλλευσης ανανεώσιμων πηγών ενέργειας, κύριος βραχίονας του ομίλου θα είναι η θυγατρική Μελτέμι Καστρί ΑΒΕΤΕ. <p> Ομιλος ΑΒΑΞ - J & P: Το νομοσχέδιο για τις συγχωνεύσεις περιμένει η διοίκηση, για να οριστικοποιήσει τις αποφάσεις της και να δημοσιοποιήσει το σχέδιο διάρθρωσης του ομίλου. Ενα από τα ενδεχόμενα που εξετάζονται αναφέρεται και στη μετατροπή κάποιας από τις εταιρείες του ομίλου σε holding, ενώ η καθεμιά από τις υπόλοιπες ενδεχομένως να αποκτήσει εξειδίκευση σε συγκεκριμένο τομέα (κατασκευές, αυτοχρηματοδοτούμενα έργα, real estate). Πριν από λίγο καιρό στον έλεγχο της εταιρείας Aβαξ πέρασε και η ΕΤΕΘ, ενώ σύντομα αναμένεται η ανακοίνωση και άλλων ανάλογων κινήσεων. <p> Στο χώρο της ανάπτυξης ακινήτων θα δραστηριοποιηθεί για λογαριασμό του ομίλου κυρίως στην αγορά της Βόρειας Ελλάδας η νεοσυσταθείσα θυγατρική 3Τ, ενώ άλλο σχήμα δραστηριοποίησης στον τομέα του real estate αποτελεί η εταιρεία J & P Κτηματική, που περνά από την J & P στον έλεγχο του Aβακα. <p> Ομιλος ΓΕΚ - ΤΕΡΝΑ: Στο στάδιο της επεξεργασίας βρίσκεται αυτή την περίοδο το σχέδιο μορφοποίησης του ομίλου, χωρίς να έχει αποφασιστεί ακόμα αν θα προκριθεί η λύση της συγχώνευσης των εισηγμένων ΓΕΚ και Τέρνα, ή το ενδεχόμενο μετατροπής μιας εκ των δύο σε holding και εξειδίκευσης της άλλης στο χώρο των κατασκευών.<p> Στα ακίνητα, ο όμιλος θα χρησιμοποιήσει για την υλοποίηση των σχεδίων του την επίσης εισηγμένη θυγατρική Ερμής, ενώ συμμετοχή περίπου 22% έχει ο όμιλος και στην εταιρεία Κέκροψ. Στον τομέα της ενέργειας, κύριος φορέας θα είναι η Τέρνα Ενεργειακή, η οποία έχει υποβάλει αίτηση για την εισαγωγή της στο ΧΑΑ. <p> Ομιλος ΑΕΓΕΚ: Ο κατασκευαστικός τομέας θα είναι ο χώρος στον οποίο θα συνεχίσει να δραστηριοποιείται η μητρική εταιρεία του ομίλου, η οποία ενδέχεται να συγχωνευτεί με κάποια από τις πρόσφατα εξαγορασθείσες ΕΤΕΠ και ΜΕΤΩΝ ή ακόμη και με τη θυγατρική Ομάς ΑΤΕ. Η τελευταία δεν αποκλείεται να κινηθεί και αυτόνομα στον κλάδο με εξειδίκευση σε έργα κατασκευής σηράγγων.<p> Οσον αφορά στις υπόλοιπες θυγατρικές, πρόθεση της διοίκησης είναι η ΕΚΤΕΡ να ασχοληθεί με την ανάπτυξη και διαχείριση μεγάλων έργων real estate, η Ηφαιστος με αναπλάσεις περιοχών και αναπαλαιώσεις κτιρίων, η ΕΝΕΤ με ειδικά ηλεκτρομηχανολογικά έργα και η Εδαφοστατική με έργα θεμελιώσεων και αντιστηρίξεων.<p> Ομιλος ΑΤΤΙ - ΚΑΤ: Η καθυστέρηση στη δημιουργία της εταιρείας συμμετοχών, στην οποία θα «στεγάζονταν» οι εταιρείες Αττικάτ, Προοδευτική και Ευκλείδης μαζί με τον διεθνή εταίρο Alpine Bau και την Αγροτική Τράπεζα της Ελλάδος, οδήγησε τον όμιλο σε επαναπροσδιορισμό των προθέσεών του, καθώς, όπως τονίζεται από τη διοίκηση του ομίλου Πανούση, οι τελικές επιλογές θα αναμένουν πλέον την ανακοίνωση του πλαισίου για τις συγχωνεύσεις. Κάποια στιγμή, είχαν ανακοινωθεί σχέδια και για τη δημιουργία μιας μικρής holding.<p> Πάντως, η ΑΤΤΙ - ΚΑΤ θα συνεχίσει μάλλον να δραστηριοποιείται στον κατασκευαστικό κλάδο, ενισχυμένη ίσως μέσω της συγχώνευσής της με άλλες εταιρείες του ομίλου. Για το χώρο του real estate προορίζεται η Νηματεμπορική που θα απορροφήσει την Ι. Κ. Κοροντζής, εταιρεία συμφερόντων του προέδρου της ΑΤΤΙ - ΚΑΤ, κ. Παναγιώτη Πανούση.<p> Ομιλος Μηχανικής: Σε holding με συμμετοχές σε κατασκευαστικό, ενεργειακό και βιομηχανικό τομέα, αλλά και στο χώρο της αξιοποίησης ακινήτων και των εκμεταλλεύσεων, πρόκειται να μετεξελιχθεί η Μηχανική. Η Μηχανική Κατασκευές θα δραστηριοποιηθεί στην εκτέλεση έργων υποδομής, η Μηχανική Ακίνητα στο real estate και η Μηχανική Ενέργεια στην υλοποίηση και εκμετάλλευση ενεργειακών έργων. Στη βιομηχανία ο όμιλος θα δραστηριοποιηθεί μέσω των θυγατρικών του ΒΙΕΧ, Ελληνικά Σωληνουργεία, ΕΛΒΙΞ, Βαλκάν Εξπόρτ και Μάρμαρα Καβάλας. <p> Οι νέες κινήσεις<p> Νέο σχήμα αναμένεται να προκύψει και από τη στενή συνεργασία που έχουν εδώ και καιρό οι εισηγμένες ΓΕΚΑΤ και Γνώμων. Στον έλεγχο της ΓΕΚΑΤ πέρασε πρόσφατα και η Κορωνίς.<p> Μετά την εισαγωγή της κατασκευαστικής εταιρείας του ομίλου Κόκκαλη Ιντρακόμ Κατασκευές στο Xρηματιστήριο, αναμένεται και η συγχώνευσή της με την εισηγμένη ΔΙΕΚΑΤ.<p> Με ενδιαφέρον αναμένονται οι προθέσεις και της εταιρείας Θεμελιοδομή, η οποία, πλην της θυγατρικής της Νέστος που έχει πάρει το δρόμο για τη Σοφοκλέους, έχει πολύ στενές σχέσεις με τις εταιρείες Εντεχνος και Αναστηλωτική, οι οποίες επίσης έχουν καταθέσει αίτηση εισαγωγής, αλλά και με άλλες εταιρείες εισηγμένες και μη.<p> Η οριστικοποίηση του νέου τοπίου στον κλάδο θα εξαρτηθεί και από το μέλλον των εταιρειών που τηρούν στάση αναμονής, προτιμώντας προς το παρόν την αυτόνομη δράση, χωρίς αυτό να σημαίνει ότι δεν υπάρχουν επαφές, ακόμα και προχωρημένες σε ορισμένες περιπτώσεις.


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
