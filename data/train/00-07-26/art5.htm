<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 26 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


«Στην τέχνη και το σινεμά αυτό που αναπαριστάς, το εφευρίσκεις κι αυτό που εφευρίσκεις έχει αξία», αυτή είναι η απάντηση του Νίκου Παναγιωτόπουλου σε όσους αναρωτιούνται τι δουλειά έχει ο καλός σκηνοθέτης με το τζετ σετ και τα μοντέλα... <p>
 Η νέα ταινία του, η ένατη κατά σειρά, έχει ως τίτλο «Beautiful people» και ως πρωταγωνίστρια το γνωστό μοντέλο Ρέα Τουτουνζή στο ρόλο του...εαυτού της. Ενα
πετυχημένο τοπ μόντελ που ερωτεύεται έναν αρχιτέκτονα (Νίκος Κουρής), αριστεριστή, με αναπτυγμένη την οικολογική συνείδηση. Στο στόρι υπάρχει και ο πλούσιος επιχειρηματίας (Γιάννης Βόγλης), που επιθυμεί να ρίξει στην αγκαλιά του το μοντέλο. Στήνει την παγίδα του ένα καλοκαίρι στη Μύκονο κι όλοι οι ήρωες -εν γνώσει τους- πέφτουν μέσα... Συμπρωταγωνιστεί ακόμη η Αθηνά Μαξίμου,

το σενάριο υπογράφουν ο σκηνοθέτης με τον Βαγγέλη Σεϊτανίδη, ενώ τη φωτογραφία

θα κάνει ο Aρης Σταύρου. <p>
 «Μόνο στην Ελλάδα πια συμβαίνουν αυτά», έλεγε ο Νίκος Παναγιωτόπουλος προχθές στο πάρτι που διοργάνωσε ο ΑΝΤ-1 για την επίσημη ανακοίνωση της συμμετοχής του

σταθμού στην παραγωγή της ταινίας. «Εδώ αναρωτιούνται τι σχέση έχω με τα σκυλάδικα και το τζετ σετ. Ε, λοιπόν, εγώ δεν έχω καμία σχέση. Το μυαλό μου όμως έχει. Τι είναι το τζετ σετ, ένα σκυλάδικο είναι. Ελληνες είναι και οι πλούσιοι, τα ίδια πράγματα συζητάνε δίπλα από τις πισίνες τους, τους ίδιους φόβους έχουν, τα ίδια αισθήματα. Το περιβάλλον αλλάζει...». Και οι όμορφοι άνθρωποι ποιοι είναι, τον ρωτήσαμε. «Βeautiful people» συνήθιζαν να λένε πριν από κάποια χρόνια το τζετ σετ», απάντησε. <p>
 «Η ταινία», συνέχισε, «θα μπορούσε να χαρακτηριστεί σαν ένα ερωτικό, ψυχολογικό δράμα, παρ' όλο που εγώ πιστεύω ότι όλες μου οι ταινίες είναι κωμωδίες, που καμιά φορά τελειώνουν άσχημα»! <p>
 Αεικίνητος, αδυνατισμένος κατά αρκετά κιλά, πηγαινοέρχονταν εδώ κι εκεί, φωτογραφιζόταν με τους πρωταγωνιστές του και άλλαζε κάθε λίγο τα σλάιτς που προβάλλονταν σ' έναν τοίχο. Το «καφέ Πόλις» προχθές το βράδυ γέμισε με όμορφους ανθρώπους. Από τη μια, οι πρωταγωνιστές και από την άλλη, αρκετά μοντέλα που ήρθαν είτε ως συμπαράσταση στην πρωταγωνίστρια είτε θέτοντας με την παρουσία τους υποψηφιότητα για δοκιμαστικό. Η Ρέα Τουτουνζή, όμορφη και λαμπερή, ήταν σαν χαμένη σ' αυτό το νέο «κόσμο» της μεγάλης οθόνης. «Πείτε μου

ποια Ελληνίδα ηθοποιός θα μπορούσε να σταθεί ως μοντέλο και να πείσει. Καμία»,

επέμενε ο Νίκος Παναγιωτόπουλος, υπερασπιζόμενος την επιλογή του. «Το ξέρετε ότι ο Ρόμπερτ Μίτσαμ ξεκίνησε ως υδραυλικός και η Μέριλ Στριπ ως πορνοστάρ; » (!). <p>
 Τα γυρίσματα της ταινίας, που θα πραγματοποιηθούν εξ ολοκλήρου στη Μύκονο, θ' αρχίσουν στις 14 Αυγούστου και θα ολοκληρωθούν τον Οκτώβριο. Ηδη όμως έχουν γίνει πρόβες τεσσάρων μηνών. Ο προϋπολογισμός της ανέρχεται στα 200 εκατομμύρια δραχμές, από τα οποία τα 70 δίνει ο ΑΝΤ-1 και τα 40 το Κέντρο Κινηματογράφου. <p>
 Το κανάλι του Αμαρουσίου εγκαινιάζει με την ταινία του Παναγιωτόπουλου τη νέα του δραστηριότητα, την εμπλοκή του ουσιαστικά στην παραγωγή νέων ελληνικών ταινιών. Μια εμπλοκή που, όπως μας εξηγούσε ο Γιώργος Μπράμος, υπεύθυνος στο τμήμα κινηματογράφου του σταθμού, έχει σαφείς επιλογές. Την παραγωγή ποιοτικών

ελληνικών ταινιών από δημιουργούς που εξασφαλίζουν μια εγγύηση, αλλά ταυτόχρονα μπορούν να πάνε καλά και στις αίθουσες. Η συμμετοχή του ΑΝΤ-1 δεν γίνεται στο πλαίσιο του 1, 5% που πρέπει να καταβάλουν οι σταθμοί. Αντιθέτως, το κανάλι επιλέγει τις ταινίες που επιθυμεί και τις χρηματοδοτεί. Ηδη στα σχέδιά του είναι να μπει συμπαραγωγός στη νέα ταινία του Σωτήρη Γκορίτσα «Μπραζιλέιρο», στο «Ρυζότο» της Ολγας Μαλέα και ως αποκλειστικός παραγωγός στην πρώτη ταινία του Βασίλη Νεμέα. <p>
 Φιλόδοξα είναι και τα σχέδια του Νίκου Παναγιωτόπουλου. Σαν παιδικό καπρίτσιο,

ο σκηνοθέτης έχει υποσχεθεί στον εαυτό του ότι κάθε χρόνο θα κάνει από μία ταινία. Η επόμενη θα είναι επιστημονικής φαντασίας, ενώ θ' ακολουθήσει μια διεθνής παραγωγή με διάσημους σταρ. «Ετσι θα τα έχω κάνει όλα», έλεγε.<p>
 Μεταξύ άλλων, στο πάρτι διακρίναμε τον Ζυλ Ντασσέν, τον Ανδρέα Βουτσινά, τον Διονύση Φωτόπουλο, τον Μάνο Ευστρατιάδη κ.ά. <p>
<b> ΦΩΤΕΙΝΗ ΜΠΑΡΚΑ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
