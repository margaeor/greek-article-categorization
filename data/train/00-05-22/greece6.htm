<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 22/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Του ΜΑΚΗ ΝΟΔΑΡΟΥ<p>
 Τον αφανισμό περίπου εβδομήντα Tσιγγάνων και των παιδιών τους που ζούσαν πάνω από 30 χρόνια στην περιοχή του Βέλου Κορινθίας, επιδιώκουν με πρωτοφανείς και απαράδεκτες μεθοδεύσεις ορισμένοι κάτοικοι, αλλά και κάποια μέλη της Τοπικής Αυτοδιοίκησης, με τη δικαιολογία της εξάλειψης της εγκληματικότητας! Την καταγγελία αυτή κάνουν οι ίδιοι οι Tσιγγάνοι αλλά και οι υπεύθυνοι του Πανεπιστημίου Ιωαννίνων, που ανέλαβαν το πρόγραμμα της επιμόρφωσής τους.<p>
 Η απίστευτη ταλαιπωρία τους άρχισε το 1997 όταν θέλησαν να στείλουν τα παιδιά τους στο Δημοτικό Σχολείο Ταρσινών στο πλαίσιο εφαρμογής του «Προγράμματος Εκπαίδευσης Τσιγγανοπαίδων» από το Πανεπιστήμιο Ιωαννίνων. <p>
 Οι υπεύθυνοι του σχολείου των Ταρσινών, υποκύπτοντας στις πιέσεις των κατοίκων 


της περιοχής, αρνήθηκαν να δεχτούν τους μαθητές και να δημιουργήσουν τάξη υποδοχής, ισχυριζόμενοι ότι δεν υπήρχε διαθέσιμος χώρος.<p>
 Στην πρόταση των αρμοδίων, για λειτουργία τάξης υποδοχής τις απογευματινές ώρες, οι κάτοικοι αρνήθηκαν, προβάλλοντας τον ισχυρισμό ότι τα παιδιά τους κάθε απόγευμα παίζουν στην αυλή του σχολείου ποδόσφαιρο και θα ενοχληθούν (!) από τα Τσιγγανάκια. <p>
 Την επόμενη χρονιά οι αρμόδιοι εκπαιδευτικοί κάνουν προσπάθειες να εντάξουν τα 


Τσιγγανάκια στο επόμενο πλησιέστερο δημοτικό σχολείο του Βέλου.<p>
 Κι εκεί όμως συναντούν την έντονη αντίδραση των δασκάλων αλλά και των γονέων, οι οποίοι εξαγριώνονται στην προοπτική της φοίτησης των Τσιγγανοπαίδων μαζί με 


τα δικά τους παιδιά και βάζουν στο σχολείο λουκέτο! ! ! <p>
 Ετσι η τάξη υποδοχής δεν λειτούργησε ποτέ, αν και το θέμα τέθηκε σε επίπεδο Νομαρχιακής Αυτοδιοίκησης.<p>
 Από εκείνη τη στιγμή ξεκινούν οι πρωτοφανείς μεθοδεύσεις για τη απομάκρυνση του τσιγγάνικου καταυλισμού.<p>
 Το καλοκαίρι του 2000 οι κάτοικοι των Ταρσινών με την βοήθεια της Τοπικής Αυτοδιοίκησης συγκεντρώνουν 12 εκατομμύρια δραχμές και αγοράζουν τη γη όπου οι 


Tσιγγάνοι είχαν στήσει τους καταυλισμούς τους.<p>
 Μοναδικός σκοπός αυτής της αγοράς είναι η απομάκρυνσή τους από την περιοχή, παραδέχεται χωρίς αναστολές ο δήμαρχος του Βέλου Χάρης Βυτινιώτης διότι -όπως λέει- «στο συγκεκριμένο σημείο μαζεύονταν Tσιγγάνοι από άλλες περιοχές, δημιουργούσαν προβλήματα με τους ντόπιους κατοίκους και κινούνταν στην παρανομία».<p>
 Συγχρόνως με την αγορά της γης των Tσιγγάνων, κάποιοι τοπικοί φορείς πλησιάζουν τους γονείς και τους αναγκάζουν να καταθέσουν στο Δημοτικό Σχολείο Ταρσινών ενυπόγραφες υπεύθυνες δηλώσεις, στις οποίες αναφέρεται ότι δεν θα στείλουν τα παιδιά τους στο συγκεκριμένο σχολείο διότι η παραμονή τους στην περιοχή είναι προσωρινή.<p>
 Στο μεταξύ κάποιοι από τους εκδιωχθέντες Tσιγγάνους δημιουργούν κάτω από αντίξοες συνθήκες νέους καταυλισμούς στην περιοχή «Τουρκογέφυρα», αλλά και κοντά στην Kοινότητα Πουλίτσας στην περιοχή «Αλώνια» εντός του Δήμου Βέλου.<p>
 Το 2000 εφτά Tσιγγανάκια εγγράφονται στο Δημοτικό Σχολείο Πουλίτσας και αρχίζουν να παρακολουθούν μαθήματα, όταν ξαφνικά δημιουργείται και πάλι πρόβλημα από γονείς που δεν θέλουν τα παιδιά τους να πηγαίνουν σχολείο με Tσιγγανάκια.<p>
 Κάποιοι παράγοντες της Τοπικής Αυτοδιοίκησης αντιτίθενται επίσης στη δημιουργία τάξης υποδοχής διότι, όπως υποστηρίζουν, δεν υπάρχουν μόνιμα εγκατεστημένοι Τσιγγάνοι στη περιοχή, αλλά όλοι τους είναι από άλλες περιοχές...<p>
 Τελικά μετά την παρέμβαση του προϊσταμένου της Πρωτοβάθμιας Εκπαίδευσης Κορινθίας Ανδρέα Σκούπα, οι γονείς πείθονται να λήξουν την αποχή αφού όμως πρώτα λαμβάνουν την υπόσχεση ότι η τάξη των Tσιγγάνων στο Δημοτικό Σχολείο Πουλίτσας θα λειτουργήσει μόνο για φέτος.<p>
 Αναφερόμενος στην απίστευτη περιπέτεια των Τσιγγάνων του Δήμου Βέλου, ο κ. Σκούπας διευκρίνισε ότι σε καμιά περίπτωση δεν παζαρεύεται το αν θα πάνε ή όχι 


οι Tσιγγάνοι στο σχολείο, διότι αυτό είναι αναφαίρετο δικαίωμά τους. Αποκάλυψε 


ακόμα ότι όλα αυτά τα προβλήματα στα σχολεία δημιουργούνται από κάποιους, οι οποίοι δεν θέλουν τους Τσιγγάνους στη περιοχή.<p>
 Οι Τσιγγάνοι του Δήμου Βέλου Κορινθίας κατήγγειλαν στην «Ε» τις ρατσιστικές μεθοδεύσεις μέρους της τοπικής κοινωνίας και της Τοπικής Αυτοδιοίκησης, οι οποίες όπως τόνισαν -έχουν μοναδικό στόχο τους την εκδίωξή τους από την περιοχή.<p>
 Tσιγγάνοι Ολυμπιακού Σταδίου: Eγκατάλειψη για μετάλλιο<p>
 Tης ΓEΩPΓIAΣ ΔAMA<p>
 <font size=4><b>Σ</b></font>ε απόσταση μόλις 100 μέτρων από την είσοδο του Ολυμπιακού Σταδίου, την καρδιά των Ολυμπιακών Aγώνων. Ανάμεσα σε μάντρες με υλικά οικοδομών, η αθέατη ρεματιά 

με τα μπάζα, είναι γεμάτη χαρτονένιες παράγκες. Είναι ο τόπος διαβίωσης 800 Tσιγγάνων από όλα τα Bαλκάνια, που ζουν εδώ τα τελευταία τρία χρόνια. Κάτω από 

το βαρύ ίσκιο μιας συκιάς και μιας καρυδιάς στρώνουν με χρωματιστά κιλίμια τους πάγκους για να κάτσουν οι άνδρες. Στη μέση το τραπέζι.<p>
 Γυναίκες έγκυοι σερβίρουν το ψημένο αρνί, το κρασί, χονδροκομμένο κρεμμύδι, ελιές και τυρί. Τα παιδιά, γυμνά, μ' ένα κομμάτι κρέας στο χέρι, περιφέρονται στη χωμάτινη αλάνα κάτω από τον καυτό ήλιο.<p>
 «Γιατί να σου πούμε το παράπονό μας; Δες μόνη σου», λέει ο πενηντάρης Μπουγιάρ 

Ταΐρι, που τον σέβονται σαν «αρχηγό». Διακόσιοι άνθρωποι, όλοι ένα σόι. Ηρθαν από την Αλβανία. «Eίμαστε Χριστιανοί», τονίζουν και θέλουν να βρεθούν ανάδοχοι να βαφτίσουν τα παιδιά τους που γεννήθηκαν στην Αθήνα. «Αλλά κι εμείς 

θέλουμε να βαπτιστούμε. Στην Αλβανία δεν το επέτρεπε το καθεστώς. Ούτε στα σχολεία μάς άφησαν να φοιτήσουμε».<p>
 Παρακαλούν για την ενσωμάτωσή τους: «Αλβανό και Tσιγγάνο δεν βάζει κανείς στο σπίτι του», λένε περπατώντας ανάμεσα στις παράγκες. Σκύβουμε να περάσουμε κάτω 

από τα ρούχα που λιάζονται, τα γεράνια και τις γλάστρες με το βασιλικό. Μέσα σε μια παράγκα έδεσαν δύο σχοινιά, φτιάχνοντας μια κρεμαστή κούνια. Tο νεογέννητο κοιμάται ανενόχλητο από τις μύγες που βουίζουν στο πρόσωπάκι του.<p>
 Οι μικρότερες βρέχουν και σκουπίζουν την αλάνα. Κάποιοι περιμένουν έξω από τη μοναδική, κοινόχρηστη τουαλέτα από ελενίτ. «Είμαστε αγροτική φυλή. Ταξιδεύουμε 

νομαδικά, δουλεύοντας στα χωράφια. Στην Ελλάδα ήρθαμε το '91. Δουλεύουμε στην παραγωγή της ντομάτας, στις πατάτες, τα κρεμμύδια. Δομοκό, Θήβα, Λαμία, στα ίδια αφεντικά. Τρεις χιλιάδες μεροκάματο. Αλλά δεν έχουμε παράπονο από τους Ελληνες», λένε σε άψογα ελληνικά.<p>
 Το πρόβλημα; «Πως δεν νομιμοποιηθήκαμε ποτέ. Δεν έχουμε ένσημα, δεν μας δηλώνουν σαν εργαζόμενους. Και θέλουμε να ενσωματωθούμε στην ελληνική κοινωνία. Να φύγουν τα παιδιά από τα φανάρια, να μπορέσουν να πάνε σχολείο. Κι 

εμάς να μην μας απελαύνουν. Ζούμε με το φόβο. Χωρίς χαρτιά μας μαζεύουν καθημερινά, αφήνοντας πίσω την οικογένεια», εξηγεί ο Καραφίλ. <p>
 Κερνάνε μπίρα, λέγοντας «φτωχοί άνθρωποι είναι οι Tσιγγάνοι, αλλά έχουν μεγάλη 

ψυχή». «Αίμα στάζει η καρδιά μου», ξεκινάει το βαλκανικό, τσιγγάνικο τσιφτετέλι.<p>
 Ο Ευθύμιος Δημητρίου, πρόεδρος του Συλλόγου Ελλήνων Τσιγγάνων «Φιλική Εταιρεία» υποστηρίζει ότι θα τους καταγράψει: «Να σταματήσει το κυνηγητό. Θέλουμε να μείνουν μαζί μας. Ζουν αρμονικά μεταξύ τους. Κι είναι Αλβανοί, Τούρκοι, Βούλγαροι, Ρουμάνοι, Πολωνοί».<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
