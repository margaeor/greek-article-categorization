<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 22/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tου ΒΑΣΙΛΗ Κ. ΚΑΛΑΜΑΡΑ<p>
 Ισως στους περισσότερους, το όνομα της Χοσέ Μαρία Μόουρα να μη λέει τίποτα. Δεν ανήκει στους σταρ, ούτε σ' αυτούς που επιθυμούν σαν τρελοί την αυτοπροβολή. Είναι, όμως, η γυναίκα, η οποία οργάνωσε το Πορτογαλικό Δίκτυο Βιβλιοθηκών, με την ιδιότητα της διευθύντριας του Πορτογαλικού Ινστιτούτου Βιβλίου και Βιβλιοθηκών. Τη γνωρίσαμε κατά τη διάρκεια του διεθνούς συνεδρίου «Νέες τεχνολογίες, ηλεκτρονικό εμπόριο και βιβλίο», που διοργάνωσε το Εθνικό Κέντρο Βιβλίου. Ας την ακούσουμε: * Ποιοι λόγοι υπαγόρευσαν την αναγκαιότητα δημιουργίας Λαϊκών Bιβλιοθηκών στη χώρας σας; <p>
 «Κυρίως, το χαμηλό ποσοστό αναγνωστών και η ανάγκη προώθησης του βιβλίου. Υπήρχε κρίση στο χώρο του βιβλίου -η εκδοτική παραγωγή είναι πολλή χαμηλή, 5.000 τίτλοι το χρόνο- και ιδιαίτερα στη διακίνησή του στην περιφέρεια. Δεν έφθανε το βιβλίο στις μικρές πόλεις και τα χωριά. Είχαμε το πρόβλημα της δικτατορίας για 48 χρόνια, που εμπόδιζε να γίνουν συγκεκριμένες στατιστικές μελέτες, ακόμη και έρευνες. Το μορφωτικό επίπεδο του λαού ήταν πολύ χαμηλό, ο αναλφαβητισμός τρομακτικός, γιατί οι κρατούντες θεωρούσαν επικίνδυνη τη μόρφωση και τον πολιτισμό. Ωστόσο, ακόμη και σήμερα, δεν υπάρχει εντελώς δωρεάν παιδεία στην Πορτογαλία. Τα βιβλία, ακόμη και τα σχολικά, τα αγοράζουν οι γονείς. Οι σχολικές βιβλιοθήκες είναι σπάνιες ή σε πολύ κακή κατάσταση, όπως ήταν και οι λαϊκές βιβλιοθήκες. Εδώ και τρία χρόνια, το υπουργείο Παιδείας έχει εφαρμόσει ένα Πρόγραμμα Ανάπτυξης Νέων Τεχνολογιών στις Σχολικές 

Βιβλιοθήκες».<p>
 *Πότε και με ποια στρατηγική αναπτύχθηκε το Δίκτυο Λαϊκών Βιβλιοθηκών; Πώς χρηματοδοτείται; <p>
 «Το πρόγραμμα ξεκίνησε το 1987, αλλά τρία χρόνια μετά άρχισε να λειτουργεί στο 

επίπεδο των λαϊκών βιβλιοθηκών. Οι γενικές αρχές του βασίζονται στη Διακήρυξη της UNESCΟ για τις Λαϊκές Βιβλιοθήκες. Στηρίζεται στη σταθερή συνεργασία και συντονισμένη δράση μέσω προγραμματικών συμβάσεων ανάμεσα στην κεντρική διοίκηση και την Tοπική Aυτοδιοίκηση και το Πορτογαλικό Ιδρυμα Βιβλίου και Βιβλιοθηκών. Χρηματοδοτείται κατά 50% από το ΠΙΒΒ και κατά 50% από την Tοπική Aυτοδιοίκηση. Ως το τέλος τού χρόνου, από τις 778 κοινότητες της χώρας, οι 166 

θα έχουν υπογράψει συμβάσεις, ενώ ήδη έχουν εγκατασταθεί 80 βιβλιοθήκες. Γενικά, έχουμε διαμορφώσει τρεις τύπους βιβλιοθηκών, ανάλογα με το μέγεθος το y

πληθυσμού τής κοινότητας. Η Εθνική Βιβλιοθήκη τhς Πορτογαλίας επιβλέπει το σχέδιο και παρέχει τεχνική υποστήριξη».<p>
 Οι πληγές της δικτατορίας<p>
 - Χρειάστηκε να γίνουν αλλαγές στη μορφή και στην υποδομή στις ήδη υπάρχουσες Βιβλιοθήκες της Πορτογαλίας; «Στα 1910, λειτουργούσαν λαϊκές βιβλιοθήκες, υπήρχαν σύλλογοι που βοηθούσαν στη λειτουργία και τον εμπλουτισμό τους, αλλά επρόκειτο κυρίως για ιδρύματα, στα οποία υπήρχαν παλιές μοναστηριακές συλλογές 

με σπάνια βιβλία, θρησκευτικού περιεχομένου, που δεν είχαν σχέση με τις δημόσιες ανάγκες πληροφόρησης. Με τη δικτατορία, ακόμη κι αυτές οι προσπάθειες 

που είχαν γίνει, πήγαν πίσω. Οι λαϊκές (δημοτικές) βιβλιοθήκες συνέχιζαν να υπάρχουν, στεγασμένες σε κτίρια πολύ παλιά και άβολα, χωρίς να λειτουργούν και 

χωρίς υποδομή να δεχθούν αναγνώστες. Εξαιτίας της έλλειψης χρημάτων, αλλά και πολιτικής βούλησης, χρησίμευαν για αποθήκες, ανανεώνοντας σπάνια τις συλλογές. 

Οι βιβλιοθήκες δεν είχαν ούτε μεταξύ τους επαφή, αλλά ούτε και με το περιβάλλον. Μετά την επανάσταση του 1974, έπρεπε να περιμένουμε 10 χρόνια, ώστε να δρομολογηθούν οι διαδικασίες για την εφαρμογή του Δικτύου Λαϊκών Βιβλιοθηκών. Η εγκατάλειψη, λοιπόν, των κτιρίων των βιβλιοθηκών μάς ανάγκασε να χτίσουμε καινούργια κτίρια με σύγχρονες προδιαγραφές. Συχνά, η Tοπική Aυτοδιοίκηση επιλέγει να ανακαινίσει παλιά μουσεία ή παλάτια για να εγκαταστήσει εκεί λαϊκές βιβλιοθήκες, ιδιαίτερα όταν πρόκειται για περιορισμένων διαστάσεων, ενώ για τις μεγαλύτερες βιβλιοθήκες απαιτείται η κατασκευή νέων κτιρίων κατάλληλα μελετημένων για τη χρήση που προορίζονται. Πρόβλημα παραμένει ακόμη η επαρκής στελέχωση με το κατάλληλα εκπαιδευμένο στις 

νέες τεχνολογίες προσωπικό».<p>
 <b>Προτιμώ το παραδοσιακό βιβλίο</b><p>
 - Πώς πρέπει να λειτουργεί μια λαϊκή βιβλιοθήκη γιά ν' ανταποκρίνεται στις ανάγκες των αναγνωστών στη νέα χιλιετία; <p>
 «Πιστεύω, πως οι βασικές λειτουργίες της Λαϊκής Βιβλιοθήκης δεν έχουν αλλάξει. 

Πρέπει, ωστόσο, οι λαϊκές βιβλιοθήκες να προσαρμοστούν στη νέα τεχνολογία και τη διαφοροποίηση τών αναγκών των αναγνωστών. Να προσφέρουν, δηλαδή, όλες τις δυνατές υπηρεσίες για ανάγνωση βιβλίων γενικής μόρφωσης ή αυτοεκπαίδευσης, επί 

τόπου ή με δανεισμό, σ' ένα χαρούμενο περιβάλλον, το οποίο να προσφέρεται και για πολιτιστικές δραστηριότητες που θα εκμεταλλεύονται δημιουργικά τον ελεύθερο χρόνο του κοινού (διαλέξεις, προβολές βίντεο, συναυλίες κ.λπ.). Η λαϊκή βιβλιοθήκη πρέπει να είναι ο καθρέφτης της κοινωνίας. Εφόσον η σύγχρονη κοινωνία κινείται στους ρυθμούς της πληροφορικής και του Διαδικτύου, οφείλουν να προσαρμοστούν σ' αυτούς και οι λαϊκές βιβλιοθήκες για να ανταποκρίνονται στις ανάγκες των αναγνωστών για βιβλία, εφημερίδες, περιοδικά, CD - RΟM, Iντερνετ, κ.ά. Η ανάπτυξη της τεχνολογίας δεν πιστεύω ότι μειώνει την αξία του 

βιβλίου. Απλώς, δίνει πολλαπλές δυνατότητες προώθησης του βιβλίου μέσω των λαϊκών βιβλιοθηκών, φέρνοντας το κοινό, ιδίως το νεανικό, πιο κοντά στο βιβλίο 

και όχι απομακρύνοντάς το. Βέβαια, όλα αυτά σε συνάρτηση με τις διαφορετικές κατηγορίες βιβλίων. Προσωπικά, προτιμώ το παραδοσιακό βιβλίο, το ξεφυλλίζω, το 

βλέπω, το νιώθω. Η γενιά μου, άλλωστε, μεγάλωσε με τα παραδοσιακής μορφής βιβλία. Ενα μυθιστόρημα ή μια ποιητική συλλογή, καλό είναι να βρίσκεται σε κλασική μορφή βιβλίου, αλλά τα επιστημονικά βιβλία ή οι εγκυκλοπαίδειες, σίγουρα εξυπηρετούν πιο πολύ σε μορφή CD - RΟM. Η συνύπαρξη παραδοσιακών και σύγχρονων μεθόδων στις λαϊκές βιβλιοθήκες εξυπηρετεί την προώθηση τής ανάγνωσης».<p>
 * Εχει αυξηθεί το αναγνωστικό κοινό, που επισκέπτεται τις βιβλιοθήκες, μετά την εφαρμογή του Προγράμματος Δικτύου Λαϊκών Βιβλιοθηκών; <p>
 «Πραγματικά, αυξήθηκε παρά πολύ ο αριθμός των αναγνωστών που επισκέπτονται τις 

Βιβλιοθήκες, οι οποίες, πλέον, σε σύγχρονα και κατάλληλα διαμορφωμένα κτίρια, προσφέρουν και διάφορες άλλες υπηρεσίες (παρουσιάσεις βιβλίων, διαλέξεις, κοντσέρτα, μπαλέτο, εκθέσεις κ.ά.) ». * Εχει την απαιτούμενη ευελιξία το Πρόγραμμα Λαϊκών Βιβλιοθηκών ώστε να μπορεί να προσαρμοστεί στις ανάγκες άλλων χωρών; <p>
 «Δεν ήρθα για να "πουλήσω" το πρόγραμμα! Πιστεύω, ωστόσο, πως μπορεί να εφαρμοστεί ένα αντίστοιχο πρόγραμμα σε χώρες της Ε.Ε. όπως η Ελλάδα, ιδιαίτερα 

τώρα που η Tοπική Aυτοδιοίκηση περνάει σε άλλη μορφή μέσω του σχεδίου «Καποδίστριας» - έτσι είναι διαμορφωμένη η Tοπική Aυτοδιοίκηση και στην Πορτογαλία. Αλλωστε, οι δύο χώρες μοιάζουν σε πολλά. Ζήσαμε σε καθεστώς δικτατορικό χωρίς πολιτιστική πολιτική».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
