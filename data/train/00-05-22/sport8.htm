<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 22/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του Ν. ΠΕΤΡΟΥΛΑΚΗ<p>
 Ο Μιχάλης Κωνσταντίνου απέδειξε χθες στο Καυτανζόγλειο ότι μπορεί να τα κάνει όλα μόνος του, αφού με το πρώτο του χατ-τρικ και μία ασίστ στον Κεμπάτζε ο Ηρακλής νίκησε 4-0 την Προοδευτική, αναρριχήθηκε στην έκτη θέση και πάει για το αβαντάζ έδρας στα μπαράζ...<p>
 Η ιαχή «είναι τρελός ο Κύπριος» ακουγόταν σ' όλη τη διάρκεια του αγώνα, αφού ο Κων/νου ήταν ασυγκράτητος από τα πρώτα λεπτά και κερδίζοντας πέναλτι μόλις στο 5' (αυστηρό σφύριγμα από τον Φασόλη) έστησε την μπάλα στα 11 μέτρα και εκτέλεσε τον Καραναστάση...1-0! <p>
 Κάποιοι που τον γνωρίζουν καλά είπαν ότι έχει βάλει στόχο τη θέση του πρώτου σκόρερ, ενώ στις εξέδρες ο Μυτιληναίος πεταγόταν ψηλά σε κάθε γκολ του Κύπριου, αλλά και της...Καλαμάτας! <p>
 Είναι γεγονός ότι οι φίλαθλοι του Ηρακλή μετά το 2-0 (στο 33' από ωραία πάσα του Χάγκαν και εκπληκτικό σουτ του Κων/νου) είχαν τα μάτια στο Καυτανζόγλειο όπου «ζωγράφιζαν» οι παίκτες του Αναστασιάδη και το μυαλό στην Καλαμάτα, όπου η τοπική ομάδα έπαιζε με τον Αρη.<p>
 Η νίκη του Ηρακλή και η ήττα του Αρη έφερε τους «κυανόλευκους» στην 6η θέση, που δίνει αβαντάζ έδρας για τα μπαράζ, η Προοδευτική όμως έχει κάθε λόγο να διαμαρτύρεται για τη φάση του 24' όταν ο Τόγιας πέτυχε γκολ από κανονική θέση, αλλά ο βοηθός επόπτη κ. Στασινός υπέδειξε οφσάϊντ.<p>
 «Αδικηθήκαμε από τη διαιτησία, υπήρχαν κακές στιγμές για τον επόπτη» είπε ο Παπαδόπουλος μετά το τέλος του αγώνα, υποστηρίζοντας ότι «ο Ηρακλής δεν έχει ανάγκη από άλλους παράγοντες για να νικήσει».<p>
 <b>MAΓEIA</b><p>
 Στο πρώτο ημίχρονο ο Ηρακλής ήταν μαγεία! Είχε μια εκπληκτική πεντάδα (τη γνωστή) αποτελουμένη από τους Στολτίδη, Χάγκαν, Σέμπουε, Κων/νου, Ντεμπά, που «ζωγράφιζαν» μέσα στο γήπεδο και έδωσαν πραγματικό σόου, με τρία γκολ, δοκάρι (26' ο Γούτης έστειλε την μπάλα στο δοκάρι της εστίας του), χαμένες ευκαιρίες, επινοήσεις και...Κωνσταντίνου! <p>
 Ολα ξεκινούσαν και τελείωναν στον Κύπριο, που πέτυχε φοβερό γκολ (στο 45' για τα χάι-λάιτς του πρωταθλήματος), έπειτα από πάσα του Κεμπάτζε και απευθείας σουτ απίστευτης ταχύτητας και πιστότητας, φτάνοντας το δείκτη του σκορ στο 3-0.<p>
 Οι 3.000 φίλαθλοι στις εξέδρες του Καυτανζογλείου αποθέωναν τον Κύπριο και όλα έδειχαν ότι το σόου θα συνεχιστεί και στο β' μέρος, αλλά πέρα από καλό ποδόσφαιρο είδαμε μόνο ένα γκολ, από τον Κεμπάτζε στο 60' μετά από συνδυασμό Χάγκαν, Κων/νου και πάσα στο Γεωργιανό.<p>
 Νωρίτερα, η Προοδευτική έχασε ευκαιρία για γκολ (μόνος ο Μπαγιαζίτ, απέκρουσε ο Διλμπέρης), αλλά οι παίκτες της φάνηκαν να τα παρατάνε και ο Ηρακλής θα μπορούσε να φτάσει τα πέντε γκολ για να πετύχει φετινό ρεκόρ, αν ο Ξενίδης σημάδευε λίγο πιο κάτω στο απευθείας φάουλ (64', οριζόντιο δοκάρι).<p>
 «Είμαι πολύ ευχαριστημένος, μπράβο στα παιδιά για την εμφάνιση και τη νίκη» είπε ο Αγγελος Αναστασιάδης, ενώ παραδέχτηκε: «Ισως να έχουν δίκιο οι άνθρωποι της Προοδευτικής για το γκολ του Τόγια...»<p>
 Οσους πιστεύουν ότι «η Προοδευτική υποβιβάζεται μετά τη χτεσινή ήττα» θέλησε να διαψεύσει ο Αγγελος Βιλανάκης, που τόνισε: «Για μας, όλη η χρονιά παίζεται την Κυριακή στον Πύργο. Ξέραμε ότι έτσι θα έρθουν τα πράγματα και πρέπει να νικήσουμε τον Πανηλειακό για να παίξουμε στα μπαράζ».<p>
 <b>ΕΠΕΙΣΟΔΙΟ</b><p>
 Στο αεροδρόμιο «Μακεδονία» της Θεσσαλονίκης, λίγο πριν τις 9 μ.μ., οι παίκτες της Προοδευτικής επιτέθηκαν στο διαιτητή Φασόλη και τους βοηθούς του, επενέβη η Αστυνομία και τους απομάκρυνε, ενώ αφού ξεπέρασαν το σοκ οι διαιτητές «πέταξαν» για την Αθήνα.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
