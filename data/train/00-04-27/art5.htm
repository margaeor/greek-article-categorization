<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27/04/2000 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο</b> Κεν Λίβινγκστον είναι ο τελευταίος Bρετανός πολιτικός ροκ εν ρολ σταρ. Απέκτησε τη μεγάλη του φήμη το 1981 ως επικεφαλής του Συμβουλίου του Ευρύτερου 
Λονδίνου, αντιτάχθηκε στην πολιτική της Θάτσερ με μέτρα όπως η δραστική μείωση 
της τιμής των εισιτηρίων στα μέσα μαζικής μεταφοράς και η στήριξη των μειονοτήτων. Η πολιτική αυτή οδήγησε στη διάλυση του συμβουλίου από τη Θάτσερ. 
Εκτοτε, ο Λίβινγκστον θεωρείται εκπρόσωπος της λεγόμενης «αριστερής τάσης» των 
Εργατικών.<p>
 «Δεν θα αφήσω τίποτα να μας γυρίσει πίσω», δήλωσε ο Bρετανός πρωθυπουργός Τόνι 
Μπλερ, όταν ο Λίβινγκστον ανακοίνωσε το Φεβρουάριο την πρόθεσή του να είναι υποψήφιος για το νεότευκτο αξίωμα του δημάρχου του Λονδίνου. Μπροστά στην «εφιαλτική» αυτή προοπτική για το Εργατικό Κόμμα, αφού θα του αλλοίωνε το προφίλ του «μεσαίου χώρου», επιστρατεύτηκαν όλα τα μέσα. Ο Λίβινγκστον χαρακτηρίστηκε «ακραίος σταλινικός», αλλά η δημοτικότητά του, μέσα και έξω από 
το κόμμα, παρέμεινε μεγάλη. Στις εσωκομματικές εκλογές κάθε έννοια δημοκρατίας 
καταπατήθηκε από τον Μπλερ, ο οποίος επιδίωκε να κερδίσει ο δικός του εκλεκτός, ο Ντόμπσον, το χρίσμα για τη δημαρχία. Αντικατέστησε το σύστημα που ίσχυε μέχρι τότε, ένα μέλος-μία ψήφος, με το πρωτοφανές σύστημα ένας βουλευτής 
= 900 ψήφοι ανεξάρτητων μελών =5.270 ψήφοι συνδικαλισμένων μελών! Ετσι, αν και 
τα συνδικάτα υπερψήφισαν τον Λίβινγκστον μέχρι και 94%, ο Ντόμπσον ψηφίστηκε από 45 βουλευτές, οπότε και πήρε το χρίσμα. Ο 55χρονος Kόκκινος Κεν δεν δίστασε να εγκαταλείψει τους Εργατικούς και να κατεβεί ως ανεξάρτητος υποψήφιος, έχοντας να επιδείξει «ριζοσπαστικές» προτάσεις. Ολα τα γκάλοπ τον βγάζουν πρώτο με διαφορά, παρά τον πόλεμο που δέχεται από μερίδα του Τύπου... Του Κεν μπορεί να μην του αρέσει ο Τόνι Μπλερ, αλλά είναι φίλος με τα μέλη του 
διάσημου μουσικού συγκροτήματος Blur, και μάλιστα θεωρεί το άλμπουμ τους «The Great Escape» το δεύτερο καλύτερο δίσκο όλων των εποχών. Aνταποδίδοντας τη φιλοφρόνηση, ο Damon των Blur θεωρεί το βιβλίο «Livingstone's Labour» (μαντέψτε ποιου!) ως μια από τις μεγαλύτερες αποκαλύψεις της ζωής του. Ο «κόκκινος», γράφει το μουσικό περιοδικό «NME», μπορεί να μη μοιάζει με τον πρώην τραγουδιστή των Nirvana, αλλά ανήκει στους ελάχιστους εναπομείναντες πολιτικούς που πάει «αριστερά» και νοιάζεται για τους αληθινούς ανθρώπους, και 
όχι απλώς για τις μεγάλες εταιρείες ή τους δεξιούς μεγαλοεκδότες. <p>
 Ο Λίβινγκστον έχει νεανικό στιλ και μιλάει με άνεση για την ποπ κουλτούρα, από 
τους Rolling Stones μέχρι τον Richard Ashcroft, από τα αντικαταθλιπτικά Prozak 
μέχρι τη σύγχρονη electronica, χωρίς όμως να αποθεώνει και να εξωραΐζει την κουλτούρα των ναρκωτικών. Φυσικά και τάσσεται υπέρ των διαδηλωτών στο Σιάτλ και στην Ουάσιγκτον, εναντίον του Διεθνή Οργανισμού Εμπορίου και άλλων θεσμών της παγκοσμιοποιημένης αγοράς. Δεν πιστεύει στη θεωρία ότι ο σοσιαλισμός δοκιμάστηκε και απέτυχε, αλλά εκτιμά ότι επί Στάλιν μια μεγάλη ιδέα πήρε λάθος 
δρόμο. Χαρακτηρίζει δεξιόστροφη την απολιτική στάση του Μάλκομ ΜακΛάρεν, «εφευρέτη» και μάνατζερ των Sex Pistols, επίσης υποψήφιου δημάρχου, που οι προτάσεις του για το Λονδίνο εξαντλούνται στο να μένουν ανοιχτά τα κλαμπ όλη νύχτα. Ο Κεν τάσσεται εναντίον των ιδιωτικοποιήσεων των δημόσιων συγκοινωνιών στο Λονδίνο, εναντίον της κατάργησης της δωρεάν εκπαίδευσης. Δηλώνει πως θα πάρει δραστικά μέτρα για το περιβάλλον και κατά του ρατσισμού και της ξενοφοβίας. Η πιο τολμηρή πρότασή του είναι ένα πρόγραμμα για την καταπολέμηση 
της καλπάζουσας ανεργίας, το οποίο θα προσφέρει μια «δεύτερη ευκαιρία» για δουλειά σε νέους ανθρώπους 25 έως 35 χρόνων. <p>
 Στην Αμερική, οι επώνυμοι αριστεροί ζουν και δημιουργούν σε ελεγχόμενους θύλακες, σε μερικά πανεπιστήμια με φιλελεύθερη παράδοση ή σε κάποια χαμηλής κυκλοφορίας περιοδικά. Στην Ευρώπη υπάρχει ακόμα μια συλλογική παράδοση. Είναι 
τουλάχιστον θετικό που στην Αγγλία οι δήμαρχοι είναι δημοφιλείς για την ιστορική διαδρομή τους και τη μάχιμη πολιτική θέση τους, σε αντίθεση με κάποια 
εγχώρια, ιδεολογικά άχρωμα «γιασεμί».<p>
 Ασφαλώς, ο επονομαζόμενος Κόκκινος Κεν δεν είναι ο Bρετανός Γκεβάρα. Πολλοί τον κατηγορούν για καιροσκοπισμό και ιδιοτέλεια, υπενθυμίζοντας ότι υποστήριξε 
τους NATΟϊκούς βομβαρδισμούς στη Γιουγκοσλαβία, ενώ οι προτάσεις του είναι στο 
πλαίσιο των προεκλογικών υποσχέσεων των ημέτερων πολιτικών -που αν τις πιστεύαμε θα 'πρεπε ήδη να ζούμε σε ένα ατελείωτο πάρτι «Τεκίλα Σανράιζ».<p>
 <b>ΔΗΜΗΤΡΗΣ ΤΖΙΑΝΤΖΗΣ</b><p>
 * * *<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
