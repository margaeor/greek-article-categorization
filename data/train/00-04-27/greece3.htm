<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Των <b>ΝΙΚΟΥ ΣΤΑΣΙΝΟΥ-ΣΟΦΙΑΣ ΝΕΤΑ</b><p>
Με μια νέα φιλοσοφία, που προβλέπει την ενίσχυση των υπηρεσιών υγείας της 
περιφέρειας, η πολιτική ηγεσία του υπουργείου Υγείας ξεκινά την προσπάθεια 
αναμόρφωσης κι ενίσχυσης του ΕΣΥ.<p>
Δίνεται σημαντικός ρόλος στους περιφερειάρχες, με τους οποίους ήδη ο υπουργός 
Υγείας Αλέκος Παπαδόπουλος συναντήθηκε στο γραφείο του και άκουσε, όπως είπε, 
τις πολύ ενδιαφέρουσες απόψεις και προτάσεις τους και ταυτόχρονα, αλλάζει ο 
υγειονομικός χάρτης της χώρας. <p>
Μέτρα συζητούνται για τη στελέχωση όλων των νοσηλευτικών μονάδων της επαρχίας, 


με βάση τα σημερινά πληθυσμιακά δεδομένα, αλλά και την ιδιαίτερα μεγάλη 
τουριστική κίνηση, ιδίως από το Μάιο μέχρι τον Οκτώβριο. <p>
Ο υπουργός, για να περιγράψει τη σημερινή κατάσταση στην επαρχία, στην πρώτη 
συνάντησή του χθες με τους δημοσιογράφους, έφερε ως παράδειγμα την πατρίδα του 


την Ηγουμενίτσα και το Κέντρο Υγείας της περιοχής, που έγινε το 1986, όταν η 
πόλη είχε 6.500 πληθυσμό. Τώρα, είπε, ζουν εκεί 24.000 κάτοικοι, ενώ όλο το 
χρόνο περνούν πάνω από 2 εκατομμύρια άνθρωποι. Είναι λογικό, σημείωσε ο 
υπουργός, αυτή η μονάδα υγείας να μην επαρκεί. Το ίδιο συμβαίνει και σε πολλές 


άλλες περιοχές. <p>
Πρέπει, υπογράμμισε, να βρούμε λύση για τη δημιουργία μιας ορθολογικής 
χωροταξικής κατάστασης των υπηρεσιών υγείας στην περιφέρεια, ώστε να μην 
παρουσιάζονται αυτές οι τεράστιες ελλείψεις. Μεταξύ άλλων, επανεξετάζεται και 
ο θεσμός των αγροτικών ιατρείων, ώστε να γίνει αποτελεσματικότερος. Σήμερα, 
τόνισε, υπάρχει μια τεράστια κινητικότητα πληθυσμών σε διάφορες περιοχές της 
χώρας μας και γι' αυτό το σύστημα πρέπει να είναι πιο εύκαμπτο, ώστε να 
προσαρμόζεται στα νέα δεδομένα που προκύπτουν. <p>
Κεντρικός στόχος του υπουργείου Υγείας, σημείωσε μεταξύ άλλων ο υπουργός, 
είναι η απόλυτη κατοχύρωση του δημόσιου χαρακτήρα του συστήματος υγείας. Η 
νομική φύση των διάφορων οργανισμών, διευκρίνισε, είναι εργαλείο που οδηγεί 
στην εξυπηρέτηση των Eλλήνων πολιτών. «Δεν αποκλείω τίποτε», ανέφερε 
χαρακτηριστικά, προσθέτοντας όμως ότι «μόνο κριτήριο θα είναι η κατοχύρωση του 


δημόσιου τομέα υγείας, γιατί βλέπουμε να επεκτείνεται ο ιδιωτικός σε βάρος 
του». <p>
<b>Διάλογος</b><p>
Τα προβλήματα της δημόσιας υγείας συζήτησε εκτενώς ο υπουργός σε συνάντηση που 


είχε με εκπροσώπους της Πανελλήνιας Ομοσπονδίας Εργαζομένων Δημόσιων 
Νοσοκομείων και της Ομοσπονδίας Ενώσεων Νοσοκομειακών Γιατρών Ελλάδος. Με 
ενημέρωσαν, ανέφερε ο υπουργός, για πολύ σημαντικά πράγματα, αλλά και για 
επιμέρους προβλήματά τους και οι προτάσεις τους ήταν άκρως εποικοδομητικές. 
<p>
Κάθε καινοτομία, στην οποία θα καταλήξουμε, επισήμανε ο κ. Παπαδόπουλος, θα 
συνοδεύεται από μελέτη εφαρμογής με χρονοστόχευση, στάδια εφαρμογής, καθώς και 


οικονομική και διοικητική υποστήριξη. Είναι δύσκολη δουλειά, παραδέχτηκε, τα 
προβλήματα είναι πολλά και δεν υπάρχουν μαγικές συνταγές.<p>
Για τα επιμέρους αιτήματα των εργαζόμενων έκανε αναφορά στο επίδομα που 
δικαιούνται στο ΕΚΑΒ, από τη συμμετοχή τους στην επιπλέον εργασία για τη 
σωτηρία και ανακούφιση των σεισμοπαθών. Χαρακτήρισε το αίτημα δίκαιο και 
ανακοίνωσε ότι σύντομα θα βρεθεί λύση. Λύση ανέφερε ότι αναζητείται και για το 


θέμα των εφημεριών των μηνών Νοεμβρίου-Δεκεμβρίου 1999, που αφορά ορισμένα 
νοσοκομεία.<p>
Επίσης, ο κ. Παπαδόπουλος αναφέρθηκε χθες και στα εξής ζητήματα:<p>
n Μέχρι το τέλος Ιουνίου, αν δεν προκύψουν νομικές εμπλοκές, θα είναι έτοιμα 
τα δύο Π.Δ. που καθορίζουν τη λειτουργία των ιδιωτικών κλινικών και των 
ιδιωτικών κέντρων και εργαστηρίων. Μέχρι τότε, ο υπουργός ζήτησε με εγκύκλιό 
του από τους περιφερειάρχες και τους νομάρχες να μη χορηγούν εγκρίσεις 
σκοπιμότητας και άδειες για τη λειτουργία αξονικών και μαγνητικών τομογράφων 
και κάθε μορφής εργαστηρίων διάγνωσης σε ιδιωτικούς φορείς. <p>
n Το θέμα της διοίκησης των νοσοκομείων θα το εξετάσει μέσα στις επόμενες 
μέρες, όπως επίσης και το θέμα με το διαγωνισμό για τους μάνατζερ, που δεν 
έχει προχωρήσει. Για το λόγο αυτό έχει ζητήσει βιογραφικά σημειώματα, εκτός 
των προέδρων, και όλων των μελών των Δ.Σ. των νοσηλευτικών ιδρυμάτων της 
χώρας. <p>
n Προκειμένου να ενημερωθεί για τα οικονομικά των νοσοκομείων ο υπουργός έχει 
ζητήσει να του στείλουν όλες οι κλινικές τα έξοδα ανά κλινική γιά τις 
προμήθειες αναλώσιμων υλικών το έτος ,99.<p>
n Οσον αφορά το χώρο του φαρμάκου, σημείωσε ότι γίνεται προσπάθεια καταγραφής 
των προβλημάτων κι έχει συσταθεί ομάδα που μελετά τις πολλές οικονομικές 
εκκρεμότητες. Οι οφειλές των νοσοκομείων προς τις φαρμακευτικές εταιρείες, 
σύμφωνα με χθεσινή ανακοίνωση του ΣΦΕΕ, έχουν φτάσει τα 106 δισ. δραχμές και 
χρονολογούνται από 6 έως 8 μήνες.<p>
 Βασικό πρόβλημα, που χρειάζεται άμεση λύση, είναι αυτό των ψυχιατρικών 
νοσοκομείων Αττικής. Το θέμα χειρίζεται η υφυπουργός Υγείας-Πρόνοιας Χρ. 
Σπυράκη, η οποία χθες επισκέφθηκε το «Δρομοκαΐτειο» και συζήτησε με το Δ.Σ. 
του ιδρύματος, καθώς και εκπροσώπους του Σωματείου Εργαζομένων. Η κατάσταση 
που επικρατεί είναι δραματική, όπως επισημάνθηκε, και αρχίζει άμεσα προσπάθεια 


αποσυμφόρησης του νοσοκομείου, που μετά τους σεισμούς εφημερεύει αναγκαστικά 
κάθε μέρα. Μακροπρόθεσμα, το υπουργείο θα κινηθεί προς την κατεύθυνση της
αποασυλοποίησης.


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
