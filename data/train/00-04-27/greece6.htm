<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 27/04/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΓΙΩΡΓΟΥ ΚΙΟΥΣΗ<p></b>
<b>Η</b>
 παλάμη του δεξιού του χεριού στο πρόσωπο, σαν να στρίβει το μουστάκι προς τα έξω. Ανοιχτή στη συνέχεια, κινείται προς το στήθος. Επειτα οι παλάμες και των δύο χεριών, η μία απέναντι από την άλλη, πάνω από το πρόσωπο, με τα δάχτυλα στο σχήμα της νίκης.<p>
 «Πάτερ ημών ο εν τοις ουρανοίς», αναφωνεί ο ψάλτης. Ο Στράτος συνεχίζει να κινεί τα χέρια του. Πλάι στην Ωραία Πύλη μεταφράζει, συνδυάζοντας κινήσεις φρυδιών, ματιών, μύτης, χειλιών, ώμων και όλου του σώματος.<p>
 Θεία Λειτουργία, εσπερινοί, Χαιρετισμοί, Ακολουθία του Νυμφίου, Αναστάσιμη Aκολουθία. Ολα τα πατερικά κείμενα στη νοηματική γλώσσα, έτσι όπως μεταδίδεται 

στους πιστούς που αντιμετωπίζουν προβλήματα ακοής.<p>
 Ο θεολόγος Στράτος Πατρινός είναι διερμηνέας της ελληνικής νοηματικής γλώσσας και μάλιστα, με εξειδίκευση στα Θρησκευτικά. «Η νοηματική είναι μια πλήρης γλώσσα», μας λέει.<p>
 «Το έργο μας είναι δύσκολο, γιατί πρέπει να μεταφέρουμε στους πιστούς τα λόγια 

των ευαγγελικών κειμένων. Πρώτα να μεταφερθούν στη δημοτική και μετά στη νοηματική. "Ελεον ειρήνης, θυσίαν αινέσεως...", λέει ο υμνωδός. Πρόκειται για μια πολύ περιεκτική φράση, που πρέπει να εξηγηθεί στους κωφούς, που είναι απλοί ανθρωποι. Τους εξηγούμε ότι δεν πρόκειται για θυσία ζώων, αλλά για έναν ύμνο προς το Θεό, που για να προσφερθεί χρειάζεται καθαρή και ειρηνική καρδιά».<p>
 «Είναι μύθος ότι η νοηματική είναι ένας κώδικας όπως τα σήματα μορς», συνεχίζει.«Εχει τη δική της γραμματική και συντακτικό. Ο δικός μας προφορικός λόγος έχει έναν αντίστοιχο γραπτό. Οι κωφοί μαθαίνουν όσο μπορούν γραπτό και προφορικό λόγο όπως οι ακούοντες, αλλά βασική τους γλώσσα είναι η νοηματική. Ετσι επικοινωνούν πιο άνετα και δεν ακολουθεί τη σύνταξη του δικού μας προφορικού ή γραπτού λόγου».<p>
 Στην Αθήνα λειτουργούν η Ενωση Κωφών Ελλάδος, η Πανελλήνια Ενωση Κωφών, το «Εφφαθά» (η εβραϊκή λέξη που είπε σε έναν κωφό ο Χριστός και σημαίνει διανοίχθητι), η Μέριμνα και το Σωματείο του Πειραιά. Υπάρχουν βέβαια και άλλα σε όλη την Ελλάδα.<p>
 «Οι διερμηνείς είναι η γέφυρα επικοινωνίας μεταξύ κωφών, και ακουόντων», προσθέτει ο Στράτος. «Εξυπηρετούμε τις ανάγκες των κωφών είτε αυτές είναι σε νοσοκομεία, δικαστήρια, συνέδρια, σεμινάρια, πανεπιστήμια, αθλητικούς αγώνες ακόμη και στην Εκκλησία. Εξειδικευόμαστε συνεχώς. Στην Εκκλησία μια Κυριακή το 

μήνα μαζευόμαστε στην αίθουσα του Σωματείου Κωφών Εφφαθά, στην οδό Μενάνδρου, όπου γίνεται λειτουργία με ταυτόχρονη ερμηνεία στη νοηματική. Η όλη προσπάθεια 

ξεκίνησε από το μακαριστό πρώην Θηβών και Λεβαδείας Νικόδημο, με τη βοήθεια της πρώτης διερμηνέως κ. Μαρούλας Κατσίμπρα».<p>
 Ο Κώστας Γαργάλης, πρόεδρος της Ομοσπονδίας Κωφών Ελλάδος, όπως και ο Αλέξανδρος Βισκαδουράκης, πρόεδρος του Εφφαθά, νιώθουν ιδιαίτερη ικανοποίηση με την παρουσία θρησκευτικού διερμηνέα. «Καλύπτει μια βασική μας ανάγκη. Θέλουμε να μάθουμε τι συμβαίνει στη Λειτουργία, καθώς και στα Μυστήρια. Εχουμε 

αιτήματα που πρέπει να μας ικανοποιήσει η πολιτεία. Ζητάμε την αναγνώριση της νοηματικής γλώσσας, η οποία αποτελεί το βασικό αίτημα των κωφών. Εχει αργήσει αδικαιολόγητα εδώ και τόσα χρόνια. Η Ουγκάντα την έχει αναγνωρίσει, η Ελλάδα όχι. Από την Αρχιεπισκοπή ζητάμε μια εκκλησία, έναν ναό, που θα καλύπτει τις ανάγκες των κωφών κάθε Κυριακή με την παρουσία διερμηνέα, καθώς κι ένα γηροκομείο για κωφούς. Πολλές φορές τα παιδιά τους τούς εγκαταλείπουν. Πιστεύουμε ότι σύντομα θα συναντηθούμε με τον Αρχιεπίσκοπο και θα λύσουμε αυτό 

το ζήτημα». Ο Λάμπρος Καραβάνος λέει ότι διαβάζει το Ευαγγέλιο, αλλά ότι του αρέσει ιδιαίτερα να το βλέπει με νοήματα.<p>
 Εκτός από τον Στράτο, στην Ομοσπονδία υπάρχουν και άλλοι διερμηνείς στην Αθήνα. Ο Γιώργος, η Ρωξάνη, η Διονυσία, η Σοφία, ο Κώστας, η Τόνια, η Μαριάννα, η Ολγα, η Φωτεινή, η Γαλήνη, η Λέτα, η Φλώρα, η Μαρία. Το ευχάριστο είναι ότι παρόμοιες προσπάθειες γεννιούνται και σε άλλες πόλεις. Οι ανάγκες πολλές και το ενδιαφέρον συνεχώς αυξανόμενο.<p>
 Η πιο συγκινητική σκηνή στο ναΐδριο του Προφήτη Ζαχαρία, στην Μενάνδρου, έχει πρωταγωνιστές τον Μάρκο και τη Μαρία. Εκείνος είναι τυφλός και κωφός κι εκείνη 

κωφή. Καθ' όλη τη διάρκεια της Θείας Λειτουργίας η Μαρία βλέπει τα νοήματα του 

Στράτου και με τις κινήσεις των δακτύλων της τα μεταφέρει στις παλάμες του Μάρκου. «Αλλήλων τα βάρη βαστάζετε», όπως λέει το Ευαγγέλιο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
