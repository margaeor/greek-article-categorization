<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 9 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Ρεπορτάζ:
 ΚΩΣΤΑΣ ΚΥΡΙΑΚΟΠΟΥΛΟΣ<p>
 Ο</b>ι δύο σωματώδεις άντρες, οι δυο γυναίκες συνοδοί τους και ένας ακόμη άντρας από τα πιο γνωστά πρόσωπα της πιάτσας στο Ρέθυμνο είχαν αράξει σε μια ταβέρνα στον Πάνορμο το βραδάκι της περασμένης Κυριακής όταν τους πλησίασαν κάποιοι που σίγουρα δεν ήταν οι σερβιτόροι. Aλλωστε δεν χρειαζόταν να πάρουν από εκείνους...παραγγελία. Είχαν ήδη πάρει από τον εισαγγελέα για την εξιχνίαση μιας υπόθεσης που είχε άμεση σχέση με τον εν εξελίξει βρώμικο πόλεμο των νονών

στο λεκανοπέδιο της Αττικής. Και όλα αυτά μπλέχτηκαν μεταξύ τους με τη βοήθεια

μιας εξαφάνισης κτηνοτρόφου, μιας ολιγόωρης απαγωγής αστυνομικού και μιας μεγάλης αστυνομικής επιχείρησης που εξελίσσεται στη λεβεντομάνα από προχθές το

βράδυ.<p>
 Οι δύο άντρες ήταν ο Γιώργος Π. Αναγνωστόπουλος, 26 ετών και ο 28άχρονος Γιασέρ Χαμάντα, από το Κάιρο. Μαζί τους, σύμφωνα με πληροφορίες, ήταν και ο Βασίλης Νύκταρης, πρωτοξάδερφος του Ηρακλή Νύκταρη, ανθρώπου πολύ γνωστού στην

Κρήτη. Τον είχαν συναντήσει και επειδή του είπαν ότι ήταν φίλοι του Ηρακλή τους κράτησε να τους κεράσει. Οι αστυνομικοί συνέλαβαν τους δύο πρώτους. Και δύο ημέρες αργότερα, χθες δηλαδή, ανακοίνωσαν ότι εξιχνίασαν την απόπειρα δολοφονίας εναντίον του γνωστού στη νύχτα Νίκου Κοτρίδη, 40 ετών, που έγινε της ξημερώματα της 29ης Ιουλίου μεταξύ Κορίνθου και Λουτρακίου. Αυτοί οι δύο, είπαν, ότι είναι οι δράστες. Aλλοτε φίλοι και συνεργάτες έγιναν άσπονδοι εχθροί από τότε, ανήμερα του Πάσχα, που δολοφονήθηκε ο Αλβανός Ανδρέας Ντούνης

από άλλον άνθρωπο της νύχτας τον Αριστοτέλη Γιαγιά, ο οποίος καταζητείται. Ο Ντούνης αδερφικός φίλος του Αναγνωστόπουλου πλήρωσε με τη ζωή του τη δραστηριότητά του στα κυκλώματα της προστασίας στην Αθήνα και ο Αναγνωστόπουλος θεώρησε ως ηθικό αυτουργό τον Κοτρίδη. Και μαζί με τον άλλο φίλο του τον Χαμάντα, του έστησαν ενέδρα την ώρα που έμπαινε στο αυτοκίνητο που οδηγούσε ο φίλος του Κοτρίδη, Γιώργος Κατσίβελος. Τον πυροβόλησαν τέσσερις

φορές, το ένα όπλο έπαθε εμπλοκή και ο Κατσίβελος τους κυνήγησε. Λίγα χιλιόμετρα παρακάτω χτύπησε τη μοτοσικλέτα τους με το αυτοκίνητο. Τραυματίστηκαν, πέταξαν τα δύο όπλα τους και κατόρθωσαν να εξαφανιστούν με τα πόδια για μεγάλη απόσταση μέχρι που τους πήρε με το αυτοκίνητό του ένας φίλος του Αναγνωστόπουλου και τους γύρισε στην Αθήνα. Μόλις είχε τελειώσει, χωρίς νεκρό, ένα εμφύλιο επεισόδιο μεταξύ των μελών της ίδιας ομάδας, που για διάφορους λόγους χωρίστηκε. <p>
 Την επόμενη ημέρα οι δύο άντρες έφυγαν για την Κρήτη. Ηξεραν ότι αν δεν έφευγαν και εφόσον ο Κοτρίδης είχε επιζήσει από την επίθεση όλο και κάποιο περίεργο ραντεβού θα είχαν. Ετσι βρέθηκαν στην Κρήτη όπου σύμφωνα με την Ασφάλεια κρυβόντουσαν σε διάφορες περιοχές. Από κει και έπειτα η ήδη μπερδεμένη υπόθεση άρχισε να μπερδεύεται ακόμη περισσότερο. Το επίσημο σενάριο, αυτό δηλαδή που ανακοινώθηκε από την Ασφάλεια, αναφέρει ότι πριν από λίγες ημέρες έφτασε η πληροφορία ότι δράστης της επίθεσης ήταν ο Αναγνωστόπουλος. Και ότι μάλιστα μαζί με τον συνεργό του κρυβόταν στην Κρήτη. Για το πώς έφτασε η πληροφορία στην Aστυνομία δεν υπήρχε σαφής πληροφόρηση. Ενα σενάριο λέει ότι κάποιος συνταξιούχος αστυνομικός είδε δύο σωματώδεις άντρες τραυματισμένους, για την ακρίβεια είχαν προβλήματα στα πόδια τους, μία ημέρα μετά την επίθεση στο Λουτράκι και μπήκε σε υποψίες. Από την Ασφάλεια, πάντως, δεν επιβεβαιώνεται κάτι τέτοιο.<p>
 Αυτό που θεωρείται βέβαιο και αποδίδεται σε πληροφορίες από την Κρήτη είναι ότι οι Αναγνωστόπουλος και Χαμάντα δεν πήγαν τυχαία στην Κρήτη. Φιλοξενήθηκαν και είχαν επαφές από συγγενικά πρόσωπα του Ηρακλή Νύκταρη. Είχαν μείνει και στο σκάφος του ξαδέρφου του Βασίλη, ενώ ο Αστρινός Νύκταρης που εξαφανίστηκε και εμφανίστηκε το ίδιο μυστηριωδώς είναι αδερφός του Ηρακλή. Από την Ασφάλεια

τονίστηκε πως οι συγγενείς αυτοί δεν γνώριζαν ότι οι Αναγνωστόπουλος και Χαμάντα ήταν αυτοί που είχαν πυροβολήσει τον Κοτρίδη. Ετσι επισήμως από την Ασφάλεια η ιστορία της εξαφάνισης του κτηνοτρόφου Αστρινού Νύκταρη και της απαγωγής του αστυνομικού δεν συνδέεται με την υπόθεση των Αναγνωστοπούλου και Χαμάντα, καθώς δεν υπάρχουν στοιχεία που να οδηγούν την προανάκριση σε κάτι τέτοιο. Επίσης, οι δύο σύμφωνα με πληροφορίες, έστειλαν κάποιον δικό τους άνθρωπο που δεν κατονόμασαν, σε νοσοκομείο του Ηρακλείου ώστε να λάβει χαρτί ότι ήταν τραυματίες καθώς και οι δύο ήταν ελεύθεροι με περιοριστικούς όρους και ένας από αυτούς τους λόγους ήταν να παρουσιάζονται δύο φορές το μήνα στο αστυνομικό τμήμα της περιοχής τους. Σημειώθηκε, όμως κάποια εμπλοκή και δεν πήραν αυτή τη βεβαίωση. Οσον αφορά στην κατασκευή άλλοθι είχαν πάρει απόδειξη από ενοικιαζόμενα δωμάτια από το Θέρισο Χανίων ότι βρίσκονταν εκεί από τις 27 Ιουλίου (στις 29 έγινε η επίθεση εναντίον του Κοτρίδη). Σε άλλα ενοικιαζόμενα δωμάτια στην περιοχή Μελιδόνι βρισκόταν η γυναίκα του Αιγύπτιου, Φαρίντα Αχμάντ στην κατοχή της οποίας βρέθηκε μικροποσότητα χασίς και οδηγήθηκε στον εισαγγελέα. Η ίδια ήταν ιδιοκτήτρια ενός κρυφού οίκου ανοχής στην οδό Πειραιώς

στο Μοσχάτο όπου έγινε έρευνα και συνελήφθησαν δύο γυναίκες, μία από τη Βουλγαρία και μία από τη Λιθουανία που δεν ήταν χαρακτηρισμένες και ένας υπάλληλος.<p>
 Στις 4 Αυγούστου κλιμάκιο αστυνομικών από την Ασφάλεια Αττικής πήγε στην Κρήτη. Aρχισε έρευνες και την περασμένη Κυριακή, σε συνεργασία με τους εκεί αστυνομικούς συνέλαβαν τους Αναγνωστόπουλο και Χαμάντα. Ομολόγησαν ότι αυτοί ήταν οι δράστες της επίθεσης στον Κοτρίδη. Ο Αναγωστόπουλος είπε ότι θεωρούσε τον Κοτρίδη ηθικό αυτουργό της δολοφονίας του φίλου του Ανδρέα Ντούνη, την ημέρα του Πάσχα στο Κερατσίνι του Πειραιά. Ο Αιγύπτιος είπε ότι ξεκίνησε μαζί με τον Αναγνωστόπουλο χωρίς να ξέρει τι ακριβώς θα έκαναν στο Λουτράκι. Είχαν πάει με τη μοτοσικλέτα που, σύμφωνα με την Ασφάλεια, είχε δώσει στον Αναγνωστόπουλο ο έμπορος μοτοσικλετών Φώτης Σταθόπουλος, 35 ετών που έχει κατάστημα στο Γαλάτσι. Οταν έμαθε τι έγινε στο Λουτράκι πήγε στην Aστυνομία και κατήγγειλε κλοπή της μοτοσικλέτας. Γι' αυτό και εις βάρος του απαγγέλθηκε κατηγορία για ψευδή καταμήνυση και υπόθαλψη εγκληματία.<p>
 *Aργά το βράδυ συνελήφθη στο Mελιδόνι, ο 50χρονος Xαρίδημος Bουκάλης, γιατί βρέθηκαν στο σπίτι του περίπου 160 σφαίρες διαφόρων διαμετρημάτων. Aπό τους αστυνομικούς ερευνάται εάν κρυβόταν εκεί ο κτηνοτρόφος Aστρινός Nύκταρης που είχε εξαφανιστεί.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
