<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 9 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΟΥΑΣΙΓΚΤΟΝ<p>
 Α</b>λμα που τον έφερε σε απόσταση αναπνοής από τον αντίπαλό του έκανε ο Αλ Γκορ μετά την επιλογή του Τζόζεφ Λίμπερμαν ως υποψήφιου αντιπροέδρου του. Αυτό δείχνει η πρώτη δημοσκόπηση μετά την ανακοίνωση, η οποία δημοσιοποιήθηκε την ώρα που σχεδόν ολόκληρος ο κόσμος είχε να κάνει κάποιο σχόλιο για την επιλογή Λίμπερμαν. <p>
 Η δημοσκόπηση που έγινε για λογαριασμό του CNN και της USA Toda yαπό την εταιρεία «Γκάλοπ», δίνει ποσοστό 45% πρόθεσης ψήφου υπέρ του Μπους έναντι 43% υπέρ του Γκορ. Τα προηγούμενα ποσοστά (4-5 Αυγούστου) ήταν αντίστοιχα 54% και 40%. Επί πλέον, 53% των ερωτηθέντων κρίνουν την επιλογή του Λίμπερμαν άριστη και 28% πιστεύουν το αντίθετο. Το περιθώριο σφάλματος στην τελευταία δημοσκόπηση είναι 4%.<p>
 Οι Ρεπουμπλικανοί αναζητούσαν χθες τρόπους για να αναδείξουν τις διαφωνίες που
υπήρξαν στο παρελθόν μεταξύ Γκορ και Λίμπερμαν, την επιλογή του Εβραίου πολιτικού όμως υποδεχόταν θετικά ο αμερικανικός Tύπος. Για «ελκυστική επιλογή»
έγραψε η «Ουάσιγκτον Ποστ», «έναν από τους εξυπνότερους ανθρώπους διάλεξε ο Γκορ», εκτίμησαν οι «Τάιμς» της Νέας Υόρκης. Η «Γουόλ Στριτ Τζέρναλ» αποκαλεί τον Λίμπερμαν «εκ των αγαπημένων μας δημοκρατικών», θεωρεί όμως πως η επιλογή του Γκορ επιβεβαιώνει ότι βρισκόταν σε απόγνωση και είχε πλήρως αντιληφθεί πως
η στενή του σχέση με τον Κλίντον μπορεί τελικά να του κόστιζε την προεδρία. <p>
 Ο ρωσικός Tύπος ασχολήθηκε με το γερουσιαστή Λίμπερμαν, αναδεικνύοντας σε μεγάλο βαθμό την εβραϊκή του πίστη, τονίζοντας όμως παράλληλα ότι θα είναι ένας «δύσκολος αντίπαλος για τη Ρωσία». Η εφημερίδα «Βεντομόστι» θύμισε μάλιστα ότι ο Λίμπερμαν προώθησε «αντιρωσικό νόμο» που αφορούσε τη στρατιωτική
και τεχνολογική συνεργασία Ρωσίας και Ιράν. <p>
 Πολύ προσεκτικό στις τοποθετήσεις του ήταν το Ισραήλ που επισήμως δεν εξέφρασε
σχόλιο, δέχτηκε όμως με ικανοποίηση την επιλογή αυτή, όπως δήλωσαν διάφορες προσωπικότητες. Ο μόνος κυβερνητικός που μίλησε ήταν ο ραβίνος Μελχιόρ, υπουργός διασποράς, ο οποίος ξεκαθάρισε ότι «η αμερικανική πολιτική είναι υπόθεση των Αμερικανών αλλά...αποτελεί ένδειξη ότι η αμερικανική κοινωνία ωρίμασε τόσο ώστε να φθάσει στο σημείο να θεωρεί ότι ένας Εβραίος όπως ο Λίμπερμαν μπορεί να είναι υποψήφιος για ένα τόσο υψηλό αξίωμα». <p>
 «Είναι δηλωμένος σιωνιστής και έχει επισκεφτεί το Ισραήλ πολλές φορές και είναι μεγάλος φίλος μας» είπε ο βουλευτής του δεξιού Λικούντ Μοσέ Αρένς. <p>
 Από παλαιστινιακής πλευράς ο γραμματέας του υπουργικού συμβουλίου Αχμέντ Αμπντέλραχμαν δήλωσε στο γαλλικό πρακτορείο ότι η επιλογή του Λίμπερμαν αποτελεί «εσωτερική αμερικανική υπόθεση» εξέφρασε όμως την ελπίδα «οποιοσδήποτε πρόεδρος και αντιπρόεδρος να τηρήσει δίκαιη στάση απέναντι στα δικαιώματα των Παλαιστινίων». Κατέληξε δε λέγοντας ότι οι Παλαιστίνιοι «δεν κρίνουν τους ανθρώπους από την αρμοδιότητα ή τη θρησκεία τους αλλά από την πολιτική τους θέση και έτσι ο κ. Λίμπερμαν δεν θεωρείται Εβραίος υποψήφιος». Την ελπίδα ότι μια μελλοντική κυβέρνηση Γκορ θα είναι δίκαιη προς όλες τις πλευρές στη Μέση Ανατολή εξέφρασε και η Παλαιστίνια εκπρόσωπος Χανάν Ασράουι. <p>
 (Γαλλικό-Ασοσιέιτεντ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
