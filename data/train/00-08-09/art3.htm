<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 9 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Σ</b>υγκαταλέχθηκε στις αυτοβιογραφίες, αν και φιλοδοξούσε να μην είναι ακριβώς τέτοια. Το άγχος του σερ Αλεκ Γκίνες, όταν είχε τελικώς πεισθεί να γράψει ένα τέτοιο βιβλίο, ήταν να περιορίσει όσο το δυνατόν περισσότερο το «εγώ» και να φωτίσει περισσότερο ή τουλάχιστον ταυτόχρονα άλλα πρόσωπα και πράγματα.<p>
 Αυτό ακριβώς έκανε κλείνοντας στις 300 σελίδες ενός βιβλίου τσέπης -που, αφιερωμένο στη γυναίκα του Μερούλα, είχε πρωτοκυκλοφορήσει το 1985- τη ζωή του

σε 16 κεφάλαια όπου το «εγώ» επεμβαίνει για να ντύσει με αυτό το εξαίσια λεπτό

βρετανικό άρωμα χιούμορ του ακόμη και τις πιο σπαραξικάρδιες αφηγήσεις. <p>
 «Blessings in Disguise», («Μεταμφιεσμένες ευλογίες» σε ελεύθερη απόδοση ή και «Ευλογίες σε Μεταμφίεση») τιτλοφορήθηκε τελικώς η αυτοβιογραφία, η οποία, αν και έγινε μπεστ σέλερ όπου κυκλοφόρησε, δεν μεταφράστηκε ποτέ στα ελληνικά. Από αυτήν παραθέτουμε ολόκληρο τον πρόλογο («Σκηνοθετικές Οδηγίες», ο τίτλος του) στον οποίο ο σερ Αλεκ Γκίνες χρησιμοποιώντας τεχνικές συγγραφής θεατρικού

έργου, εξομολογείται τους προβληματισμούς του ως προς την απόφαση να καταθέσει

μία αυτοβιογραφία και δίνει έναν πολύ ενδιαφέροντα ορισμό του ηθοποιού. Το κείμενο αυτό αποκαλύπτει, πιστεύουμε, πολλά για την προσωπικότητα αυτού του ανθρώπου που ο θάνατός του (το βράδυ του Σαββάτου) άφησε πραγματικά μεγάλο κενό στην παγκόσμια θεατρική σκηνή, και διδάσκει ακόμα περισσότερα. <p>
 <b>«Συνονθύλευμα μικροπραγμάτων...»<p></b>
 «Είσοδος από τα παρασκήνια του Εγώ, καταδιωκόμενου από δαίμονες. Εξοδος του Εγώ.<p>
 Ο Εγώ, ένας πολύ νέος άνδρας χωρίς επαγγελματική εμπειρία, θεωρεί ότι η φυσική

του θέση στον κόσμο είναι αυτή επί του κέντρου της σκηνής, αλλά γρήγορα μαθαίνει πως, για μακρά περίοδο, πρέπει να είναι κάτω από τη σκηνή, κάπου προς

τα πλάγια, με την πλάτη μισογυρισμένη στο κοινό. Καθώς τα χρόνια περνούν, αυτή

η θέση αρχίζει να του αρέσει και αργότερα στη ζωή του, όταν έχει πια ένα μικρό

λόγο σε κάποιες θεατρικές παραγωγές, εκφράζει συχνά την ευχή να μπορούσε να προσεγγίζει δειλά ένα έργο παρά να πιάνει τον ταύρο από τα κέρατα. Η τολμηρή δήλωση είναι εντελώς απίθανο να είναι δική του: γνωρίζει καλά πως δεν είναι του ιδίου επιπέδου με τον Ολίβιε, τον Ρίτσαρντσον, τον Γκίλγκουντ και τους άλλους μεγάλους. Απόλαυσή του είναι να τοποθετεί μικρά κομματάκια πραγμάτων μαζί, σαν να έπαιζε με ένα παζλ.<p>
 Οι δαίμονες που τον καταδιώκουν ή τον εξωθούν είναι η Ανυπομονησία, η Γκρίνια,

η Πληγωμένη Τιμή, η Επιπολαιότητα, η Τεμπελιά, η Απερισκεψία, ο Φόβος του Μέλλοντος και, παραμονεύοντας εκεί κοντά, η Ελλειψη Κοινής Λογικής. ("Μην υποτιμάτε την κοινή λογική" ήταν σημειωμένο φαρδιά-πλατιά πάνω από μία έκθεσή του, στη δραματική σχολή όπου φοίτησε). Γνωρίζει τους δαιμόνιους χαρακτήρες τους, αρκετά καλά και τους απεχθάνεται, αλλά διαρκώς πιάνεται στον ύπνο. Στη νεότητά του το φιτίλι που οδηγούσε στην έκρηξη ήταν πολύ κοντό. Ισως με τα χρόνια μάκρυνε και καίγεται πλέον πιο αργά. Δεν είναι καθόλου υπερήφανος για τον εαυτό του ή για τα κατορθώματά του. Τον γοητεύει, αλλά ταυτόχρονα τον απωθεί εξίσου, ο προβολέας, σαν να μην είναι ποτέ αρκετά σίγουρος για το πώς να παρουσιάσει τον εαυτό του ή για το ποιος είναι ή για το ποιος θα ήθελε πραγματικά να είναι. Βαθιά στην καρδιά του λαχταρά να γίνει ενός είδους καλλιτέχνης, αλλά είναι μόνον ένας ηθοποιός. Το να γίνει ηθοποιός ήταν το εφηβικό του όνειρο και έγινε ο τρόπος με τον οποίο βγάζει το ψωμί του για περισσότερα από 50 χρόνια. Αλλά, αν και δεν παραπονιέται γι' αυτό (αν παραπονιόταν θα ήταν βεβαίως αγνώμων), γνωρίζει ότι ένας ηθοποιός συνήθως δεν είναι τίποτα άλλο παρά ένα συνονθύλευμα από μικροπράγματα τα οποία σπανιότατα αθροίζονται σε ένα ανθρώπινο όλον. Ενας ηθοποιός είναι ένας διερμηνέας του λόγου άλλων ανθρώπων, συχνά μία ψυχή που επιθυμεί να αποκαλύψει τον εαυτό της στον κόσμο μα δεν τολμά, ένας τεχνίτης, ο σάκος ενός ταχυδακτυλουργού, ένας σάκος ματαιοδοξίας, ο ψύχραιμος παρατηρητής του ανθρωπίνου είδους, ένα παιδί, και στις καλύτερες στιγμές του ένα είδος ιερέα χωρίς ράσο, ο οποίος για μια-δυο ώρες μπορεί το όνομα του παραδείσου και της κόλασης να υπνωτίζει μία ομάδα αθώων. <p>
 Οταν ο Χάμις Χάμιλτον μου είπε ότι θα έπρεπε να δοκιμάσω να γράψω μία αυτοβιογραφία, ο Εγώ κολακεύτηκε απίστευτα και εγώ τρόμαξα. Η βασική μου ένσταση ήταν ότι κυκλοφορούν τόσες και τόσες αυτοβιογραφίες έχοντας σχεδόν σε κάθε σελίδα δεκάδες από αυτά τα "εγώ", και ότι στα χέρια ενός ερασιτέχνη, όπως

τα δικά μου, το φαινόμενο θα παρουσιαζόταν ξανά, φτάνοντας ίσως σε σχεδόν χειμαρρώδεις αναλογίες. Σκεφτόμουν ακόμα ότι οι θεατρικές αυτοβιογραφίες διαβάζονται συχνά σαν ομιλίες της πρώτης ή της τελευταίας νύχτας, γεμάτες ευχαριστήρια για το συγγραφέα, τον παραγωγό, το σκηνοθέτη, τους συναδέλφους ηθοποιούς, τους ηλεκτρολόγους και την υπεύθυνη της γκαρνταρόμπας χωρίς τη συμβολή της οποίας το σόου δεν θα μπορούσε να προχωρήσει. Τελικά ο Εγώ και εγώ

φτάσαμε σε ενός είδους συμβιβασμό. Εγώ θα προσπαθούσα να γράψω για κάποιους από τα πρόσωπα ή τα γεγονότα που με επηρέασαν, ή τουλάχιστον αυτά που έμειναν αρκετά καλά χαραγμένα στη μνήμη μου, και ο Εγώ θα έκανε τις εισόδους και τις εξόδους του όσο συχνά επέλεγε (σχεδόν συνέχεια ντρέπομαι να ομολογήσω) εφ' όσον αυτές οι εμφανίσεις του θα είχαν σχέση με το θέμα. Το αποτέλεσμα δεν είναι τόσο ένα πάτσγουορκ αναμνήσεων όσο οι αναπολήσεις μιας γάτας στην κούνια

της, αναπολήσεις που όλες στριφογυρίζουν γύρω από τον εαυτό μου».<p>
 <b>Ποιοι το επηρέασαν<p></b>
 Στη συνέχεια, ο Γκίνες αναφέρει κάποια ονόματα ανθρώπων του χώρου του που τον επηρέασαν, όπως π.χ. τους Τζον Γκίλγκουντ και Ραλφ Ρίτσαρντσον. Παραθέτει ύστερα τα ονόματα ανθρώπων που «είχα την ευτυχία να γνωρίσω καλά», συμπεριλαμβάνοντας τους Πιρ Φρέσνεϊ και Αλμπερτ Φίνεϊ. Διευκρινίζει πως «η ευγνωμοσύνη μου δεν περιορίζεται στους ηθοποιούς βεβαίως. Υπήρξαν ποιητές, συγγραφείς και άνθρωποι από άλλες οδούς της ζωής...».<p>
 Και κλείνει με την πρώτη σκηνή, ανοίγοντας την αυλαία στη ζωή του: «Αυτή είναι

η στιγμή που ο Εγώ, μεταμφιεσμένος σε ένα μικρό κοκκινομάλλικο, όλο φακίδες αγόρι, κάνει την τρομαχτική του είσοδο. Πάνω στη σκηνή. Στο κέντρο της. Τον μικρό ακολουθούν οι παιδικοί του δαίμονες, αλλά και η παρηγοριά των καλών του αγγέλων».<p>
 Τα παιδικά του χρόνια έχουν να αντιμετωπίσουν τη σκληρή πραγματικότητα. Ο ίδιος την αφηγείται με χιούμορ που τον προφυλάσσει από το μελό. <p>
 «Πολλοί ηθοποιοί», παρατηρεί, «όταν έχουν φτιάξει ένα όνομα, αναφέρουν ατελείωτες φορές στα δημόσια έντυπα ότι δεν ξέρουν ποιοι είναι ή γιατί είναι αυτοί που είναι. Φτωχοί, πλούσιοι, όλοι εκτός από τον ευφυή Πίτερ Σέλερς που δεν φαινόταν ποτέ να προσπαθεί να ξεχωρίσει, αφού άλλωστε, με εξαίρεση τους ταραγμένους γάμους του, η ζωή του δεν έμοιαζε να διακατέχεται από τόση σύγχυση. Εγώ, από την άλλη πλευρά, γεννήθηκα στη σύγχυση και βούτηξα σε αυτήν για αρκετά χρόνια, έχοντας τρία διαφορετικά ονόματα μέχρι τα 14 μου και ζώντας

σε περίπου 30 διαφορετικά ξενοδοχεία, σπίτια και διαμερίσματα, καθένα από τα οποία ονομαζόταν "σπίτι" μέχρι τη στιγμή που η μητέρα μου και εγώ εξαφανιζόμασταν, αφήνοντας πίσω μας, ένα σωρό απλήρωτων λογαριασμών...».<p>
 Ετσι ανοίγει η αυλαία. Ας αφήσουμε το υπόλοιπο «έργο» για εκείνους που θα το διαβάσουν ολόκληρο (θα ήταν κρίμα να απομονώσουμε περιστατικά μιας τέτοιας ζωής) και ας κλείσουμε μαζί με τον Γκίνες την αυλαία, με μία από τις παραγράφους του επιλόγου του.<p>
 «Πρέπει να παραδεχτώ πως η αναζήτηση ενός πατέρα υπήρξε η διαρκής, αν και όχι πάντα η πρώτη, σκέψη που με απασχολούσε επί πενήντα χρόνια. Με το πρώτο βδομαδιάτικό μου από το "Κοκτέιλ Πάρτι" του Ελιοτ, αγόρασα στον εαυτό μου ένα ρολόι τσέπης που πάντοτε φόραγα στη διάρκεια της παράστασης. Στο εσωτερικό είχα χαράξει "έσω έτοιμος". Οχι ότι αισθάνθηκα ποτέ έτοιμος για οτιδήποτε. Αλλά με έναν μυστηριώδη τρόπο υποθέτω ότι ένιωθα ότι έφτασα κάπου, κάπως και μόνον ο Θεός ξέρει πού».<p>
 <b>Επιμέλεια: Ν. XATZHANTΩNIΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
