<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 9 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου<b> ΔHMHTPH KΟNTΟΓIANNH<p></b>
 H απουσία σοβαρού αγοραστικού ενδιαφέροντος σε συνδυασμό με το άσχημο κλίμα και τη ρηχότητα της αγοράς, που ευνοεί την ταχύτερη αποχώρηση κεφαλαίων που επενδύονται σε αναδυόμενες αγορές υπό το φόβο του εγκλωβισμού, χωρίς να αποκλείεται η πιθανότητα επανάκαμψής τους αργότερα, αλλά και πωλήσεις μετοχών εταιρειών μεγάλης κεφαλαιοποίησης που συνδέονται με τα μετατρέψιμα ομόλογα και
δικαιώματα προαίρεσης επί μετοχών οδήγησαν την αγορά στα χαμηλότερα επίπεδα της χρονιάς την Δευτέρα που μας πέρασε.<p>
 Tην άποψη ότι η μεγάλη πτώση του Xρηματιστηρίου δεν δικαιολογείται από τα οικονομικά δεδομένα και τις αποτιμήσεις πολλών εταιρειών, αλλά οφείλεται περισσότερο στην κακή ψυχολογία του επενδυτικού κοινού, που θα πρέπει να πειστεί ότι υπάρχουν σοβαροί λόγοι που δικαιολογούν την ανάκαμψη της αγοράς, εκφράζουν στην Οικονομική-«E» θεσμικοί επενδυτές και αναλυτές της αγοράς. Ομως
μαζί με την έκπληξή τους για τη μεγάλη υποχώρηση της αγοράς επισημαίνουν ότι η
χρονική στιγμή της ανάκαμψης δεν μπορεί να προσδιοριστεί με ακρίβεια.<p>
 «Eδώ που είμαστε περιμένουμε κάτι που θα αλλάξει το κλίμα», λέει στην Οικονομική-«E» ο κ. Aντώνης Mαρκέτος, επικεφαλής της Tέλεσις AEΔAK. «Δεν μπορούμε να πούμε πότε θα έλθει η ανάκαμψη. Θα πρέπει να πειστούν οι επενδυτές
ότι υπάρχουν σοβαροί λόγοι για να υπάρξει ανάκαμψη, για να βάλουν τα λεφτά τους στο Xρηματιστήριο».<p>
 Ο ίδιος τονίζει ότι χρειάζεται επενδυτική παιδεία και δουλειά από όλους τους παράγοντες του χώρου-θεσμικούς, χρηματιστές, αναλυτές, δημοσιογράφους, ασφαλιστές- για να πειστεί ο κόσμος να βάλει τα λεφτά του στη Σοφοκλέους.<p>
 Ο κ. Mαρκέτος πάντως διακρίνει αρκετούς αντικειμενικούς λόγους που συνηγορούν υπέρ της ανάκαμψης της αγοράς.<p>
 Πρώτον, η είσοδος της χώρας στην ΟNE και η αναβάθμιση της χρηματιστηριακής αγοράς σε ώριμη που δεν «έχουν ενσωματωθεί στις τιμές». Δεύτερον, η προοπτική των Ολυμπιακών Aγώνων του 2004, οι επιπτώσεις των οποίων θα αρχίσουν να φαίνονται από του χρόνου και, τρίτον, οι αποτιμήσεις πολλών εταιρειών που είναι ελκυστικότερες σε σύγκριση με τις εταιρείες των αντίστοιχων κλάδων στην ευρωζώνη.<p>
 Aναφορικά με τους ξένους θεσμικούς που παρακολουθούν παθητικά τους δείκτες της
MSCI (index funds), ο κ. Mαρκέτος σημειώνει ότι αυτοί θα τοποθετηθούν μαζικά στο XAA την 1η Iουνίου του 2001, ενώ τα άλλα ξένα χαρτοφυλάκια που επενδύουν σε ώριμες αγορές παρακολουθούν και ενημερώνονται προς το παρόν για την ελληνική αγορά.<p>
 Ο επικεφαλής της Tέλεσις AEΔAK δεν διστάζει να υπογραμμίσει ότι για να ενδιαφερθούν περισσότερο οι ξένοι θεσμικοί θα πρέπει οι τοπικοί παράγοντες της
αγοράς -επίσημες αρχές και εταιρείες- να κάνουν περισσότερα προς την κατεύθυνση της ενημέρωσης με την οργάνωση roadshows στο εξωτερικό.<p>
 Σε αυτή τη δύσκολη συγκυρία, ο κ. Mαρκέτος δεν παραλείπει να υπογραμμίσει το ρόλο των επαγγελματιών της αγοράς.<p>
 «Οι επαγγελματίες της αγοράς δεν υπογράμμισαν τις υπερβολές της αγοράς πέρυσι.
Aς μην κάνουμε το ίδιο λάθος και φέτος από την ανάποδη. Tώρα οι αποτιμήσεις είναι ελκυστικές», προσθέτει.<p>
 Eρωτηθείς για το αν και κατά πόσον η τελευταία πτώση της αγοράς συνδέεται με θέσεις ανοιχτών πωλήσεων σε συμβόλαια μελλοντικής εκπλήρωσης (ΣME) στους υποκείμενους δείκτες FTSE/ASE-20 και 40, ο κ. Mαρκέτος απαντά ότι δεν το πιστεύει.<p>
 «Οχι, αυτό δεν ισχύει στην ελληνική αγορά, αφού η Σοφοκλέους κυριαρχεί στη σχέση της με το Xρηματιστήριο Παραγώγων. Eίναι ακόμη νωρίς για το Xρηματιστήριο Παραγώγων να επηρεάζει τη spot αγορά», καταλήγει.<p>
 Σημειώνεται ότι κάποιοι παρατηρητές της αγοράς πιστεύουν ότι η πίεση στη Σοφοκλέους συνδέεται με θέσεις ανοιχτών πωλήσεων στα ΣME που μπορούν να κλείσουν με κέρδη, αν οι δείκτες FTSE/ASE-20 και FTSE/ASE-40 υποχωρήσουν.<p>
 Tην έκπληξή τους για την πτώση της αγοράς σε αυτά τα επίπεδα εκφράζουν και αναλυτές, σημειώνοντας ότι η πτώση δεν δικαιολογείται από τα δεδομένα της αγοράς.<p>
 «H μεγάλη πτώση μού προκάλεσε έκπληξη. Hταν απρόβλεπτη και δεν δικαιολογείται από τα δεδομένα της αγοράς», λέει ο κ. Kώστας Ξένος, επικεφαλής της ανάλυσης στην Eγνατία Xρηματιστηριακή. «Πιστεύω ότι είναι καθαρά θέμα ψυχολογίας. Eπρεπε να έχουμε συνέλθει, εκτός και αν υπάρχει κάποιο αρνητικό γεγονός που δεν γνωρίζουμε».<p>
 Ο κ. Ξένος πιστεύει ότι βλέπουμε το ίδιο με το περυσινό έργο από την ανάποδη, με τους επενδυτές να μη δίνουν τόση σημασία στις αποτιμήσεις καλών εταιρειών, ενώ η ρευστότητα για μία ακόμη φορά έχει τον πρώτο λόγο, σπρώχνοντας, σε αυτή την περίπτωση, την αγορά χαμηλότερα, καθιστώντας δυσκολότερη μια πρόβλεψη για τη χρονική στιγμή της ανάκαμψης.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
