<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 22 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Οι Ισπανοί και ιδιαιτέρως οι θεατρικοί κριτικοί της χώρας, που είδαν πριν από λίγες μέρες στο Φεστιβάλ Κλασικού Θεάτρου της Μέριδα τον «Ηρακλή Μαινόμενο» του Ευριπίδη σε σκηνοθεσία Θόδωρου Τερζόπουλου, ικανοποιήθηκαν από το αποτέλεσμα.<p>
 Τώρα ήρθε και η δική μας σειρά να δούμε την παράσταση: Ο «Ηρακλής Μαινόμενος» της ομάδας «Αττις» και του Θόδωρου Τερζόπουλου θα κλείσει τα φετινά -πολυσυζητημένα, όχι πάντα ευχάριστα- Επιδαύρια με τις δύο παραστάσεις που θα δοθούν την Παρασκευή και το Σάββατο στο αρχαίο θέατρο της Επιδαύρου.<p>
 Ηρεμος, αλλά και αρκετά σαφής ως προς τον τρόπο που επέλεξε να δουλέψει το σατιρικό δράμα του Ευριπίδη ήταν χθες το μεσημέρι ο σκηνοθέτης που διανύει τον

6ο μήνα προβών του έργου, ενώ έχει ξεπεράσει τα 20 χρόνια συστηματικής ασχολίας του με το αρχαίο δράμα.<p>
 Στη σημασία του σώματος του ηθοποιού και στην καλή άρθρωση αναφέρθηκε αρχικά ο

Θόδωρος Τερζόπουλος, τονίζοντας: «Ηθελα να ακουστεί ολόκληρο το κείμενο του Ευριπίδη. Δεν αφαιρέσαμε ούτε μία λέξη. Πιστεύω πια ότι όταν κόψεις μία λέξη ή

μία φράση ενός αρχαίου κειμένου, είναι σαν να αφαιρείς μία κολόνα από τον Παρθενώνα».<p>
 Η παράσταση είναι ένα από τα ελάχιστα παιγμένα έργα αρχαίου δράματος που παρουσιάζεται πρώτη φορά μετά από 35 χρόνια στη χώρα μας. Εντάσσεται στην πεντάχρονη έρευνα του σκηνοθέτη, που αφορά έναν κύκλο αφιερωμένο στη μανία του

ηρωισμού, που ξεκίνησε με το μύθο της Λερναίας Υδρας, όπως τον είδε και τον ανέπτυξε ο δάσκαλός του, Χάινε Μίλερ, στα κείμενα «Ηρακλής 2 ή η Υδρα» και «Ηρακλής 13» και συνεχίστηκε με την παράσταση «Κάθοδος», βασισμένη στον «Ηρακλή Μαινόμενο» του Ευριπίδη και στις «Τραχίνιες» του Σοφοκλή.<p>
 Η «μανία» του σκηνοθέτη με τον Ηρακλή δεν έχει μόνο σχέση με το ενδιαφέρον του

για την τέχνη, αλλά και με την παιδική του ηλικία και με διάφορες ευτυχείς συμπτώσεις της ζωής του: «Οταν ήμουν παιδί είχα συνδέσει τις ηρωικές πράξεις και τη μορφή του Ηρακλή, με εκείνη ενός θείου μου. Ετσι, η φιγούρα του Ηρακλή με ακολούθησε στα παιδικά μου χρόνια μέσα από τη ζωή του θείου μου. Αργότερα, όταν γνώρισα στο καφενείο του Μπερλίνερ Ανσάμπλ τον Χάινε Μίλερ, θυμάμαι ότι το πρώτο κείμενο που μου έδειξε αφορούσε τον Ηρακλή».<p>
 Τη δική του ερμηνεία για έναν από τους λόγους που οι Eλληνες σκηνοθέτες αποφεύγουν να ασχοληθούν με τον «Ηρακλή Μαινόμενο» δίνει ο σκηνοθέτης: «Είναι ένα κείμενο χωρίς στέρεη δομή. Ενώ στο ξεκίνημά του αναγνωρίζεις μια δομή που φέρνει στο μυαλό τον Αισχύλο, στη συνέχεια το πρότυπο του ήρωα αλλάζει. Εξελίσσεται σε ένα υπερσυναισθηματικό ήρωα. Στη συνέχεια, μπορείς να πεις ότι το έργο πλησιάζει το χριστιανικό δράμα». Μιλώντας για τα περισσότερα πρόσωπα του έργου τα χαρακτήρισε «συμπληρωματικά», ενώ επισήμανε και την ιδιαιτερότητα

του χορού που μπαινοβγαίνει συχνά μέσα στη δράση, χωρίς ιδιαίτερο λόγο: «Δεν κρίνει, δεν σχολιάζει».<p>
 Ο σκηνοθέτης ύστερα από σκληρή δουλειά βρήκε, όπως είπε, το δρόμο, δίνοντας στο έργο μια συγκεκριμένη και αυστηρή δομή που συγκρατεί όλα τα γεγονότα. «Η συνεκτική ύλη υπάρχει. Κάποια από τα υλικά της είναι η αναμονή για τον Ηρακλή,

το στοιχείο της μανίας, το κρυφοκοίταγμα των θεών, η αόρατη και συνεχής παρουσία των θεών».<p>
 Ταυτόχρονα, συναντάμε και στοιχεία σατιρικού δράματος ψήγματα χιούμορ και μια προσπάθεια ισορροπίας μεταξύ γέλιου και δράματος. <p>
 Για την έντονη συζήτηση που γίνεται τα τελευταία χρόνια και αφορά τον τρόπο ανεβάσματος του αρχαίου δράματος στη χώρα μας, ο Θόδωρος Τερζόπουλος αναφέρθηκε πρώτα απ' όλα στη σημασία της αρχαίας ελληνικής γλώσσας σε αυτή τη διαδικασία και παρ' όλο που ο «Ηρακλής Μαινόμενος» παρουσιάζεται στη μετάφραση

του Τάσου Ρούσσου, λέει: «Με τη χρήση της αρχαίας ελληνικής γλώσσας αλλάζει εντελώς μορφή ένα έργο. Ο ρυθμός της γλώσσας ζητάει να βρει την αιτία του μέσα

από αυτό και επηρεάζει τα πάντα. Κάθε μετάφραση αρχαίου κειμένου για μένα είναι μια διασκευή. Πιστεύω ότι, όταν αναζητούμε το μέγεθος και συζητούμε για την κάθαρση στην τραγωδία, πρέπει να λαμβάνουμε σοβαρά υπόψη μας και την αρχαία ελληνική γλώσσα. Η επιλογή της θα ήταν σωστή σε κάποια έργα που τα έχουμε δει 100 φορές και γνωρίζουμε το περιεχόμενό τους».<p>
 Κάποια στιγμή, ο σκηνοθέτης μίλησε και για το μέγεθος της Κατίνας Παξινού ως τραγωδού. «Μόνο η εκπνοή της και η εκφορά του λόγου της μέσα από το διάφραγμα είναι ένα έτος παιδείας για τον ηθοποιό».<p>
 Τέλος, ο ίδιος δεν δίστασε να σχολιάσει έντονα κι ένα μέρος της σύγχρονης ελληνικής αντίληψης για το αρχαίο δράμα: «Ολα τα καταλαβαίνουμε, όλα τα ξέρουμε πια. Πέσανε όλοι σε ένα συναισθηματισμό, γι' αυτό τη θέση της ηρωίδας σε μια τραγωδία έχει πάρει η Μαρίτσα, και ο Μιμίκος και η Μαίρη. Ο κρετινισμός

δίνει και παίρνει». <p>
<b> Γ.Ε. ΚΑΡΟΥΖΑΚΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
