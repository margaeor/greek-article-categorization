<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 22 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ενώ οι ριζοσπαστικές ομάδες στην Αμερική, μετά την έκρηξη στο Σιάτλ και την Ουάσιγκτον, συνεχίζουν να αναπτύσσονται, μια ταινία με τίτλο «Steal This Movie» ξαναφέρνει στην επικαιρότητα τον Αμπι Χόφμαν, τον ακτιβιστή ηγέτη των Γίπις, τη δεκαετία του '60<p>
<b> «Π</b>ροσπαθώ να δημιουργήσω ένα είδος αυτόνομης κυβέρνησης, που θα εξυπηρετεί τις ανάγκες των ανθρώπων όχι μόνο σ' αυτή τη χώρα, αλλά σε ολόκληρο τον κόσμο. Και
δεν πιστεύω ότι αυτή η αλλαγή θα επέλθει ειρηνικά στις ΗΠΑ. Χρειάζεται μια διεθνής συνωμοσία των αντιιμπεριαλιστικών δυνάμεων. Πρέπει, δηλαδή, να φτιάξουμε κρυφά μια οργάνωση, δεν υπάρχει άλλη λύση. Θέλω να οργανώσω ένα υπόγειο δίκτυο ομάδων, που θα μπορεί να δρα με όλα τα μέσα, ανάλογα με την πολιτική κατάσταση. Δεν έχω πια αυταπάτες. Η διαβόητη αμερικανική δημοκρατία υπηρετεί αυτούς που δεν τη χρειάζονται».<p>
 Είκοσι πέντε χρόνια πριν ο Αμπι Χόφμαν έμοιαζε ιδιαίτερα προφητικός όταν παραχωρούσε μια συνέντευξη στο «Pla ybo y». Το αντιπολεμικό κίνημα βρισκόταν σε ύφεση, οι περισσότερες ομάδες είχαν διαβρωθεί από το FBI, ο Χόφμαν ήταν καταζητούμενος. Πίστευε όμως ότι θα έρθουν οι καιροί όπου ένα δίκτυο επαναστατικών ομάδων θα άρχιζε να αντιστέκεται στη δεδομένη κοινωνική οργάνωση. Τώρα οι ιδέες του Χόφμαν ξανάρχονται στην επικαιρότητα, καθώς τον Αύγουστο ένας ανεξάρτητος σκηνοθέτης, ο Ρόμπερτ Γκρίνγουολντ, φέρνει στις αίθουσες μια βιογραφική ταινία με τον τίτλο «Steal This Movie» («Κλέψε αυτή την ταινία») εμπνευσμένη από το φημισμένο εγχειρίδιο του Χόφμαν «Steal This Book». <p>
 Σκοπός του να υπενθυμίσει στις επόμενες γενιές το ρόλο του Χόφμαν, «ενός εξεγερμένου που άλλαξε την Iστορία». Υπερβολή; Μάλλον όχι. Ο Χόφμαν έχει περάσει στην «ιστορία των κατακλυσμών» ως ένας από τους επινοητές των Γίπις (από τα αρχικά Youth International Part y- Διεθνές Κόμμα των Νέων), της ομάδας
κρούσης του χίπικου κινήματος που αρνούνταν την παθητική αντίσταση των ειρηνόφιλων και προτιμούσε τις συγκρούσεις με την αστυνομία και τα θεαματικά χάπενινγκ. Ο Αμπι Χόφμαν ήταν αυτός που συνέλαβε και εκτέλεσε ιστορικές προβοκάτσιες, όπως το κάψιμο δολαρίων έξω από το Χρηματιστήριο της Νέας Υόρκης
ή το πέταγμα χρημάτων μέσα στη αίθουσα συνεδριάσεων, την αποστολή τσιγάρων μαριχουάνας - μαζί με τις απαραίτητες οδηγίες χρήσης - σε πολιτικούς και επιχειρηματίες της Αμερικής. Περικύκλωσε επικεφαλής μιας τεράστιας πορείας το Πεντάγωνο, με απώτατο σκοπό να φτιάξει ένα μαγικό κύκλο για να εξορκίσει το κακό, όπου και τον συνέλαβαν ως υποκινητή και τέλος κατέβασε ως υποψήφιο για τις προεδρικές εκλογές του '68, με όλη την προεκλογική καμπάνια, τον Πήγασο, ένα τετράπαχο γουρουνάκι. <p>
 Ο Χόφμαν όμως δεν ήταν απλά ο ηγέτης κάποιων ευφυών κωμικών, όπως χαρακτήρισαν
τους Γίπις. Πέρα από τις θεατρινίστικες διαμαρτυρίες, την προπαγάνδα της χρήσης μαριχουάνα των ψυχεδελικών ναρκωτικών και του ελεύθερου έρωτα, ο Αμπι Χόφμαν συμμάχησε με τον ένοπλο κίνημα των Μαύρων Πανθήρων και συνέβαλε στην οργάνωση και το συντονισμό ενός κινήματος, που ξεκίνησε ως αντιπολεμικό και κατέληξε να συνταράξει τις ΗΠΑ. Μετά την ήττα ο Χόφμαν κυνηγήθηκε από το FBI για «συνωμοσία κατά των ΗΠΑ», ήταν κατηγορούμενος στη περίφημη δίκη των εφτά στο Σικάγο, μαζί με τον Τζέρι Ρούμπιν και τον Μαύρο Πάνθηρα Μπόμπι Σιλς, κατηγορήθηκε για εμπόριο ναρκωτικών κι έζησε για αρκετά χρόνια στην παρανομία,
ώσπου να παραδοθεί τη δεκαετία του '80 και να περάσει μερικούς μήνες στη φυλακή. Σε αντίθεση με τους πρώην συντρόφους του, που έγιναν από ροκ παραγωγοί
μέχρι χρηματιστές, ο Χόφμαν ποτέ δεν σταμάτησε να οραματίζεται μια εξέγερση στην καρδιά των ΗΠΑ. Μετά την αποφυλάκισή του κι ώς το θάνατό του το '89, συμμετείχε σε ακτιβιστικά οικολογικά κινήματα, σε φοιτητικές διαμαρτυρίες ενάντια στην παρουσία πρακτόρων της CIA στο χώρο των πανεπιστημίων και στις πορείες ενάντια στην επέμβαση των αμερικανικών στρατευμάτων στις χώρες της Λατινικής Αμερικής.<p>
 Η ταινία του Γκρίνγουολντ δεν είναι η πρώτη ταινία για τον Χόφμαν. Εχει προηγηθεί το «M yname is Abbie» του Νίκολας Λάνζενμπεργκ το 1981, ένα ντοκιμαντέρ για τη ζωή του, όπου εμφανιζόταν κι ο ίδιος. Αντίθετα, ο Γκρίνγουολντ, μαζί με την ιστορία του Χόφμαν, αναπλάθει όλη την ιστορία του κινήματος της δεκαετίας του '60. «Ξαναζήστε την επαναστατική μέθη», γράφει ο υπότιτλος. Και φυσικά δεν μπορούσε να βρεθεί καλύτερη χρονική συγκυρία. Οι διαδηλώσεις στο Σιατλ και την Ουάσιγκτον έδειξαν ότι στις ΗΠΑ αναπτύσσεται ένα
νέο κίνημα αντίστασης στην καπιταλιστική λογική, όπου τα χάπενινγκ, εμπνευσμένα από το «θέατρο του δρόμου», καταλήγουν σε άγριες συγκρούσεις με την αστυνομία. Η ταινία για τον Αμπι Χόφμαν έρχεται την κατάλληλη στιγμή για να υπενθυμίσει ένα κίνημα που θάφτηκε από την επίσημη ιστορία και να συμφωνήσει με κείνο το ξεχασμένο σύνθημα ότι «όλα συνεχίζονται».<p>
 <b>ΔHMHTPHΣ ANAΣTAΣΟΠΟYΛΟΣ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
