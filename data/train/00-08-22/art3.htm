<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 22 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

<b>
Σαν την αυγή στο πρόσωπο του παιδιού<br>
...τόσο είναι τρυφερή<Br>
 η πλέον τερατώδης υπερβολή<p>

Βλαντιμίρ Μαγιακόφσκι <p>
 Ο</b>
 Μήτσος Αλεξανδρόπουλος κυνηγούσε εδώ και πενήντα χρόνια το «φάντασμα» Βλαντιμίρ Μαγιακόφσκι (1893-1930). Τελικώς, αναζητώντας τα ποιήματά του, τα θεατρικά του έργα, την αλληλογραφία του, κρίσεις συγχρόνων του και μονογραφίες

κατοπινών του, κατάφερε να βάλει τάξη στο «χάος» της προσωπικότητας του εκ Γεωργίας Ρώσου ποιητή και να τα «κλείσει» σε τετρακόσιες σελίδες.<p>
 Προσωπικότητα που συνδέθηκε με την αισιοδοξία τού ρωσικού φουτουρισμού και με το ανανεωτικό όραμα τών μπολσεβίκων, ισορρόπησε επάνω σ' ένα σχοινί, που η μια

του άκρη ήταν δεμένη στο λυρισμό που αντλεί από το προσωπικό πάθος και η άλλη στην κοινωνική ποίηση, δεμένη με την ηχώ που αφήνουν οι μάζες.<p>
 Υμνήθηκε και λοιδωρήθηκε το ίδιο έντονα και εντός και εκτός εποχής του. Πολλά ειπώθηκαν και γράφτηκαν για την αυτοκτονία του. Εβρισκαν και βρίσκουν σ' αυτόν

αντιφάσεις: Πώς συνδεόταν, π.χ., το καλόγουστο και περιποιημένο ντύσιμό του με

τις εργατικές φόρμες. Η μοναξιά του με τον χειρονομούντα ποιητή έμπροσθεν των εργατών. Μήπως όλα αυτά ήταν μια χειρονομία ναρκισσισμού ή εκπεφρασμένες αδυναμίες ενός ευαίσθητου δέκτη που δεν μπορούσε να ισορροπήσει με την πραγματικότητα; <p>
 Το κεφάλαιο Μαγιακόφσκι δεν πρόκειται να κλείσει ποτέ, γιατί τροφοδείται από το ορυχείο του ανεκδοτολογικού, που φαίνεται ότι τα κοιτάσματά του είναι πολλά, ώστε να στερέψουν. Ασφαλώς, ούτε η βιογραφία «Ο Μαγιακόφσκι. Τα εύκολα και τα δύσκολα» του Μήτσου Αλεξανδρόπουλου («Ελληνικά Γράμματα», σελ. 410, δρχ. 5.000), θέτει τέρμα στον περί Μαγιακόφσκι διάλογο. Τον ανοίγει εκ νέου, τουλάχιστον στα ελληνικά χωρικά ύδατα.<p>
 Ακολουθώντας το δρόμο που έδειξε ο ποιητής, ο βιογράφος ξεκαθαρίζει από την αρχή ποιους επιθυμεί ως ομοτράπεζούς του: «Σαν να καλούσε φίλους σε συμπόσιο, ο Μαγιακόφσκι έθεσε ο ίδιος τους όρους για την εκτίμηση του έργου του: Mετριοπαθείς, ήρεμοι, συμβιβαστικοί χαρακτήρες αποκλείονται από τη γιορτή. Εξω

οι καθηγητές της φιλολογίας, ιδιαίτερα εκείνοι με γενάκι και γυαλάκια ποδήλατο. Εξω οι διαχειριστές κι οι ανθοκόμοι της ποίησης, δουλοπάροικοι των σαλονιών. Κι όλοι όσοι δεν παθιάζονται, δεν γελάνε και δεν ωρύονται σαν τον Στέντορα με το ποιητικό απρόοπτο και την υπερβολή».<p>
 Ακούγονται όλα ετούτα σαν να γράφονται τις πρώτες ημέρες της Ρωσικής Επανάστασης; Αν απαντήσετε καταφατικά, τότε γνωρίζετε ότι αυτός που τα γράφει έχει δεθεί ιδεολογικά, πολιτικά και συναισθηματικά με τη συγκεκριμένη εποχή και είναι επόμενο η βιογραφία του να έχει αυτόν το χρωματισμό. Αλλωστε, μπορεί

να διαβαστεί ως ένα ντοκουμέντο όχι μόνον για τον βιογραφούμενο ποιητή, αλλά και για τον βιογράφο. «Πρέπει ν' αντέξει κανείς την ποιητική του διάνοια με όλες τις υπερβολές του», αναφέρει σε άλλο σημείο ο Αλεξανδρόπουλος, «αλλιώς δεν επικοινωνούμε μ' αυτόν τον ποιητή και θα συνεχίζουμε σήμερα να τον ανεβάζουμε κι αύριο να τον κατεβάζουμε. Θα μένουμε με την αντίληψη ότι συνόδεψε με το έργο του μιαν ορισμένη ιστορική περιπέτεια που άλλους κάνει να χαίρονται κι άλλους ενοχλεί και πεισμώνει. Και θ' αφήνεται να διαφεύγει ότι με

τον Μαγιακόφσκι έχουμε σε ασυνήθιστα δυναμική έκφραση μια σκληρή - σκληρότατη ανθρώπινη δοκιμασία και μέσα σ' αυτήν σπάνια ανθρώπινη έξαρση, διαποτισμένη από καταλυτικό χιούμορ».<p>
 Τα παραπάνω ως προς τον τρόπο πρόσληψης και αποδοχής του μαγιακοφσκικού έργου.

Ως προς τον ίδιο τον ποιητή, τι έχει να πει; Ακριβώς εβδομήντα χρόνια από τον θάνατό του; «Δύσκολος. Kακοτράχαλος ποιητής. Με δικά του αυτοσχέδια υλικά και εργαλεία έφτιαχνε έναν κόσμο που βρισκόταν σε ασυμβίβαστη αντιπαράθεση με όλη την άλλη ποίηση, όπως άλλωστε και με τις κοινωνίες, τις κοινωνικές συμβάσεις που υπήρξαν πριν από εκείνον και εξακολουθούσαν να υπάρχουν γύρω του, γι' αυτό

και μ' όλη του την ψυχή τις πολέμησε. Αν δεχτούμε και για την ποίηση πως υπάρχουν εκείνοι που τη διαχειρίζονται κι οι άλλοι που ξεριζώνουν και ξαναφυτεύουν, ο Μαγιακόφσκι, μπορούμε να πούμε, ότι είναι από τις πιο ακέραιες

μορφές ριζοσπάστη ποιητή στην τέχνη και στη ζωή».<p>
 Οταν τραβούσε τη σκανδάλη ο Μαγιακόφσκι ίσως να γνώριζε ότι επιβράβευε τη ζωή που είχε επιλέξει να ζήσει: Mέσα στην ακρότητα. Και ίσως να γνώριζε ότι το κεφάλαιο που ανοίγει με την αυτοκτονία του δεν θα κλείσει ποτέ. Μας θυμίζει έναν δικό μας, τον Κώστα Γ. Καρυωτάκη. Σαν να ήθελαν να φτάσουν πιο γρήγορα στο δικό τους παράδεισο, όπου δεν θα έχει ο πόνος το βασίλειό του, ούτε η χαρά

την αυτοκρατορία της. Θα είχε πάψει επιτέλους αυτό το διαρκές πήγαιν' - έλα, που είναι ανυπόφορο, είτε στο αρνητικό είτε στο θετικό πρόσημό του. Προφήτευε ο Μαγιακόφσκι στο «Σύννεφο με παντελόνια»: «Συχνά - πυκνά το σκέφτομαι: / καλύτερα δεν θα 'ναι / να σημάνω το τέλος μου / με τη βούλα της σφαίρας; / Οπως και να 'χει / σήμερα / δίνω το αποχαιρετιστήριο κοντσέρτο μου».<p>
 <b>Β. Κ. ΚΑΛΑΜΑΡΑΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
