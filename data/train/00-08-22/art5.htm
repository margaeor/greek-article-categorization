<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 22 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Θ</b>α μπορούσε να είναι και έκθεση πλαστικής χειρουργικής και σωματοτυπικών πρωτοτύπων για τους γενετικούς μοντελιστές του μέλλοντος. Ευτυχώς, είναι άλλη μια καινούργια σειρά «ειδώλων», που έρχονται να καλύψουν εκείνη την ανεξήγητη ανάγκη μας για πρόσωπα- κάτι ανάμεσα σε λατρευτικά σύμβολα και σάρκινα πρωτόκολλα προδιαγραφών- με τα οποία καταχωρίζουμε στη συλλογική αισθητική το όμορφο, το πρότυπο, το ποθητό...<p>
 Επιτέλους, η δικτατορία της μοντέλας τελειώνει... Τα μοντέλα έπαψαν να είναι το πρόσωπο της ημέρας - εβδομάδας - χρονιάς και να καταδυναστεύουν τα media και κάθε ψιλοκουβέντα όπως έκαναν για πάνω από 10 χρόνια. Σε λίγα ακόμη χρόνια

ο κόσμος θα τα θυμάται σαν μία από τις μεγαλύτερες υστερίες του παρελθόντος, όπου ανθρώπινα όντα που απλώς είχαν τις σωστές γωνίες προσώπου και ήξεραν να λιμοκτονούν, να ποζάρουν και να κατεβαίνουν μια πασαρέλα μετατράπηκαν σε θεούς! Τι ακριβώς όμως έγινε και τα κοριτσάκια έπαψαν να θέλουν να γίνουν μοντέλα; Γιατί δεν δίνει κανείς σημασία σε όλες αυτές τις «θεές» που ανακαλύπτουν κάθε βδομάδα τα περιοδικά; Και τελικά πως τα Supermodels έσκασαν σαν Supernova; Ας πάρουμε τα πράγματα από την αρχή...<p>
 Μια φορά και έναν καιρό -πριν από μερικά χρόνια- τα μοντέλα «συσκεύαζαν» στην εικόνα τους τα πάντα. Γέμιζαν τις σελίδες των σκανδαλοθηρικών περιοδικών, τσίμπαγαν μακρόστενες επιταγές για να εμφανιστούν σε κάποιο μαγαζί, έπαιρναν περισσότερα από τον Γιακούμπ για να φωτογραφηθούν ή να φορέσουν ένα ρούχο, έπαιζαν στα πιο hip videoclip, έμπλεκαν με τραγουδιστό-μπαλαδόρο-σταρ για να τους παρατήσουν, έκαναν περασματάκια από ταινίες και σέρνανε την ανασφαλή τους

αυταρέσκεια στα jet-set parties, μεταβολίζοντας καρότα, εμφιαλωμένο νερό, h ype

και κόκα. <p>
 Στο αποκορύφωμα, η Linda Evagelista μάς δήλωσε πως δεν σηκώνεται από το σουμιέ

για λιγότερα από 10.000 δολάρια! Επειδή όμως φαίνεται πως υπάρχει Θεός (και κάνει χοντρές πλάκες) πολύ σύντομα οι μοντέλες που περίμεναν τέτοια κιμπαριλίκια θα σάπιζαν στην κατάκλιση. <p>
 Η αρχή του κακού είχε ετικέτα CK, αφού αυτή ήταν η φίρμα που αποφάσισε ότι τα μοντέλα αφενός το είχαν καβαλήσει και ζητούσαν πολλά και αφετέρου η μανία των φωτογράφων για όλο περισσότερο γωνιώδη και περίεργα πρόσωπα και σώματα δεν επέτρεπε στους καταναλωτές να ταυτιστούν με αυτά και άρα να «ψωνίσουν» την εικόνα τους. Προσανατολισμένη στους νεαρούς καταναλωτές, η εταιρεία χρησιμοποίησε πρώτη τις φρεσκότερες φάτσες του Χόλιγουντ με σύνθημά της: «Οι καλλιτέχνες που χρησιμοποιούμε είναι δημιουργικές προσωπικότητες, που δεν φοβούνται να βγουν στο προσκήνιο και καθόρισαν το στιλ στο παρελθόν ή θα καθορίσουν αυτό του μέλλοντος». Το κόλπο έπιασε και σύντομα η εταιρεία έπιασε κεφαλοκλείδωμα τη νεανική κουλτούρα, χρησιμοποιώντας ονόματα όπως Manson, Mac y

Gre y, Mob y, Korn David Silveria ή κατευθείαν το MTV σαν συμπαραγωγό ενός site αφιερωμένου στο street st yle. <p>
 Ταυτόχρονα η Gap, που δέκα χρόνια πριν είχε πρώτη χρησιμοποιήσει την Γουαϊνόνα

Ράιντερ στις καμπάνιες της, ξαναρχίζει να χρησιμοποιεί πρόσωπα του Χόλιγουντ όπως τη Lisa Mar yPriestle yκαι τον Henr yThomas (το πιτσιρίκι του ΕΤ), την Drew Barimoore κ.λπ. Η Hannes τυλίγει στο βαμβάκι το κορμί τής (γκλουπ)... Salma Ha yek και για διάδοχο τον Steve Buscemi από την παρέα του Ταραντίνο. Οι υπόλοιπες εταιρείες ακολουθούν κατά...sneaker την Nike και χρησιμοποιούν αθλητές. Η Ford προτιμά να δώσει κάτι παραπάνω για τον Dennis Hopper. Η Ra yBan, για τον Bruce Willis. Εταιρείες καλλυντικών και αθλητικών προτιμούν σούπερ ποδοσφαιριστές και οδηγούς της Φόρμουλα 1. Ισως γιατί αν κάποιος που στρίβει μια φόρμουλα με 280 την ώρα δίπλα σε τοίχο, εμπνέει περισότερη εμπιστοσύνη σε θέματα πιτυρίδας! Ακόμη και όταν αποφασίζει να οδηγήσει Cincuecento! Στο κάτω κάτω της γραφής στα λεφτά που θέλει η Ναόμι, o Mπενίνι βλέπει την Λόρεν στο λαβομάνο του, βάζεις τον Γκορμπατσόφ να φάει Pizza Hut, την Pamela Anderson, Ruffles και τον Ρόμπαξ, το καπέλο του! <p>
 Το μεγαλύτερο κόλπο της δεκαετίας όμως ήταν εκείνο που έκανε έναν λευκό το δημοφιλέστερο όνομα στην αγριεμένη μαύρη κοινότητα. Και ήταν η ιδέα του Tomm yHillfinger να ντύσει τους διασημότερους μαύρους ράπερ. Σύντομα η κυριαρχία του

τρίχρωμου σήματος των ρούχων του στους hip -hoppers τούς μετέτρεψε σε διαφημιστικές αφίσες και αυτόν σε έναν από τους πιο πλούσιους σχεδιαστές pret a porte. <p>
 Βέβαια δεν είναι λίγοι αυτοί που παραπονιούνται -εκτός από τις μοντέλες που έγειραν πάνω στο σιωπηλό πια τηλέφωνο ή έκαναν τα πάντα για να μεταπηδήσουν στο σελιλόιντ με...αστεία αποτελέσματα. Οι ατζέντηδες των μεγάλων πρακτορείων

επισημαίνουν πως η προσωρινή αυτή μόδα θα ξεφουσκώσει, αν και τους έχει κάνει μεγάλη ζημιά.<p>
 Κάποιοι γκρινιάζουν πως η επιλογή της pop εικόνας της εποχής από τις εταιρείες

δεν είναι παρά θέμα...κόστους! Τα κουτσομπολιά λένε πως ο Calvin Klein δεν πληρώνει παρά 5.000 δολάρια μόνο για έναν αστέρα! Θέλμα και Λουίζ στην τιμή μιας Εβαντζελίστα δηλαδή... <p>
 Από την άλλη, οι σταρ του Χόλιγουντ ή του ΝΒΑ μπορούν να ρίχνουν τις τιμές τους, αφού μπορούν πάντα να πιάσουν τα τριπλά διαφημίζοντας κουλά προϊόντα σε ανατολικές αγορές όπως το Τόκιο ή τα πενταπλάσια συμμετέχοντας στα καλλιστεία του Κάτω Αϊντάχο. Καλύπτοντας το κόστος για τη διασημότητα μιας «κακοπληρωμένης», αλλά full-prestige καμπάνιας. <p>
 Παράλληλα οι ίδιες οι εταιρείες αναλαμβάνουν και κάποιο ρίσκο, αφού οι ηθοποιοί δεν «δένονται» με τους ίδιους όρους συμβολαίων που ελέγχονται τα μοντέλα. Εμάς δεν μας πέφτει τσατσάρα αν ένα πρωί ξυπνήσει ο Μπέκαμ ζοχάδας που τον κόβει το τάγκα της Posh Spice και ξυρίσει το κεφάλι του. Τα στελέχη της Ultrex όμως αποπειράθηκαν να κόψουν το δικό τους, όταν τον είδαν να καταστρέφει έτσι το διαφημιστικό του συμβόλαιο. Κουτσομπολιά λένε πως ήταν το limit up της περιφέρειας της Jennifer Aniston υπεύθυνο που τα πλάνα της στη διαφήμιση της L'Οreal ήταν από τη μέση και πάνω. Ενώ οι διαφημιστές της ίδιας εταιρείας προϊόντων μαλλιών τραβάγαν τις μπούκλες τους όταν η επίσης κάτοχος συμβολαίου τραγουδιάρα Jennifer Lopez μπλέχτηκε σε τσαμπουκά μετά πιστολιδίου με τον καλό της, α λα gangsta rapper, σε ένα κλαμπ γεμάτο κόσμο, συγγνώμη... καταναλωτές. <p>
 Τελικά, ζήτημα κόστους ή μόδας, η εικόνα του χρυσωμένου hip προσώπου αποτελειώνει τη λογική με μια ριπή από τεχνοκολόρ φάτσες με μικρή ημερομηνία λήξης, όπου το h ype εξαφανίζει τη δημιουργικότητα. Μερικούς μήνες πριν έγινε μια δημοσκόπηση για το αντιπροσωπευτικότερο πρόσωπο του 20ού αιώνα σε δείγμα ατόμων 18-35 ετών (τυπικό διαφημιστικό target group). Πρώτος ήρθε ο Ελβις, αφήνοντας δεύτερη την...Νταϊάνα, ενώ στην τρίτη θέση ισοβάθμησαν ο Μάρτιν Λούθερ Κινγκ με τον...Μπαρτ Σίμσον! H Lara Kroft ήρθε όγδοη, αφήνοντας ένατη τη Μητέρα Τερέζα! Η Μέριλιν και ο Νέλσον Μαντέλα έπεσαν πολύ πιο χαμηλά...<p>
 <b>ΒΑΓΓΕΛΗΣ ΒΑΓΓΕΛΑΤΟΣ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
