<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 22 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΜΟΣΧΑ<p></b>

<p>
 Η αποτελεσματικότητα των Νορβηγών και Βρετανών δυτών, που κατάφεραν μέσα σε τριάντα ώρες να μπουν μέσα στο βυθισμένο «Κουρσκ», σε αντίθεση με τις αποτυχημένες προσπάθειες του ρωσικού ναυτικού επί μία εβδομάδα, γιγαντώνει τις

αντιδράσεις των Ρώσων πολιτών, που κατηγορούν τη ρωσική κυβέρνηση για ολέθρια καθυστέρηση στην αποδοχή ξένης βοήθειας.<p>
 Ιδιαίτερο πλήγμα έχει δεχθεί το γόητρο του ρωσικού Πολεμικού Nαυτικού και ρωσικές εφημερίδες καλούν τους επικεφαλής του «να ξηλώσουν τα γαλόνια τους».<p>
 Ενδεικτικό του κλίματος που επικρατεί στη Ρωσία είναι το γεγονός ότι δύο ομάδες του ρωσικού Kοινοβουλίου ζήτησαν τη σύσταση ανεξάρτητης εξεταστικής επιτροπής «για να ρίξει φως στις πραγματικές συνθήκες του δυστυχήματος και να προσδιορίσει αν έγινε ό,τι ήταν δυνατόν για τη διάσωση του πληρώματος».<p>
 Ο μεταρρυθμιστής πρώην αντιπρόεδρος της κυβέρνησης, Μπορίς Νέμτσoφ, χαρακτήρισε «ανήθικη» τη στάση του προέδρου, Βλαντιμίρ Πούτιν, και το γεγονός ότι συνέχισε τις διακοπές του, παρά το δυστύχημα.<p>
 Σύμφωνα με τον πρόεδρο της Γεωργίας και τελευταίο υπουργό Εξωτερικών της ΕΣΣΔ,



Εντουαρντ Σεβαρντνάντζε, οι επικεφαλής των ρωσικών Eνόπλων Δυνάμεων καθυστέρησαν να ενημερώσουν τον Πούτιν για το δυστύχημα ή δεν τον ενημέρωσαν πλήρως για όλες τις παραμέτρους και για την έκταση της καταστροφής.<p>
 «Αν δεν είχαμε αρνηθεί στην αρχή τη δυτική βοήθεια, οι πιθανότητες να σωθούν οι ναυτικοί θα ήταν πολύ μεγαλύτερες», σχολιάζει ο Ρώσος στρατιωτικός εμπειρογνώμονας, Πάβελ Φέλγκενγκάουερ. Παρατηρεί ακόμα ότι «η ιδεολογία του Βόρειου Στόλου, του πλέον αντί-δυτικού απ' όλους, που δεν έχει άλλον εχθρό εκτός από το ΝΑΤΟ, το οποίο είναι ο μόνος λόγος της ύπαρξής του», είναι αυτή που προκάλεσε το δισταγμό των ρωσικών αρχών στην αποδοχή της βοήθειας από το εξωτερικό.<p>
 <b>Δύο δύτες σε
 όλη τη Ρωσία<p></b>
 Η αποκάλυψη ότι σε ολόκληρη τη Ρωσία δεν υπάρχουν παρά μόνο δύο δύτες ικανοί να κατέβουν σε μεγάλα βάθη, όπως οι Νορβηγοί, ένας στο στόλο του Ειρηνικού και



ένας στο στόλο της Μαύρης Θάλασσας, και μάλιστα εκπαιδευμένοι αποκλειστικά για



θερμές θάλασσες, έδειξε την παρακμή των ρωσικών Eνόπλων Δυνάμεων. Το ίδιο και οι πληροφορίες σύμφωνα με τις οποίες μερικά από τα καλύτερα υποβρύχια διάσωσης



του ρωσικού ναυτικού παρέμεναν σε αχρηστία στα αγκυροβόλιά τους, λόγω αδυναμίας συντήρησης για οικονομικούς λόγους.<p>
 Αντιθέτως, οι Ρώσοι πολίτες εντυπωσιάστηκαν από τον επαγγελματισμό των δυτικών



σωστικών συνεργείων καθώς και από τον εξοπλισμό τους, όπως οι τηλεχειριζόμενες



κάμερες. Ιδιαίτερη εντύπωση έκαναν οι εικόνες που μεταδόθηκαν στη ρωσική τηλεόραση από τα συνεργεία που βρίσκονταν πάνω στα δύο νορβηγικά πλοία και τα οποία κατασκεύαζαν επί τόπου τα εργαλεία που ζητούσαν οι δύτες, προκειμένου να



ανοίξουν τη θυρίδα διαφυγής του ρωσικού υποβρυχίου.<p>
 (Ασ. Πρες, Γαλλ. Πρακτορείο) <p>

<b>Αναπνέοντας οξυγόνο και ήλιον
 σε βάθος 150 μέτρων <p></b>
 «Ανθρωποι-ψάρια» χαρακτηρίζονται οι Βρετανοί και Νορβηγοί δύτες, που εξέτασαν χθες το πρωί το βυθισμένο υποβρύχιο Κουρσκ. Οι περισσότεροι από αυτούς είναι πρώην στρατιωτικοί που εργάζονται ως δύτες μεγάλου βάθους για λογαριασμό της πετρελαϊκής βιομηχανίας.<p>
 Οι τέσσερις Νορβηγοί και οκτώ Βρετανοί κατάφεραν, βοηθούμενοι βέβαια από σχετικά ευνοϊκές μετεωρολογικές συνθήκες, να κάνουν αυτό στο οποίο οι Ρώσοι είχαν προηγουμένως αποτύχει, αν και όπως φαίνεται έφτασαν πολύ αργά.<p>
 «Πέρα από την ψυχολογική πλευρά, η συγκεκριμένη αποστολή δεν διαφέρει από τη συνηθισμένη εργασία των δυτών μας», λέει ο Λέιφ Ασπεν, διευθυντής μάρκετινγκ της νορβηγικής εταιρείας Στολτ Οφσορ, στην οποία κατέφυγαν οι αρχές του Οσλο όταν η Μόσχα ζήτησε βοήθεια. Το να δουλεύεις στο ναυάγιο ενός πλοίου ή ενός πυρηνικού υποβρυχίου είναι σχεδόν το ίδιο, επιβεβαιώνει. Οι δύτες πραγματοποιούν καθημερινά ανάλογες επιχειρήσεις σε βάθη που μπορούν να φτάνουν
και τα 300 μέτρα. Προτού καταδυθούν, οι δύτες μπαίνουν σε θάλαμο συμπίεσης για
να προσαρμοστούν στις πιέσεις του βυθού. Επιστρέφοντας περνούν αντιστοίχως από
έναν θάλαμο αποσυμπίεσης. Κάθε 25 μέτρα κατάδυσης αντιστοιχούν σε μία επιπλέον
μέρα παραμονής στο θάλαμο αποσυμπίεσης, πράγμα που σημαίνει ότι οι δύτες του «Κουρσκ» δεν θα βγουν στην επιφάνεια πριν από την Παρασκευή.<p>
 Για λόγους που σχετίζονται με την καταπόνηση του οργανισμού, οι άνθρωποι-ψάρια
δεν εργάζονται κάτω από το νερό για πάνω από δύο μήνες το χρόνο. Σταθεροποιημένοι στο σημείο που πρέπει να δουλέψουν χάρη σε έναν καταδυτικό κώδωνα, που βρίσκεται επίσης υπό πίεση, μπορούν να παραμείνουν για περισσότερες από οκτώ ώρες σε βάθος 150 μέτρων, αναπνέοντας ένας μίγμα οξυγόνου και ηλίου. «Για να κάνεις αυτό το επάγγελμα πρέπει να αγαπάς τις προκλήσεις», λέει ο Ασπεν. Για τους δύτες της συγκεκριμένης αποστολής, το «Κουρσκ» ήταν αναμφισβήτητα μια από τις μεγαλύτερες προκλήσεις της καριέρας τους.<p>
 (Γαλλικό) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
