<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Eλληνες εφοπλιστές την εξέφρασαν προχθές με επιστολή τους προς τη Διαρκή Επιτροπή Οικονομικών Υποθέσεων της Βουλής -Πρόεδρος ο βουλευτής του ΠΑΣΟΚ Κοσμάς Σφυρίου-, αλλά και προς τη Βουλή των Ελλήνων.
<p>
Tου <b>ΘANΟY ΛAMΠPΟΠΟYΛΟY<p>

Α</b>ντίθετοι με τους περισσότερους όρους του νομοσχεδίου για την εισαγωγή της ποντοπόρου ναυτιλίας στο Χρηματιστήριο είναι η Ενωση Ελλήνων Εφοπλιστών (EEE),

τα μέλη της οποίας «κουμαντάρουν» έναν σημαντικότατο στόλο με εμπορικά πλοία άνω των 3.000 κόρων ολικής χωρητικότητας, τα οποία με ελληνικά επί το πλείστον

πληρώματα ταξιδεύουν ανά τους ωκεανούς.<p>
 Την αντίθεσή τους, αλλά και τη δυσαρέσκειά τους για το νομοσχέδιο του ΥΠΕΘΟ οι

Eλληνες εφοπλιστές την εξέφρασαν προχθές με επιστολή τους προς τη Διαρκή Επιτροπή Οικονομικών Υποθέσεων της Βουλής -Πρόεδρος ο βουλευτής του ΠΑΣΟΚ Κοσμάς Σφυρίου-, αλλά και προς τη Βουλή των Ελλήνων.<p>
 Η επιστολή της Ενωσης Ελλήνων Εφοπλιστών αναφέρει χαρακτηριστικά τα εξής: «Το νομοσχέδιο, το οποίο εμείς δεν λάβαμε ακόμα, δεν μπορεί στην παρούσα μορφή του

να γίνει αποδεκτό από τα μέλη της Ενωσής μας. Είναι επίσης χρήσιμο να τονίσουμε ότι το νομοσχέδιο, το πληροφορηθήκαμε ως άμεσα ενδιαφερόμενοι από τον ημερήσιο Τύπο και ως εκ τούτου δεν είχαμε τη δυνατότητα να το μελετήσουμε».<p>
 Ομως στη συνέχεια η επιστολή της ΕΕΕ κάνει γνωστές τις διαφωνίες της σε ορισμένα άρθρα του νομοσχεδίου του ΥΠΕΘΟ, για τα οποία μάλιστα αντιπροτείνει τα δικά της σχόλια και προτάσεις που είναι οι κάτωθι: <p>

- Το μετοχικό κεφάλαιο της Εταιρείας Επενδύσεων Ποντοπόρου Ναυτιλίας -ΕΕΠΝ- να καθορισθεί σε 8 δισ., αντί 10 δισ. του νομοσχεδίου, διότι το ποσόν αυτό ανταποκρίνεται σε μία ελληνική ναυτιλιακή εταιρεία, είναι δε το διπλάσιο από το ποσό του κεφαλαίου που απαιτείται για την εισαγωγή άλλων εταιρειών.<p>

- Η υιοθέτηση ονομαστικοποίησης των μετοχών είναι αντίθετοι με το νόημα του νόμου 2328/95 και απαιτεί το μέτρο αυτό για ειδικούς τύπους εταιρειών, στους οποίους δεν συμπεριλαμβάνονται οι ναυτιλιακές εταιρείες. Το νομοσχέδιο εισαγωγής αναφέρει την ονομαστικοποίηση των μετοχών ΕΕΠΝ και θυγατρικών.<p>

- Τα πλοία να είναι 5 και όχι 6, που αναφέρει το νομοσχέδιο, διότι αυτή είναι

η ορθή αναλογία σε μια τυπική ναυτιλιακή εταιρεία μεταξύ κεφαλαίου και πλοίων,

ενώ για τα 2/3 των πλοίων δηλαδή των 6 πλοίων να φέρουν ελληνική σημαία, οι εφοπλιστές το θεωρούν υπερβολικό, ενώ επισημαίνουν ότι εισάγεται προστατευτισμός για την ελληνική σημαία που είναι αντίθετος με την κοινοτική νομοθεσία.<p>

- Ο περιορισμός που προβλέπεται από το νομοσχέδιο για το άθροισμα των μετοχών

των θυγατρικών εταιρειών δεν μπορεί να υπερβαίνει το 10% του ενεργητικού της, αναφέρει το νομοσχέδιο, ενώ οι εφοπλιστές το θεωρούν εμπόδιο στην ανάπτυξη και

στην επιχειρηματική δραστηριότητα της εταιρείας, ενώ για τον αποκλεισμό ανάθεσης της διαχειρίσεως πλοίων από μη ελληνική εταιρεία, η ΕΕΕ προτείνει να μπορούν και ξένες εταιρείες, με την προϋπόθεση να λειτουργούν σύμφωνα με τις διεθνείς συμβάσεις και να είναι εγκατεστημένες στην Ελλάδα.<p>
 Τέλος, οι Eλληνες εφοπλιστές ζητούν το πέμπτο μέλος της Επιτροπής Κεφαλαιαγοράς να εκλέγεται από 3 υποψήφιους που θα προτείνει η Ενωση Ελλήνων Εφοπλιστών.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
