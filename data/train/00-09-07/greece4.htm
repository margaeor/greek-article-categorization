<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Του<b> ΓΙΩΡΓΟΥ ΚΙΟΥΣΗ<p>
 «Η</b>
 σεισμική δραστηριότητα στην Τουρκία μεταναστεύει προς τα ανατολικά. Περιμένουμε μεγάλο σεισμό, αλλά δεν ξέρουμε πότε θα γίνει. Δεν μπορεί να γίνει
πρόβλεψη. Ελλάδα και Τουρκία έχουν καταστροφικά σεισμολογικά ρήγματα, αλλά στη
χώρα σας τα μήκη τους είναι μικρότερα από την Τουρκία. Επειτα εσείς βρέχεστε και από θάλασσα. Ο κίνδυνος για σας είναι μικρότερος».<p>
 Τη δική του εκτίμηση για τη σεισμική δραστηριότητα των δύο γειτονικών χωρών έδωσε ο Τunca yTa ymaz, καθηγητής του Τεχνικού Ινστιτούτου Κωνσταντινούπολης, στη χθεσινοβραδινή εκδήλωση-συζήτηση που έγινε στη Στοά του Βιβλίου, την οποία
διοργάνωσε το Γεωδυναμικό Ινστιτούτο του Αστεροσκοπείου Αθηνών, ένα χρόνο μετά
τους καταστροφικούς σεισμούς στην Ελλάδα και την Τουρκία.<p>
 Ο Τούρκος καθηγητής είπε ακόμη ότι το κομμάτι του ρήγματος της Νικομήδειας που
φτάνει μέχρι τον κόλπο Σάρος της Σαμοθράκης, «ίσως δώσει τα επόμενα είκοσι χρόνια σεισμό». «Υπάρχουν σεισμικά κενά όχι μόνο στη Θάλασσα του Μαρμαρά, αλλά
και στο Αιγαίο. Ενα από αυτά στο βορειοανατολικό Αιγαίο, που είναι επέκταση του ρήγματος της θάλασσας του Μαρμαρά, έχει από το 1912 να δώσει σεισμό. Ανάμεσα στις δυο περιοχές της Τουρκίας που έδωσαν πέρυσι σειμούς 7, 4 και 7, 5 ρίχτερ, τον Αύγουστο και το Νοέμβριο, υπάρχει τμήμα ρήγματος 75 χιλιομέτρων που δεν έχει διαρρηχθεί. Αυτό που μπορούμε να πούμε με βεβαιότητα είναι ότι αναμένουμε στο μέλλον μεγάλο σεισμό στη θάλασσα του Μαρμαρά».<p>
 «Οσο περισσότερο πολύπλοκη τεχνολογικά είναι η κοινωνία μας, τόσο περισσότερο αυξάνει ο κίνδυνος και τα καταστροφικά αποτελέσματα των σεισμών και γενικά των
φυσικών και τεχνολογικών καταστροφών. Ετσι, οι κίνδυνοι από αυτό καθαυτό το σεισμικό γεγονός, αν και είναι μεγάλοι, οι δευτερογενείς συνέπειες εξαιτίας τους, δηλαδή τα τεχνολογικά ατυχήματα, συνεχώς αυξάνουν. Το επίπεδο οργάνωσης μιας κοινωνίας (υψηλό ή χαμηλό) εκτιμάται από το βαθμό αντιμετώπισης μιας καταστροφής».<p>
 Σ' αυτό το συμπέρασμα κατέληξε ο Σπύρος Παυλίδης, καθηγητής Γεωλογίας στο Πανεπιστήμιο Θεσσαλονίκης, ο οποίος, συγκρίνοντας τους σεισμούς στη Νικομήδεια
και την Αθήνα, είπε: <p>
 «Συνέβησαν και οι δύο σε αστικές περιοχές και κοντά σε μεγάλα αστικά κέντρα, με ζωτικής σημασίας κατασκευές και οικονομικές δραστηριότητες.<p>
 Η ανάπτυξη των πολεοδομικών συγκροτημάτων τις τελευταίες δεκαετίες καθ' ύψος και οριζόντια και κυρίως η ανάπτυξη βιομηχανικών μονάδων, μεγάλων τεχνικών έργων που συνδέονται με αυτά (διυλιστήρια, αγωγοί φυσικού αερίου, γέφυρες, πολυώροφα κτίρια) αυξάνουν την τρωτότητα των κοινωνιών. Τα μικρά ρήγματα πλησίον των αστικών περιοχών σήμερα απέκτησαν μια ξεχωριστή σημασία, γιατί σε περίπτωση ενεργοποίησής τους ακόμη και οι μικροί σεισμοί που δίνουν γίνονται ιδιαίτερα επικίνδυνοι (Καλαμάτα 1986, Αθήνα 1999). Σ' αυτές τις περιπτώσεις οι
τοπικές (γεωλογικές) συνθήκες κοντά στο ρήγμα είναι ιδιαίτερα σημαντικές».<p>
 Ο διευθυντής του Γεωδυναμικού Ινστιτούτου του Αστεροσκοπείου Αθηνών, Γιώργος Σταυρακάκης, παρουσίασε τα αποτελέσματα της μετασεισμικής ακολουθίας από τα δεδομένα των δύο φορητών σεισμολογικών δικτύων που εγκατέστησε το Αστεροσκοπείο. «Το ρήγμα είχε διαστάσεις μήκους 15 χιλιομέτρων και πλάτους 8-10 χιλιομέτρων. Η πλειονότητα των μετασεισμών ήταν σε βάθος 5-10 χιλιόμετρα.
Οι επιταχύνσεις που καταγράψαμε ήταν υψηλές και ευτυχώς κανένας μετασεισμός δεν έδωσε ισχυρή επιτάχυνση, ενώ όλες οι βλάβες προήλθαν από τον κύριο σεισμό,
σε αντίθεση με άλλες περιπτώσεις, όπως στις Αλκυονίδες και την Καλαμάτα, όπου οι κύριοι μετασεισμοί ήταν πολύ ισχυροί και είχαν προσθετικές ιδιότητες στις βλάβες. Οσο για το μηχανισμό γένεσης, υπήρξε έντονη μεταβολή, γι' αυτό και έγινε εντονότερα αισθητός σε διάφορες περιοχές, στα βόρεια, στα δυτικά και στο
κέντρο».<p>
 Για τις προγνωστικές πληροφορίες και ειδικά πριν από το σεισμό της Αθήνας μίλησε ο Γεράσιμος Παπαδόπουλος, πρόεδρος της Διεθνούς Ενωσης για τις Φυσικές Καταστροφές, NHS, κύριος Ερευνητής Σεισμολογίας στο Γεωδυναμικό Ινστιτούτο του
Εθνικού Αστεροσκοπείου Αθηνών.<p>
 «Eξετάζοντας τη σεισμική δράση σε ακτίνα 30 χιλιόμ. γύρω από το επίκεντρο του σεισμού της Αθήνας, παρατηρούμε ότι στις 18 Αυγούστου ξεκίνησε μικροσεισμική δράση, η οποία κλιμακώθηκε μέχρι τη γένεση του κύριου σεισμού των 5, 9 R 21 μέρες μετά. Αυτή η προσεισμική δράση έχει όλα τα χαρακτηριστικά των προσεισμικών ακολουθιών του Κορινθιακού. Ο μεγαλύτερος προσεισμός έγινε 18 λεπτά πριν από τον κύριο. Το γεγονός ότι δεν υπήρξαν προσεισμοί στην περιοχή της Αθήνας πριν από το σεισμό της Τουρκίας της 17-8-99 αποτελεί ενισχυτικό της
άποψης ότι ο σεισμός της Αθήνας διεγέρθηκε από το σεισμό της Τουρκίας».<p>
 Οπως τόνισαν οι ομιλητές, η παγκόσμια και ελληνική εμπειρία και η εξειδικευμένη επιστημονική γνώση των τελευταίων χρόνων τους επιτρέπει να χαρτογραφούν τα ενεργά ρήγματα και να εκτιμούν ποσοτικά τη δυναμικότητά τους και το ρόλο τους στη σεισμική δράση, ώστε σε συνδυασμό με τις εδαφικές συνθήκες θεμελίωσης να παίρνονται σοβαρά υπόψη στον καθορισμό μιας πιθανής σεισμικής διέγερσης και κατ' επέκταση στην αντισεισμική προστασία των κατασκευών. Aλλωστε, αυτό προβλέπεται από τον ισχύοντα αντισεισμικό κανονισμό της χώρας για περιπτώσεις μεγάλων τεχνικών έργων. «Σε περιπτώσεις στις οποίες συντρέχουν ειδικοί λόγοι δόμησης στην άμεση γειτονία σεισμοτεκτονικών ρηγμάτων
που θεωρούνται σεισμικά ενεργά, η δόμηση επιτρέπεται μόνον ύστερα από ειδική σεισμική-γεωλογική-γεωτεχνική-στατική μελέτη».<p>
 Γιατί δεν έγινε αυτό στην περίπτωση της Αθήνας; Οι λόγοι όπως είπαν είναι αρκετοί: H έλλειψη σεισμοϊστορικών στοιχείων για καταστροφές στην πόλη και ο μύθος της ασφαλούς Αθήνας, η αδυναμία της πολιτείας να αφομοιώσει γρήγορα την καινούργια επιστημονική γνώση και κυρίως να την εφαρμόσει, ο αποπροσανατολισμός στη χώρα μας της έρευνας για τη λύση του σεισμικού προβλήματος, στην αμφισβητούμενη και πρακτικά ανεφάρμοστη «πρόγνωση», στις λανθασμένες προτεραιότητες για τη χαρτογράφηση των ενεργών ρηγμάτων στη χώρα μας μακριά από μεγάλα πολεοδομικά συγκροτήματα, ακατάλληλοι κλίμακες νεοτεκτονικής χαρτογράφησης κ.ά. Αποτέλεσμα όλων αυτών των παραγόντων ήταν να έχουμε ελλιπείς ειδικές γνώσεις για τη γεωλογία της ευρύτερης περιοχής του λεκανοπεδίου».<p>
 Μίλησαν ακόμη ο Γιάννης Γκαζέτας, καθηγητής ΕΜΠ και ο Γ. Μπουκοβάλας, αν. καθηγητής του ΕΜΠ.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
