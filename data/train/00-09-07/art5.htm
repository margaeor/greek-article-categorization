<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ο</b>
 αρχαίος ποταμός Ηριδανός θα συνεχίσει να κυλά ήρεμα και μέσα στο Σταθμό του Μετρό στο Μοναστηράκι. Θα είναι ουσιαστικά το μοναδικό αρχαίο εύρημα που θα έχει επιβιώσει στη θέση του μετά τη σύγκρουσή του με το τρένο. Κι αυτό γιατί βρέθηκε τελικά λύση από την Αττικό Μετρό, έτσι ώστε ο Ηριδανός όχι μόνο να μην

διαλυθεί -είναι εγκιβωτισμένος σε πλινθόκτιστη στοά των Ρωμαϊκών Xρόνων σ' εκείνο το σημείο- αλλά να καθαριστεί και να μείνει ορατός στο κοινό. Μπορεί αυτό να κοστίσει εφτά μηνών καθυστέρηση παράδοσης του έργου (ήταν να δοθεί στην κυκλοφορία αρχές του 2002) και 1 δισ. επιπλέον, αλλά ο Ηριδανός θα υπάρχει.<p>
 Στην απόφαση αλλαγής των αρχικών σχεδίων του κατέληξε το Μετρό, μετά την ανυποχώρητη στάση που έδειξε η Aρχαιολογική Yπηρεσία στην τελευταία συνεδρίαση

του Κεντρικού Αρχαιολογικού Συμβουλίου (τον Αύγουστο) προκειμένου να σωθεί το αρχαίο ποτάμι που τρέχει αιώνες τώρα κάτω από την πόλη χωρίς να ενοχλεί τις σύγχρονες δραστηριότητες των Αθηναίων.<p>
 Θυμίζουμε πως ο Ηριδανός πηγάζει από τις πλαγιές του Λυκαβηττού, διατρέχει το σημερινό κέντρο της Αθήνας (βρέθηκε η κοίτη του στο Σύνταγμα) και είναι ορατός

στον Κεραμεικό όπου φαίνεται να κυλά ανάμεσα σε καλαμιές και βρύα, ενώ εντός του κατοικούν βατραχάκια, χελώνες, έντομα και ερπετά. Στην πλατεία Μοναστηρακίου πρέπει να φανταστούμε τη ροή του που ήταν από την αρχαιότητα υπόγεια να κατεβαίνει από την οδό Μητροπόλεως και να μπαίνει στην Ηφαίστου. Το

τμήμα που έχει βρεθεί έχει μήκος 8 μ. και πλάτος 1.70 μ.<p>
 Στο ίδιο επίπεδο με τον ποταμό έχουν βρεθεί επίσης δωμάτια ρωμαϊκών σπιτιών, κάποια μάλιστα τοιχογραφημένα. Οι τοιχογραφίες έχουν αποσπασθεί εδώ και περίπου τρία χρόνια όταν ολοκληρώθηκε η ανασκαφή, καθώς η αρχική απόφαση προέβλεπε διάλυσή τους. Τα σπίτια αυτά τώρα διατηρούνται μαζί με τον ποταμό, οπότε ίσως να επιστρέψουν στα κτίρια οι τοιχογραφίες.<p>
 Η παρουσίαση των καινούργιων σχεδίων του Μετρό με την παράκαμψη των αρχαιοτήτων έγινε προχθές στα μέλη του ΚΑΣ από τον ίδιο τον πρόεδρο του Δ.Σ. της Αττικό Μετρό Λ. Κίκηρα μέσα σε ένα αναπάντεχο κλίμα συμπάθειας και «αγάπης». Ο κ. Κίκηρας εξήγησε, πως για να εξασφαλισθεί στο Σταθμό Μοναστηρακίου (γραμμή 3) η πρόσβαση του κοινού από δύο εισόδους (Αρεως και Αθηνάς) αλλά και από τη γραμμή του ΗΣΑΠ, η αρχική μελέτη προέβλεπε ένα κεκλιμένο σκέλος που έπεφτε πάνω στις αρχαιότητες. Τώρα, ανασχεδιάζουν την είσοδο της οδού Αρεως, βαθαίνουν το χώρο κάτω από την προβλεπόμενη επέκταση του κεντρικού κτιρίου του ΗΣΑΠ, ώστε να επιτυγχάνεται «κατακόρυφη» κυκλοφορία των επιβατών μέσα στα όρια του περιγράμματος του κτιρίου και κατασκευάζουν έναν οριζόντιο διάδρομο κάτω από τις αρχαιότητες.<p>
 Εκείνο το σημείο (έκτασης 140 τ.μ.) όμως είναι αρχαιολογικά αδιερεύνητο και πρέπει να γίνει ανασκαφή, η οποία όμως θα πρέπει να έχει ολοκληρωθεί εντός 3 μηνών. Το Μετρό αναλαμβάνει τον καθαρισμό του Ηριδανού από τσιμέντα και ιζήματα (το ποτάμι τσιμεντώθηκε κατά λάθος όταν γίνονταν οι πάσσαλοι του Μετρό) όπως και την υποχρέωση να ερευνήσει τη δυνατότητα ανάδειξης και όχι επίχωσης των αρχαίων. <p>
 «Θα κάνουμε ό,τι είναι δυνατόν σε επίπεδο μελετών και κόστους για να μείνουν ορατά τα αρχαία», είπε ο κ. Κίκηρας αφήνοντας μόνο ένα ερωτηματικό στο αν αντέχουν οι πάσσαλοι (διαμέτρου 0, 80 μ. ο καθένας) να σηκώσουν τα φορτία της υπερκείμενης πλάκας μετά την αφαίρεση των χωμάτων για να φανούν οι αρχαιότητες.<p>
 Ο κ. Κίκηρας ανακοίνωσε επίσης στο ΚΑΣ ότι στο Σταθμό Ακρόπολης θα εκτεθούν αντίγραφα από τη Ζωφόρο του Παρθενώνα και στο Σταθμό Δάφνης μια Στρωματογραφία, όπως του Συντάγματος και μερικές αρχαιότητες.<p>
 Από αρχαιολογικής πλευράς κλείνει κι άλλο ένα σκάμμα του Μετρό. Αφορά το φρέαρ

 (220 τ.μ.) στη συμβολή των οδών Ερμού και Αρίωνος. Βρέθηκαν 53 τοίχοι και 4 θεμέλια σπιτιών, όλα σε κακή κατάσταση, γι' αυτό αποφασίστηκε να διαλυθούν. Η έρευνα απέδωσε όμως καλής ποιότητας κεραμική, όπως είπε η ανασκαφέας Ολγα Ζαχαριάδου. <p>
 <b>Ν. ΚΟΝΤΡΑΡΟΥ-ΡΑΣΣΙΑ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
