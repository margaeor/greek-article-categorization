<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Μετά τον Χριστό, τις αμαρτίες του κόσμου σηκώνει η τηλεόραση. Ή τουλάχιστον αυτό ισχυρίζονται οι ειδικοί, κάθε φορά που θέλουν να εξηγήσουν τις αυτοκτονικές τάσεις, τις επιθετικές συμπεριφορές, ακόμη και την ανορέξια νερβόζα των εφήβων. Σε μια προσπάθεια να προστατέψει τους ανηλίκους από το κακό κουτί, το Εθνικό Ραδιοτηλεοπτικό Συμβούλιο έβαλε πριν από λίγο καιρό στη ζωή μας τους κύκλους με τα χρώματα, τη σήμανση δηλαδή των τηλεοπτικών εκπομπών.<p> Ετσι, τα κανάλια αναλαμβάνουν τις ευθύνες τους έναντι του κοινού τους, αξιολογώντας τα ίδια το περιεχόμενο του προγράμματος που εκπέμπουν, χαρακτηρίζοντάς το κατάλληλο, ακατάλληλο ή χρήζον τη γονική συναίνεση. Οι γονείς αναλαμβάνουν τις δικές τους ευθύνες για το τι θα παρακολουθήσουν τα βλαστάρια τους. Κι οι πιτσιρικάδες βλέπουν τις ερωτικές ταινίες με την πρόσθετη χαρά που δίνει ο χαρακτηρισμός «ακατάλληλο».<p> Εμείς απευθυνθήκαμε σε ένα δημόσιο κι ένα ιδιωτικό κανάλι, αναζητώντας τις λεπτομέρειες της διαδικασίας και τις πρώτες εκτιμήσεις επί της ουσίας. Για τη ΝΕΤ, μας μίλησε η υπεύθυνη προγράμματος, κ. Τσιλίκουνα, και για τον Αντέννα η διευθύντρια προγράμματος, Aλκηστις Μαραγκουδάκη, κι ο υπεύθυνος ξένου προγράμματος, Δημήτρης Κολιοδήμος.<p> - Αυτοί (που) αποφασίζουν. Είναι μια 5μελής επιτροπή. Συμμετέχει κοινωνιολόγος και ψυχολόγος. Συνεδριάζει κάθε 15 μέρες για να αξιολογήσει το πρόγραμμα, το οποίο προηγουμένως κάθε μέλος έχει δει στο βίντεο σπίτι του. Τους επιστήμονες που θα συμμετάσχουν στην επιτροπή διαλέγει το κάθε κανάλι μόνο του. Στην απλή ερώτηση αν το κανάλι επιλέγει πρόσωπα που είναι πιο κοντά στη φιλοσοφία του (ώστε να γίνουν πιο εύκολα τα πράγματα), οι απαντήσεις ήταν κατηγορηματικές. «Στη ΝΕΤ έτσι κι αλλιώς δουλεύουμε όλοι σαν οικογένεια κι είναι τιμή μας να συνεργαζόμαστε με επιστήμονες κοινωνικά καταξιωμένους». Οσο για τον Αντέννα «αυτό θα ήταν κουτό. Με το που θα έβγαινε η ταινία στον αέρα, θα φαινόταν πόσο μεροληπτικοί είμαστε».<p> - Κριτήρια αξιολόγησης. Τα κριτήρια είναι πολύ διαφορετικά για τη δημόσια και την ιδιωτική τηλεόραση, τουλάχιστον έτσι όπως τα περιέγραψαν οι εκπρόσωποι των δύο καναλιών. Για τον Αντέννα «δεν κρίνεται η καλλιτεχνική αξία. Κρίνεται το θέμα και το οπτικό περιεχόμενο. Οχι μόνο το πόση βία παρουσιάζεται, αλλά και πόσο ενοχλητική μπορεί να είναι ακόμα κι η λίγη βία, που μπορεί να περιέχει». Για τη ΝΕΤ «υπάρχει ένας συγκερασμός κριτηρίων. Απευθυνόμαστε σε όλον τον κόσμο, αλλά και σε... τηλεοπτικές μειονότητες, σε κόσμο π.χ. που βλέπει όπερα. Επομένως, τα κριτήριά μας είναι και ποιοτικά, αισθητικά ή ηθικά».<p> - Αντικειμενικότητα. Τα μέλη των επιτροπών αξιολογούν το πρόγραμμα βάσει της άποψής τους. Αν υπάρξουν ριζικές διαφωνίες, ψηφίζουν ή χαρακτηρίζουν το πρόγραμμα με τον πιο αυστηρό από τους προτεινόμενους χαρακτηρισμούς. Αποκλίσεις στην αξιολόγηση ανάμεσα στα κανάλια μπορεί να υπάρξουν, αλλά κι αυτές δεν είναι τεράστιες. Μπορεί δηλαδή μια επιτροπή να χαρακτηρίσει μια ταινία κατάλληλη για 15χρονους και κάποια άλλη να χαρακτηρίσει την ίδια ταινία κατάλληλη για 17χρονους. Σε αυτό βοηθάει κι η ευχέρεια που δίνει ο νόμος στα κανάλια να χρησιμοποιούν τη σήμανση των κινηματογραφικών ταινιών, που έχει ήδη γίνει από το υπουργείο Πολιτισμού.<p> Η καυτή πατάτα είναι συνήθως οι ξένες ταινίες που δεν έχουν παιχτεί στο σινεμά. Στον Αντέννα ορισμένες φορές μπορεί και να κοπούν άσεμνες σκηνές, ενώ στη ΝΕΤ, «αν ο ερωτισμός εξυπηρετεί το μύθο και την πλοκή», η ταινία γλιτώνει το μαχαίρι.<p> - Σήμανση και θεαματικότητα. Για τον Αντέννα υπάρχουν δύο τρόποι επίδρασης. «Αν χαρακτηρίσουμε κάτι ακατάλληλο, κινούμε το ενδιαφέρον του ανηλίκου να το δει. Από αυτήν την άποψη, μπορεί η σήμανση να έχει θετική επίδραση στην τηλεθέαση. Από την άλλη, ο νόμος βάζει χρονικούς περιορισμούς. Μια ταινία κατάλληλη για ανήλικους κάτω των 15 ετών, προβάλλεται μετά τις 10.30 μ.μ. Εκείνη την ώρα η γενική τηλεθέαση, άρα και τα έσοδά μας είναι μειωμένα. Γι' αυτό ο Αντέννα κράτησε κάποιες ταινίες που θα πρόβαλλε τον Ιούνιο για τη νέα σεζόν». «Στη ΝΕΤ δεν έχουμε πρόβλημα εμπορικότητας. Ως δημόσια τηλεόραση οφείλουμε να προστατεύουμε την τηλεοπτική βιοποικιλότητα και να παίζουμε έναν παιδευτικό, πολιτιστικό και πολιτισμικό ρόλο».<p> - Αντιδράσεις. Οι τηλεθεατές του Αντέννα δεν έκαναν ιδιαίτερες παρατηρήσεις για τη σήμανση των προγραμμάτων. «Το μόνο που μας είπαν είναι ότι τα σήματα είναι πολλά και δεν μπορούν να τα διακρίνουν και να καταλάβουν τη σημασία τους». Οι θεατές της ΝΕΤ «έχουν αντιδράσει θετικά. Μας τηλεφωνούν για να ρωτήσουν γιατί δώσαμε αυτόν το χαρακτηρισμό σε μια ταινία».<p> - Οι κρίνοντες κρίνονται. Το Σεπτέμβριο ολοκληρώνεται η φάση πιλοτικής εφαρμογής του προγράμματος σήμανσης κι αξιολόγησης των προγραμμάτων. Τότε, το Ραδιοτηλεοπτικό Συμβούλιο θα καλέσει τις επιτροπές να υποβάλουν τις προτάσεις τους και θα κρίνει τις αποφάσεις τους.<p> Ανάλογα προγράμματα έχουν στο παρελθόν εφαρμοστεί και στο εξωτερικό, κυρίως στην Αμερική. Εκεί στις επιτροπές αξιολόγησης συμμετέχουν και πολίτες. Η εμπειρία απέδειξε ότι δεν μπόρεσαν να προστατέψουν τους ανηλίκους. Είναι αυτονόητο ότι ένα Χ μέσα σε κόκκινο κύκλο δεν αποθαρρύνει κανέναν να δει πορνό ή βία. Αυτό που έχει ενδιαφέρον να συγκρατήσουμε από την αμερικανική εμπειρία είναι ότι όσο η νομοθεσία προσαρμοζόταν στις ανάγκες της ελεύθερης αγοράς, τόσο οι ρυθμίσεις κι οι απαγορεύσεις για τα κανάλια περιορίζονταν. Η πάλαι ποτέ πανίσχυρη Federal Communication Comission (το δικό τους ΕΣΡ) στα χρόνια της παγκοσμιοποίησης είναι σχεδόν διακοσμητική, αφού επί της ουσίας δεν έχει κανένα όπλο επιβολής κυρώσεων. Το ερώτημα είναι τι θα γίνει εδώ, όπου το Ραδιοτηλεοπτικό Συμβούλιο άρχισε να τρεκλίζει πριν καλά καλά σταθεί στα πόδια του.<p><b> NTINA ΔAΣKAΛΟΠΟYΛΟY<p></b>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
