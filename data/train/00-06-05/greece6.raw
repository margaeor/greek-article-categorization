σε τοπικό όσο και σε εθνικό επίπεδο, παραδέχτηκε χθες ο υφυπουργός ΠΕΧΩΔΕ Ηλίας Ευθυμιόπουλος, έπειτα από συνάντησή του με εκπροσώπους των περιβαλλοντικών οργανώσεων της Θεσσαλονίκης.
 Ο ίδιος δεν δεσμεύτηκε σε κανένα από τα θέματα που ετέθησαν, επικαλούμενος την 
ανάγκη αξιολόγησης, πριν από οποιαδήποτε δράση. Πρόσθεσε ότι υπάρχουν θέματα, τα οποία έχουν ωριμάσει και μπορεί να δρομολογηθεί άμεσα η λύση τους και με χρηματοδότηση από το Γ' ΚΠΣ, χωρίς όμως να δώσει περισσότερα στοιχεία. Υπογράμμισε ότι και τα έργα που χρηματοδοτούνται από το Γ' ΚΠΣ προκαλούν σοβαρές επιπτώσεις στο περιβάλλον και ότι ο διάλογος δεν σημαίνει αυτόματη επίλυση των προβλημάτων.
 Στη συζήτηση έγινε κυρίως ενημέρωση γύρω από τα περιβαλλοντικά προβλήματα του Nομού Θεσσαλονίκης, ενώ οι εκπρόσωποι των περιβαλλοντικών οργανώσεων έθεσαν το 
θέμα της μη εφαρμογής των αποφάσεων του Συμβουλίου της Επικρατείας, στις περιπτώσεις που δικαιώνουν τις θέσεις τους. Κάτι που ο Η. Ευθυμιόπουλος αναγνώρισε ως ένα από τα μεγαλύτερα ελλείμματα της Ελληνικής Δημοκρατίας κι έθεσε θέμα πίεσης προς την Τοπική Αυτοδιοίκηση, αλλά και κοινωνικής αποδοχής των αποφάσεων αυτών.
 Στόχος της χθεσινής συνάντησης, όπως είπε ο υφυπουργός ΠΕΧΩΔΕ, ήταν η επικοινωνία του υπουργείου και των περιβαλλοντικών οργανώσεων να αποκτήσει μόνιμο και συστηματικό χαρακτήρα και στο μέλλον να περιληφθούν και θέματα που αφορούν τόσο την τοπική κοινωνία όσο και το ΥΠΕΧΩΔΕ.
