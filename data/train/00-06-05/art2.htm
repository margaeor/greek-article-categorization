<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 05/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tης Ν.ΚΟΝΤΡΑΡΟΥ-ΡΑΣΣΙΑ <p>
 <font size=4><b>Θ</b></font>έλουμε τελικά ή δεν θέλουμε Μουσείο Σύγχρονης Τέχνης στην Αθήνα; Το ερώτημα υπαρκτό και ρεαλιστικό για όλους όσοι παρακολουθούν εδώ και περίπου τρία χρόνια τα οράματα και τις παλινωδίες της πολιτικής ηγεσίας σ' αυτό το σχέδιο. Ουδείς αρνείται την αναγκαιότητα ύπαρξής του σε μια πόλη που θέλει να συμμετάσχει ισότιμα με τις άλλες ευρωπαϊκές στο σύγχρονο πολιτιστικό γίγνεσθαι. Αλλά κάθε τόσο αναζητείται χώρος να το στεγάσει.<p>
 Μοιάζει με ένα όνειρο υπό περιπλάνηση. Ξεκίνησε από το πρώην εργοστάσιο Τσαούσογλου, πέρασε από το κτίριο Πορταλάκη στην Καλλιθέα, σκάλωσε προσωρινά στου Φιξ, με προοπτική τη μόνιμη εγκατάσταση στο Φαληρικό Δέλτα και μόλις προχθές ο υπουργός Πολιτισμού Θ. Πάγκαλος απέκλεισε κι αυτό το σχέδιο (περί Φαληρικού Δέλτα) αφήνοντας να εννοηθεί πως μπορεί να εξετάσει κι άλλη λύση, ενώ ως μόνη ρεαλιστική αυτή τη στιγμή προβάλλει αυτή του κτιρίου Φιξ (10.000 τ.μ.) όπου έχει προσωρινά εγκατασταθεί η διευθύντρια του Μουσείου Αννα Καφέτση, ένας άνθρωπος συγκροτημένος, με επιστημονικές περγαμηνές και εμπειρία 

στην οργάνωση εκθέσεων διεθνούς επιπέδου στην Εθνική Πινακοθήκη, όπως ήταν η παρουσίαση της Ρωσικής Πρωτοπορίας επί τη βάσει της Συλλογής Κωστάκη. <p>
 Σ'αυτό τον χώρο (στου Φιξ) τη συναντήσαμε και τη ρωτήσαμε πώς αισθάνεται ως διευθύντρια ενός μουσείου, που δεν έχει ούτε στέγη, ούτε συλλογές, ούτε υπαλλήλους, δυο-τρία μόνο γραφεία, τα οποία ενδεχομένως να αποδειχθούν προσωρινά. <p>
 «Δεν είναι έτσι ακριβώς. Το μουσείο διαθέτει 1.400 τ.μ., από τα οποία τα 1.200 

έχουν ήδη διαμορφωθεί ως εκθεσιακός χώρος, όχι ασφαλώς ιδεώδης, αλλά επί του παρόντος επαρκής, αν ληφθεί υπόψη η ανυπαρξία εκθεσιακών χώρων στην Αθήνα. Επρεπε κάποτε να γίνει μία αρχή για ένα μουσείο σύγχρονης τέχνης, που το περίμενε δεκαετίες ο εικαστικός κόσμος. Ας μην ξεχνάμε ότι πολλά από τα μεγαλύτερα μουσεία του κόσμου ξεκίνησαν από ένα διαμέρισμα, ένα διευθυντή και ένα διοικητικό συμβούλιο. Η περίπτωση του ΜΟΜΑ της Νέας Υόρκης είναι ενδεικτική στα τέλη της δεκαετίας του '20. Αλλά και η Εθνική Πινακοθήκη ήταν άστεγη πάνω από αιώνα. Αυτό δεν εμπόδισε τους διευθυντές της και κυρίως τον αείμνηστο Μαρίνο Καλλιγά, να μαζεύει κομμάτι κομμμάτι και να συγκροτεί συλλογές».<p>
<b> Mαθημένη  στα δύσκολα</b><p>
 - Τότε, θα πρέπει να οπλιστείτε με υπομονή.<p>
 «Είμαι μαθημένη στα δύσκολα και πείσμα διαθέτω. Πώς νομίζετε πως έγιναν οι μεγάλες εκθέσεις στην Εθνική Πινακοθήκη, με υποδομή ευρωπαϊκού μουσείου; Το στοίχημά μου είναι, μέσα σ' αυτή την τετραετία να στηθεί μια επαρκής μουσειακή 

υποδομή. Μόνο με σωστά οργανωμένα μουσεία που θα παράγουν σοβαρό έργο μπορούμε 

να σχεδιάσουμε την προβολή των Ελλήνων καλλιτεχνών στο εξωτερικό. Σ' αυτή την υποδομή συμπεριλαμβάνεται και η κτιριακή, αλλά δεν είναι αποκλειστική προϋπόθεση. Κι επειδή ακούγεται συχνά το ότι "έχουμε διευθυντές χωρίς μουσεία", θα ήθελα να σας πω ότι παντού έτσι γίνεται. Οι διευθυντές ως ειδικοί 

συντάσσουν το κτιριολογικό πρόγραμμα με βάση τις μουσειολογικές ανάγκες του αντικειμένου τους και την κατά τομείς πολιτική τους σε συνεργασία με τους αρχιτέκτονες. Μήπως τα νοσοκομεία ή τα πανεπιστήμια φτιάχνονται από μη ειδικούς; ».<p>
 - Σας παρηγορεί το γεγονός ότι η στέγαση του ΕΜΣΤ ήταν ανάμεσα στα πρώτα ζητήματα του πολιτιστικού προγράμματος του κυβερνώντος κόμματος στις τελευταίες εκλογές; <p>
 «Δεν θέλει ρώτημα. Είναι φανερό ότι η Πολιτεία συνειδητοποιεί ότι δεν είναι δυνατόν να αναβληθεί επ' άπειρον η λειτουργία ενός ΕΜΣΤ. Η Αθήνα είναι ίσως η 

μόνη ευρωπαϊκή πρωτεύουσα χωρίς ανάλογο ίδρυμα. Στον εικαστικό χώρο υπήρχε έλλειμμα θεσμών, σε αντίθεση με το θέατρο και τη μουσική, που η στήριξη εκ μέρους της Πολιτείας έδωσε καρπούς τα τελευταία χρόνια. Παραμένει όμως το κενό 

των εικαστικών. Πόσες δημοτικές πινακοθήκες ανά την περιφέρεια περιμένουν την έξοδό τους από το τέλμα και τη συγκρότησή τους σε πραγματικά μουσεία; <p>
 <b>Γιατί το  κτίριο Φιξ</b><p>
 - Παραμένει ως στόχος η αγορά του κτιρίου Φιξ, για την προσωρινή στέγαση του Μουσείου, όπως είχε ανακοινωθεί προεκλογικά, γιατί ο υπουργός μας άφησε τελευταία ένα ερωτηματικό σ' αυτό το σχέδιο. <p>
 - Από πρόσφατη συνάντηση με τον υπουργό Πολιτισμού κ. Πάγκαλο γνωρίζω ότι κινείται άμεσα προς την κατεύθυνση αγοράς από την εταιρεία "Αττικό Μετρό" και διαμόρφωσής του σε 2-3 χρόνια ολόκληρου του κτιρίου για τη μόνιμη στέγαση του ΕΜΣΤ. Αλλωστε είναι ένα παλιό σχέδιό του. Προσωπικά πιστεύω ότι είναι ιδεώδης και η μόνη ρεαλιστική λύση. Την προτείνουν άλλωστε όλες οι επιτροπές του ΥΠΠΟ τα τελευταία χρόνια, ενώ συνηγορούν με αυτή τη λύση η τοποθεσία του κτιρίου κοντά στο αρχαιολογικό πάρκο, η άνετη πρόσβαση των επισκεπτών με τη λειτουργία 

του Μετρό (εγκαινιάζεται τον Σεπτέμβριο), των υπόγειων χώρων στάθμευσης και το 

πολυώροφο του κτιρίου που θα επιτρέψει τη διαμόρφωση ιδανικών εκθεσιακών χώρων. Μπορούμε επίσης να φανταστούμε τη μοναδική θέα, την Ακρόπολη, για τους θαμώνες ενός εστιατορίου, που θα μπορούσε να λειτουργεί στην ταράτσα του κτιρίου. Η ευρωπαϊκή εμπειρία στη διαμόρφωση βιομηχανικών κτιρίων σε μουσεία σύγχρονης τέχνης είναι πλουσιότατη, με πιο πρόσφατο το παράδειγμα της Tate Modern στο Λονδίνο».<p>
 - Πώς φαντάζεστε τη συγκρότησή του; Ποια η φιλοσοφία του; Ποια περίοδο θα καλύψει το μουσείο, έτσι που να το διαφοροποιεί από την Εθνική Πινακοθήκη; <p>
 «Ενα εθνικό μουσείο σύγχρονης τέχνης, που δημιουργείται στην αυγή του 21ου αι., οφείλει πρωτίστως να κοιτάζει μπροστά, παρακολουθώντας και ανιχνεύοντας το παρόν. Δεν μπορεί όμως να αγνοήσει και το πρόσφατο παρελθόν, εκείνο που συνδέεται με την εμφάνιση των ιστορικών πρωτοποριών του 2ού αι. Αν εξαιρέσει κανείς λίγες μεμονωμένες εκθέσεις, ο 20ός αι. η ιστορία της μοντέρνας τέχνης, λόγω ελλείψεως ανάλογων μουσείων παραμένει ουσιαστικά άγνωστη στην Eλλάδα. Θα πρέπει λοιπόν να δημιουργηθεί ένας κατά το δυνατόν ευρύς ορίζοντας κατανόησης για τη σύγχρονη τέχνη τόσο στο συλλεκτικό, όσο και στο εκθεσιακό πεδίο (κυρίως 

σ' αυτό). Αρα, το σύγχρονο με το ιστορικό πρέπει να συνυπάρχουν. Οπως επίσης πρέπει να συνυπάρχει το ελληνικό με το διεθνές. Διαφορετικά, κάθε απόπειρα αυτογνωσίας θα μείνει ατελής. <p>
 Οσο για την Εθνική Πινακοθήκη, από τη στιγμή που ιδρύθηκε το ΕΜΣΤ εξυπακούεται 

ότι θα πρέπει να θέσει ή να αποδεχθεί ένα όριο, όπως συμβαίνει με τα αντίστοιχα ιδρύματα παγκοσμίως. Θα μπορέσει έτσι να αναπτύξει τις ιστορικές της συλλογές, συλλεκτικά, εκθεσιακά, ερευνητικά. Το όριο αυτό ως προς τη διεθνή τέχνη είναι δεδομένο. Αφορά την εμφάνιση της μοντέρνας τέχνης και τοποθετείται στην πρώτη δεκαετία του 20ού αι. Το αντίστοιχο όριο για την ελληνική τέχνη είναι συζητήσιμο. Προσωπικά πιστεύω ότι το ΕΜΣΤ πρέπει να επικεντρωθεί στον μοντερνισμό της λεγόμενης γενιάς του '60, ως συνεπέστερο και 

ριζοσπαστικότερο».<p>
 <b>Aπό πού   οι συλλογές</b><p>
 - Από πού θα αντλήσετε τις συλλογές του; <p>
 «Οι συλλογές όλων σχεδόν των μουσείων σύγχρονης τέχνης αποκτήθηκαν και συνεχίζουν να εμπλουτίζονται πρωτίστως από δωρεές. Η Ελλάδα, λόγω έλλειψης μουσείων, έχασε ώς τώρα πολλές ευκαιρίες απορρόφησης ιδιωτικών συλλογών. Υπάρχει όμως ακόμη καιρός και θα κινηθούμε προς αυτή την κατεύθυνση. Πρέπει, βεβαίως, να γίνουν και σημαντικές αγορές έργων τέχνης. Το αντίστοιχο Κρατικό Μουσείο Σύγχρονης Τέχνης (Θεσσαλονίκης) προικοδοτήθηκε με τη συλλογή Κωστάκη. Δεν είναι αναγκαίο να γίνει ακριβώς το ίδιο. Το κράτος αντισταθμιστικά μπορεί υπό τύπον τραπεζικού δανείου να διαθέσει ανάλογα ή έστω μικρότερα κονδύλια για 

την αγορά έργων τέχνης Ελλήνων και ξένων καλλιτεχνών για τον βασικό πυρήνα του».<p>
 *Πώς βλέπετε τον δανεισμό ιδιωτικών συλλογών; <p>
 «Υπό όρους είναι καλοδεχούμενος, αλλά δεν μπορεί να υποκαταστήσει το θεμελιώδες καθήκον του μουσείου, τη συγκρότηση δηλαδή και διαχείριση σύγχρονης 

πολιτιστικής κληρονομιάς. Κύριος στόχος μας στην πολιτική συγκρότησης των συλλογών είναι η κατά το δυνατόν πληρέστερη και αντιπροσωπευτικότερη εικόνα της ιστορίας της σύγχρονης ελληνικής και διεθνούς τέχνης. Μια τέτοια πολιτική ευνοεί την πολυφωνία τάσεων και μορφών τέχνης χωρίς προκαταλήψεις, όντας συγχρόνως ανοιχτή σε κάθε δημιουργικό και γόνιμο προβληματισμό και πειραματισμό.<p>
 Τη φυσιογνωμία του το ΕΜΣΤ θα προσπαθήσει να τη φτιάξει όχι μεταφέροντας έτοιμες συνταγές προκατασκευασμένων «μουσείων», αλλά ζυγίζοντας τις ανάγκες που έρχεται καθυστερημένα έστω να καλύψει αυτός ο θεσμός. Το γεγονός ότι ξεκινάμε τώρα μπορεί να αποδειχθεί και ευτύχημα. Μας παρέχει την ευκαιρία να ωφεληθούμε από την εμπειρία των ΜΜΤ και συγχρόνως να την υπερβούμε».<p>
 *Τα 250 εκ. του φετεινού προϋπολογισμού σκοπεύετε να τα αξιοποιήσετε για αγορά 

έργων; <p>
 «Από τα 250 εκ. της κρατικής επιχορήγησης για το 2000, μόνο τα 80 μπορούν να διατεθούν για αγορές έργων τέχνης, ποσό βεβαίως ανεπαρκέστατο για ένα μουσείο που ξεκινάει χωρίς συλλογές. Με τα υπόλοιπα θα καλυφθούν λειτουργικά έξοδα, μισθοδοσία, εκθέσεις και κυρίως εξοπλισμός υποδομής».<p>
 <b>H έκθεση  Tσαρούχη</b><p>
 - Δεχθήκατε κάποια κριτική για την έκθεση Τσαρούχη, παρ' όλο που η επιτυχία της, αφού πέρασαν 30.000 άνθρωποι, ήταν μεγάλη. Ο χώρος θεωρήθηκε πρόχειρος, ανέτοιμος να υποδεχθεί μια μεγάλη έκθεση. Κάποιοι υποστήριξαν ότι βιαστήκατε να μπείτε σε ένα κτίριο ακατάλληλο για τη συγκεκριμένη έκθεση με στόχο τη μόνιμη εγκατάσταση. <p>
 «Ας ξεκαθαρίσουμε κάποια πράγματα που, αν και ολοφάνερα, επιχειρούν δολίως και 

εμπαθώς να διαστρεβλώσουν οι λίγοι εκείνοι που ενοχλούνται ή φοβούνται από την 

ίδρυση του ΕΜΣΤ. Η πρόταση προς το Αττικό Μετρό για την έκθεση Τσαρούχη στο Φιξ έγινε από το Ιδρυμα Τσαρούχη και αποφασίστηκε πριν αναλάβει τον περασμένο Ιούλιο την οργάνωσή της το ΥΠΠΟ και μου ανατεθεί η επιμέλεια. Ο διορισμός μου έγινε μόλις τον περασμένο Δεκέμβριο, οπότε όλα είχαν ήδη δρομολογηθεί. Ποτέ και από κανέναν δεν δηλώθηκε ότι πρόκειται για έκθεση του νεοσύστατου μουσείου.<p>
 Η επιλογή έργων από τη συλλογή του Ιδρύματος Τσαρούχη υπήρξε δεδομένη και δεσμευτική για την επιμελήτρια, η οποία συμβαίνει να έχει γράψει εκατοντάδες σελίδες για τον ζωγράφο, όπως όφειλαν να γνωρίζουν όσοι έχουν έστω μικρή σχέση 

με την έρευνα και τα εικαστικά της χώρας. <p>
 Ως προς την καταλληλότητα του χώρου, είναι αξιοπερίεργο ότι κάποιοι, που μέχρι 

πρότινος τάσσονταν υπέρ των εναλλακτικών και αντισυμβατικών χώρων, ξαφνικά αποκαλύπτουν το συντηρητισμό τους. Στα εγκαταλειμμένο και εναπομείναν κέλυφος της παλιάς ζυθοποιϊας διαμορφώθηκε ένας μεγάλος, καθαρός και λιτός χώρος. Παρά 

τα μικροπροβλήματα, λειτουργεί θαυμάσια εκθεσιακά. Το ότι άρχισε μια εκθεσιακή 

δραστηριότητα σ' αυτό τον χώρο μόνο ως θετικό και ελπιδοφόρο μπορεί να θεωρηθεί. Μέσα στην τρέλα του πράγματος, επιτέλους που, αν μη τι άλλο, δημιούργησε μια νησίδα τάξης μέσα στη χαώδη κατάσταση του βιομηχανικού κελύφους».<p>

<b>«Συν-όψις 1»  τον Οκτώβριο</b><p>
 - Εχετε προγραμματίσει την πρώτη έκθεση του μουσείου; Με τι σκοπεύετε να ξεκινήσετε; <p>
 «Η εναρκτήρια έκθεση του μουσείου θα παρουσιαστεί αρχές Οκτωβρίου με τίτλο «Συν-όψις 1». Είναι η πρώτη ενός κύκλου εκθέσεων με τον ίδιο τίτλο και διαφορετικό κάθε φορά εννοιολογικό ιστό, που θα γίνεται στις αρχές του καλοκαιριού με περιορισμένο αριθμό καλλιτεχνών. Εφέτος με τον υπότιτλο "Επικοινωνίες" θα παρουσιαστούν συνοπτικά διαφορετικές όψεις της επικοινωνιακής λειτουργίας της σύγχρονης τέχνης, μέσα από οκτώ εγκαταστάσεις και περιβάλλοντα multimedia σύγχρονων Ελλήνων καλλιτεχνών».<p>
 - Το 2004 είναι ένα όριο για σας για τη λειτουργία του σε έναν πλήρως ανακαινισμένο ή καινούργιο χώρο; <p>
 «Ελπίζω να έχουμε το κτίριο έτοιμο πολύ πριν από το 2004. Με την προοπτική αυτή το ΕΜΣΤ θα μπορέσει να μετάσχει με εκθέσεις και εκδηλώσεις ανάλογες με το 

μέγεθος και τη σημασία της μεγάλης διοργάνωσης των Ολυμπιακών Αγώνων. Σχέδια υπάρχουν, αλλά για να υλοποιηθούν θα πρέπει να αναπλαστεί το ΦΙΞ, που πιστεύω ότι μπορεί να αποτελέσει κόσμημα για την πόλη της Αθήνας».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
