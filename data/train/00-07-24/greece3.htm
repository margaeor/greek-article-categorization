<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 24 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<p> <b>Της ΓEΩPΓIAΣ ΔAMA<p> </b>Δεκαπέντε ξένες εφημερίδες και περιοδικά εκδίδονται στην Αθήνα. Γράφονται από ξένους που ζουν στη χώρα μας και απευθύνονται σε κάθε κοινότητα ξεχωριστά. Είναι κατά κανόνα εβδομαδιαίες, οι δέκα κυκλοφορούν πλέον πανελλαδικά, στα περίπτερα, και συνολικά η κυκλοφορία τους φτάνει τα 30.000 φύλλα.<p> Οι εφημερίδες που βρήκαμε κρεμασμένες στα περίπτερα είναι οι: PANΟRAMA (αραβική), Hellenic Star (αγγλική), Athenes Zeitung (γερμανική), ΟMΟHNA (ρωσική), AΦΝΗbΙ ΠAIΟC (ρωσική) KURIER ATENSKI (πολωνική), GAZETA e Athines (αλβανική), bbΛΓAPNR, AHEC (βουλγαρική), bbΓAPCKN ΓΛAC (βουλγαρική) και η ATHENS NEWS (αγγλόφωνη).<p> Στην πραγματικότητα είναι ελληνικές ειδησεογραφικές εφημερίδες. Aφιερώνουν μεγάλο μέρος της ύλης τους στα μεταναστευτικά θέματα, επειδή η πλειονότητα του
αναγνωστικού κοινού τους είναι μετανάστες. Η εκδοτική ομάδα τους προέρχεται από αυτές τις χώρες και το κοινό που απευθύνονται υπολογίζεται αριθμητικά σε ένα εκατομμύριο ανθρώπους.<p> Η κυκλοφορία των εφημερίδων είναι αντίστοιχη με την κατάσταση των συγκεκριμένων εθνοτήτων, στις οποίες απευθύνεται. Για παράδειγμα, οι Πολωνοί που ζουν χρόνια στη χώρα μας, εργάζονται ως τεχνίτες και αμείβονται σχετικά καλά, δίνουν τη δυνατότητα της σταθερής πελατειακής σχέσης με την εφημερίδα τους, που πάει αρκετά καλά.<p> Ο δεύτερος παράγοντας έχει σχέση με το κατά πόσο αυτοί στους οποίους απευθύνονται έχουν τη συνήθεια να διαβάζουν εφημερίδες. Οι Αιθίοπες και οι Ερυθραίοι, για παράδειγμα, μιλούν κατά κανόνα αγγλικά, αλλά δεν διαβάζουν εφημερίδες. Εκτός από την παράδοση του κάθε λαού, σημαντικό ρόλο παίζει και η σταθερότητα της παραμονής κάποιου αριθμού υπηκόων κάθε κοινότητας στην Ελλάδα.<p> Τα θέματα που απασχολούν τα ξένα έντυπα, που εκδίδονται στη χώρα μας, περιστρέφονται γύρω από την ελληνική επικαιρότητα. Πληροφορούν τους ξένους για
τα αρμόδια γραφεία στα οποία θα πρέπει να απευθυνθούν (ΙΚΑ, ΟΑΕΔ, Αστυνομικά Τμήματα). Το ενδιαφέρον τους επικεντρώνεται κυρίως στη νομοθεσία για τους μετανάστες.<p> Μεγάλη έκταση δίνουν στα «ρεπορτάζ» που καταγράφουν την καθημερινότητα της κοινότητάς τους στην Ελλάδα, τις δραστηριότητες των συλλόγων (χορούς, γιορτές,
φεστιβάλ) και ένα μέρος αφιερώνεται στα νέα από την πατρίδα τους. Γεγονός είναι πως η θεματολογία ταυτίζεται στις εφημερίδες που εκδίδονται από Eυρωπαίους, Aσιάτες ή Aφρικανούς μετανάστες. (Μας θύμισαν αρκετά κάποιες αντίστοιχες, φιλότιμες προσπάθειες Ελλήνων του εξωτερικού).<p> Είναι εμφανές ότι στα έντυπα που εκδίδει κάθε κοινότητα δεν εκφράζονται αντικρουόμενες, πολιτικές θέσεις. Αντίθετα, το αποφεύγουν, προσπαθώντας όσο το
δυνατό να συνθέσουν διαφορετικές αντιλήψεις, επιτρέποντας σε όλους να εκφράζουν απόψεις χωρίς ακρότητες, γεγονός που επιβάλλουν και οι εμπορικές ανάγκες τους.<p> Επιπλέον, είναι καλά ενημερωμένες για τα ελληνικά πράγματα. Γνωρίζουν τις κυβερνητικές απόψεις, τις οποίες φιλοξενούν στις σελίδες τους (οι δηλώσεις με τη φωτογραφία του υπ. Εξωτερικών Γιώργου Παπανδρέου εμφανίζεται συχνά σε όλες τις εκδόσεις) και στο σύνολό τους, στήριξαν έντονα την κυβέρνηση κατά τη διάρκεια των περασμένων εκλογών. Με όποιους συζητήσαμε είχαν σαφή άποψη και τόνισαν πως επικρατούσε ένα αίσθημα φόβου για την πιθανότητα εκλογής της Νέας Δημοκρατίας, διότι το αποτέλεσμα των εκλογών θα επηρέαζε την παραμονή τους στη
χώρα μας.<p> Ποιοι γράφουν; Ελάχιστοι μετανάστες (από δύο μέχρι τέσσερα άτομα). Είναι οι διανοούμενοι κάθε κοινότητας, οι οποίοι παρακινούν και άλλους να συμμετέχουν. Κανένας από όσους απασχολούνται δεν είναι επαγγελματίας. Ούτε και προηγούμενη εμπειρία διαθέτουν. Τη μικρή γνώση τους την αποκόμισαν από συνεχείς προσπάθειες: «Δεν βρήκαμε καν το χρόνο να σκεφτούμε την επαγγελματική μας κατάρτιση», μας είπαν ορισμένοι με παράπονο.<p> Οι διευθυντές τους συμφωνούν πως το αναγνωστικό κοινό τους ζητά να ενημερωθεί για ασφαλιστικά θέματα, για την αγορά ακινήτων, αλλά και για τον δείνα Ελληνα καλλιτέχνη, την τοποθεσία που πρέπει να επισκεφθεί στην εκδρομή του: «Το ενδιαφέρον τους αντιστράφηκε. Μεγάλο μέρος του αναγνωστικού κοινού διαβάζει αφιερώματα για κάποιο σημείο της Ελλάδας. Από την ιστορία του στην αρχαία εποχή μέχρι τις ταβέρνες για φαγητό. Αποτελεί το μεγάλο τους όνειρο να γνωρίσουν την Ελλάδα».<p> Τέσσερις από τις εβδομαδιαίες εφημερίδες (25 έως 40 σελίδες) που κυκλοφορούν στα περίπτερα ολόκληρης της χώρας και οι πωλήσεις τους ξεπερνούν τα 15.000 φύλλα είναι: <p> - Η πολωνική εφημερίδα «KURIER ATENSKI» απευθύνεται σε 65.000 μετανάστες. Οι πωλήσεις της φτάνουν τα 3.500 φύλλα και είναι αυξημένες κυρίως στην Αττική, την Αργολίδα, τη Μεσσηνία, τις Κυκλάδες, την Κρήτη και τη Θεσσαλονίκη.<p> - Η ρωσόφωνη «ΟMΟHNA» απευθύνεται σε μισό εκατομμύριο ομογενείς και μετανάστες. Με πωλήσεις 7.000 φύλλων κυρίως στην Αττική, τη Θεσσαλία, τη Βόρειο Ελλάδα και τη Θράκη.<p> - Η αλβανική «GAZETA» (δίγλωσση 24 σελίδων) απευθύνεται σε τουλάχιστον 350.000 μετανάστες. Πουλάει 3.000 φύλλα στην Αττική, την Πελοπόνησο και τη Στερεά Ελλάδα.<p> - Η γαλλόφωνη «Tribune» απευθύνεται τουλάχιστον σε 30.000 (η κυκλοφορία της δεν ξεπερνά τα 1.500 φύλλα), είναι η λιγότερο οργανωμένη και ξεκίνησε για δεύτερη φορά το Μάρτιο του '97 με την υποστήριξη της Ενωσης Ευρωπαίων Δημοσιογράφων και του ελληνικού τμήματος γαλλόφωνων δημοσιογράφων.<p> Οι συγκεκριμένες εφημερίδες εκδίδονται από την ΚΟΥΡΙΕΡ ΕΚΔΟΤΙΚΗ. Δημοσιογράφος
από το 1982, ο εκδότης των τεσσάρων εφημερίδων Θόδωρος Μπενάκης εξηγεί ότι «πρόκειται για αγορά που έχει μέλλον και κοινωνική διάσταση. Οι πωλήσεις τους καλύπτουν ένα σημαντικό μέρος του κόστους, το οποίο δεν είναι υψηλό, δεδομένου
ότι δεν εργάζονται επαγγελματίες. Υπάρχουν και αρκετές διαφημίσεις για τουριστικά γραφεία, καταστήματα τροφίμων, βιβλιοπωλεία, παιδικούς σταθμούς και
οποιαδήποτε επαγγελματική δραστηριότητα χρειάζονται, όπως για παράδειγμα πού θα μεταφράσουν το διαβατήριό τους».<p> Στις τέσσερις ξένες μεγάλες εφημερίδες απασχολούνται 20 άνθρωποι. «Καταφέρνοντας να δημιουργήσουμε κλίμα επαφής ανάμεσα σε εντελώς διαφορετικές ομάδες. Δυσκολευτήκαμε στην αρχή, αλλά θεωρώ τον εαυτό μου τυχερό που βρέθηκα ανάμεσα σε μια νέα κοινωνία που γεννιέται. Διοργανώσαμε πλέον τη Λέσχη Ξένου Τύπου».<p> Συζητώντας για την αλβανική εφημερίδα, που παρουσιάζει αύξηση της κυκλοφορίας,
διευκρινίζει πως τους ενδιαφέρουν θέματα νομιμότητας και η ελληνική επικαιρότητα. «Την τελευταία πενταετία προηγήθηκε η έκδοση τριών αλβανόφωνων εφημερίδων (Βελαζερίμι, Εμιγκράντι, Εγνάτια). Οι Αλβανοί μιλούν ελληνικά και το ενδιαφέρον τους στρέφεται στη δική μας πραγματικότητα. Εμφανίζουν σαφή τάση
να αγοράζουν διαμερίσματα, κυλικεία, μπαρ, περίπτερα».<p> Συναντήσαμε το διευθυντή της εβδομαδιαίας ρωσόφωνης εφημερίδας (40 σελίδων) «ΟΜΟΝΟΙΑ», κ. Βαλερί Μινάεβ. «Γράφουμε για τη ζωή και τα προβλήματα του κόσμου
που προέρχεται από τη Σοβιετική Ενωση (15 εθνότητες), τους Ρώσους που ζουν και
εργάζονται εδώ, αλλά και τους τουρίστες. Γράφοντας, απαντούμε στο πιο σημαντικό ερώτημά τους: "Πώς θα καταφέρουμε να επιζήσουμε". Δίνουμε πρακτικές πληροφορίες για την ένταξή τους. Η ζωή στην Ελλάδα είναι κάτι καινούργιο, εντελώς διαφορετικό, δεν ξέρουν τι πρέπει να κάνουν. Παρουσιάζουμε συμπατριώτες τους που κάνουν κάτι σημαντικό. Αφιερώνουμε σελίδες με ειδήσεις από την Ουκρανία, τη Γεωργία, το Καζακστάν, το Ουζμπεκιστάν. Αλλά και αρκετό χώρο για την ελληνική γλώσσα και τον πολιτισμό με τίτλο "Εμείς ζούμε εδώ"».<p> Δημοσιογράφος της εφημερίδας, η Ιγκα Αμπγκάροβα, συστήνεται λέγοντας πως η μητέρα της είναι Πόντια, προσθέτοντας ότι η επιτυχία της εφημερίδας βασίζεται στο γεγονός ότι «προσπαθούμε να κάνουμε τη ζωή των προσφύγων πιο εύκολη, να τους στηρίξουμε ώστε να αποτελέσουν αναπόσπαστο τμήμα της ελληνικής κοινωνίας,
προβάλλοντας θέματα κουλτούρας, οικονομικά, σπορ». Εξηγεί πως τουλάχιστον τέσσερις ρωσόφωνες εφημερίδες κυκλοφόρησαν στο παρελθόν.<p> Η Πολωνή αρχισυντάκτρια Αννα-Μαρία Λέονχαρτ διευκρινίζει πως «αρχικά, η πολωνική εφημερίδα παρείχε πληροφορίες για τα γεγονότα στην Πολωνία, με την οποία οι μετανάστες είχαν χάσει την επαφή τους. Σήμερα, η ανάγκη για πληροφόρηση από την Πολωνία είναι μειωμένη, τα κύρια θέματα είναι από την ελληνική επικαιρότητα».<p> <b>Και περιοδικά<p> </b>«Συμμετείχα σε διάφορες εκδοτικές προσπάθειες που ξεκίνησαν πολύ παλιά», θυμάται ο Μοαβία, Σουδανός δημοσιογράφος και ανταποκριτής. Εξηγεί ότι το πρώτο
έντυπο ήταν το περιοδικό που κυκλοφόρησε από το σύλλογο Σουδανών φοιτητών το 1976. Είναι ο μοναδικός επαγγελματίας που κατάφερε να επιβιώσει ως ανταποκριτής σε μεγάλες εφημερίδες του εξωτερικού.<p> Από τότε και μέχρι το 1983 κυκλοφόρησαν άλλα έξι περιοδικά, κυρίως στην αραβική γλώσσα, όπως ο «Διάλογος». Μάλιστα, μέχρι τον Ιούνιο του '84 είχαν νοικιάσει ένα τετραώροφο κτίριο, εξέδωσαν το περιοδικό «Δελτίο» με εξειδικευμένα θέματα αραβικής αντιπολίτευσης. Ολα αυτά μέχρι το '91 και γεγονός-σταθμό τον πόλεμο στον Kόλπο (τους χρηματοδοτούσε η PLΟ).<p> - Ακόμη κυκλοφορεί το περιοδικό «Ο Κόσμος των Αράβων». Και από τις εφημερίδες
εκδίδονται «Τα νέα του Σουδάν», μια 16σέλιδη μηνιαία, ασπρόμαυρη έκδοση που η κυκλοφορία της φτάνει τα 2.500 φύλλα.<p> - Από το 1996 κυκλοφορεί και το ισπανόφωνο μηνιαίο περιοδικό «EL SΟL DE ATHENS». Οι Κούρδοι στην Αθήνα εκδίδουν δύο περιοδικά. Τη «Φωνή του Κουρδιστάν» του Εθνικού Απελευθερωτικού Μετώπου, που πουλιέται στους αθηναϊκούς δρόμους και τα καταστήματα, εκδίδεται κάθε δίμηνο σε 50.000 αντίτυπα (!) είναι γραμμένη στα ελληνικά και απευθύνεται σε Ελληνες και τα έσοδά του στηρίζουν τους πρόσφυγες. Στο πολιτιστικό κέντρο «Γέφυρα» βρήκαμε και τη «Φωνή των Παρτιζάνων», με περιεχόμενο επιλογές από ειδήσεις τουρκικών εφημερίδων μεταφρασμένες στα ελληνικά και γράφεται από πέντε πολιτικούς πρόσφυγες.<p> - Μεγάλης κυκλοφορίας και γνωστή στο βορειοαφρικανικό κόσμο είναι και η 16σέλιδη εφημερίδα «ΠΑΝΟΡΑΜΑ 2000», που την βρίσκουν στα περίπτερα και διαβάζεται πολύ από τους Αιγυπτίους. Και από το 1985 κυκλοφορεί και το εφημεριδάκι «REPΟRT», που απευθύνεται σε διπλωμάτες και περιέχει μεταφρασμένα ρεπορτάζ από τις ελληνικές εφημερίδες και άρθρα πολιτικού περιεχομένου (αλλά τυπώνει μόλις 70 φύλλα για τους συνδρομητές της). Από Αφρικανούς εκδίδεται η εφημερίδα «Καραμούζα», τυπώνοντας λίγα φύλλα ετησίως (όταν βρίσκουν χρήματα και διαφημίσεις, μας είπαν) και είναι γραμμένη στην αγγλική γλώσσα.<p> - Μία προσπάθεια που δεν στέριωσε τελικά, ήταν το περιοδικό «Αφρο-Ασία». Αλλά
κυκλοφορεί τακτικά η 16σέλιδη εβδομαδιαία εφημερίδα «ΑΒΑΖ» που στα πακιστανικά
σημαίνει «Αντίλαλος» και τη βρίσκουν οι Ασιάτες στα δικά τους καταστήματα (εστιατόρια, είδη τροφίμων). Η έκδοση των Φιλιππινέζων «ΚΑΣΑΠΙ», που έγραφαν με τη συμβολή Aσιατών απ' όλη την Ευρώπη δεν πέτυχε κυκλοφοριακά. Αντιθέτως, αρκετά επιτυχημένη κυκλοφοριακά (2.500 φύλλα) είναι η πολωνική εφημερίδα που κυκλοφορεί στα περίπτερα. <p> - Η αραβική εφημερίδα «PANΟRAMA 2000» διαβάζεται ανάποδα, αρχίζοντας από την τελευταία σελίδα. Εγχρωμο, το πρωτοσέλιδο-οπισθόφυλλο, γεμάτο φωτογραφίες. Οι σελίδες της είναι αφιερωμένες στα εξής θέματα: τις αστυνομικές διώξεις κατά μαφιόζων, νικηφόρες για την Ελληνική Αστυνομία, την εθνική γιορτή στην πρεσβεία του Κουβέιτ, τα μαθήματα ελληνικών για ξένους στο Δίκτυο Μεταναστών και Προσφύγων. Υπάρχουν και μερικές ειδήσεις από τη διεθνή πραγματικότητα, σταυρόλεξο και πολλές διαφημίσεις: «Super-market KLEΟPATRA», ζαχαροπλαστεία, καφενεία για Αραβες που βρίσκονται γύρω από την Ομόνοια, διαφήμιση κινητών τηλεφώνων, τηλεκάρτες για διεθνείς συνδιαλέξεις, μεταφραστικό γραφείο, τα γραφεία της EGYPT AIR, αλλά και ρεπορτάζ για το Μετρό, το αεροδρόμιο Σπάτων και στοιχεία του υπ. Δημόσιας Τάξης για τη μείωση της εγκληματικότητας, καθώς και διευθύνσεις Aράβων γιατρών αφροδισιολόγων, οδοντιάτρων, παθολόγων, αγγειολόγων. Δεν λείπουν οι μόνιμες στήλες με το σταυρόλεξο και τα ζώδια.<p> Ο «δημοσιογράφος» που τη γράφει, και ανταποκριτής του BBC κ. Σασάτι Μανσούρ, μας εξηγεί ότι κυκλοφορούν δύο αραβόφωνες εφημερίδες στη χώρα μας: Το «PANΟRAMA» και η σουδανική «ΑΧΜΠΑΡ» (τρία χρόνια) που είναι πολιτική και αναφέρεται στη δικτατορία στο Σουδάν. Λέει πως στο «PANΟRAMA» γράφει τα νέα από την καθημερινότητα των μεταναστών στις γειτονιές τους, γύρω από την Ομόνοια όπου βρίσκονται και τα καφενεία τους. Αλλά δεν αμείβεται για τις ατέλειωτες ώρες δουλειάς του.<p> Τον ρωτήσαμε ποιοι είναι οι φανατικοί αναγνώστες του: «Ο εργάτης που προσπαθεί
να πάρει πράσινη κάρτα και θέλει να ενημερωθεί για τα καθημερινά του προβλήματα. Και αρκετοί από αυτούς δεν έμαθαν να διαβάζουν ελληνικά. Πρόκειται
για μια τάξη εργατών που δεν τους απασχολούν και πολλά πράγματα...».<p> Μακρά ιστορία<p> Το 1875 τυπώθηκε η πρώτη ξένη εφημερίδα στη χώρα μας και ήταν η γαλλόφωνη «Le Messager d' Athenes», η οποία έκλεισε στις αρχές της δεκαετίας του '80. Το 1951 ο Γιάννης Χορν εκδίδει την ημερήσια εφημερίδα «ATHENS NEWS» για τους αγγλόφωνους που ζούσαν στην Ελλάδα, από την Ευρώπη, την Αμερική και την Αυστραλία.<p> Ακολούθησαν αρκετές ερασιτεχνικές προσπάθειες απευθυνόμενες σε μετανάστες. Το 1988 η επαγγελματική έκδοση του KURIER ATENSKI από Πολωνούς πρόσφυγες ταράζει τα θολά νερά με μια εβδομαδιαία έκδοση και ύλη στο πνεύμα του πολωνικού συνδικάτου αλληλεγγύης.<p> Η επόμενη σοβαρή προσπάθεια έγινε το 1993 με την έκδοση της εφημερίδας ΟΜΟΝΟΙΑ
από τον παλαίμαχο δημοσιογράφο Αρη Παπάνθιμο, απευθυνόμενη στους ομογενείς από
την πρώην Σοβιετική Ενωση, αλλά και τους Ρώσους, Ουκρανούς μετανάστες. Ταυτόχρονα, εμφανίζονται κάποιες βραχύβιες εκδόσεις στην αλβανική γλώσσα.<p> Το 1997 εκδίδεται η «Tribune» για τους γαλλόφωνους (Αφρικανούς, Λιβανέζους, Μαροκινούς, Τυνήσιους, Ρουμάνους) με θεματολογία που αφορά τους μετανάστες. Το 1998 εκδίδεται η εφημερίδα «GAGETA» στην αλβανική γλώσσα.

</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
