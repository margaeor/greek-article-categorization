<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 24 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


 Τι γυρεύει ένας Τηνιακός στα παράλια της Μικράς Ασίας; <p>
 Ισως είναι η θάλασσα, το Αιγαίο πέλαγος, ο κοινός παρονομαστής. Ισως η Ιωνία και η Αιολίδα να έχουν κάτι το μυθικά ταξιδευτικό στο χρόνο. Ισως η αναζήτηση των «χαμένων πατρίδων» να έχει να κάνει με την ελληνική γλώσσα, το φυσικό φως,

το στοχασμό, τα αρχαία θέατρα που κουβαλούν.<p>
 Ολα αυτά, και κυρίως τρεις προσωπικότητες που με τη γραφή τους (τόσο διαφορετική, αλλά τόσο ουσιαστική) επηρέασαν το γράφοντα και του έδωσαν το ερέθισμα για τούτο το ταξίδι. Μια προσωπική οφειλή απέναντι στον Ηράκλειτο, στον Φώτη Κόντογλου και στον Γιώργο Σεφέρη, ώστε να δει, να αγγίξει και να αισθανθεί από κοντά, τους τόπους που γεννήθηκαν και μεγάλωσαν (έστω και αν από

τον πρώτο μας χωρίζουν περίπου 2.500 χρόνια).<p>
 Πάμε λοιπόν για Εφεσο, Σμύρνη-Βουρλά και Aϊβαλί. Στο τόξο αυτής της διαδρομής θα κάνουμε και δύο μικρές «παρασπονδίες», μία προς τα νότια και άλλη μία προς την ενδοχώρα, κυρίως για τα αρχαία θέατρα.<p>
 Από Χίο θα περάσουμε με καραβάκι στον Τσεσμέ για να κινηθούμε με ενοικιασμένο αυτοκίνητο αρκετά νότια, πιο κάτω από το Κουσάντασι. Η πρώτη μας επαφή με το αρχαίο άρωμα είναι οι Δίδυμοι. Περνώντας το Γενιχισάρ με κατεύθυνση το σύγχρονο τουριστικό θέρετρο Ντιντίμ, παρουσιάζεται στο πλάι σου δεξιά ο ναός του Απόλλωνος, όπου εκτός από το δικό του μαντείο υπήρχε στη βόρεια πλευρά και

το τέμενος της Αρτέμιδος (εξού και Δίδυμοι).<p>
 Τον περιδιαβαίνεις με δέος ανεβαίνοντας τα μαυρισμένα σκαλοπάτια του, χαζεύοντας την πελώρια «θύρα» του όπου πουλιά ίπτανται γύρω της. Δύο μεγαλοπρεπείς κίονες, που μαζί με ένα μοναχικό κίονα από την άλλη πλευρά μοιάζουν να οριοθετούν το χώρο με τους πέτρινους τοίχους, τα θραύσματα από κολόνες, τους διαδρόμους, την ιερή πηγή, τον ανάγλυφο διάκοσμο. Και εσύ να ταξιδεύεις στο χρόνο όπου ήκμασε (από τον 7ο αιώνα π.Χ. έως τους ελληνιστικούς

και ρωμαϊκούς χρόνους).<p>
 Δεύτερος σταθμός, στη «μητρόπολη» των Διδύμων, την κάποτε παραθαλάσσια Μίλητο.

Στο μεσημεριανό λιοπύρι, έχοντας μπροστά σου διάσπαρτα μαρμάρινα κομμάτια στην

είσοδο, φαντάζει επιβλητικό το αρχαίο θέατρο, το μεγαλύτερο στη δυτική ακτή της Μικράς Ασίας, χωρητικότητας 15.000 θεατών, που ήκμασε κυρίως τον 4ο αιώνα π.Χ. έως τους ρωμαϊκούς χρόνους. «Πάντα πλήρη θεών», νιώθεις να αφουγκράζεσαι τη φωνή ενός από τους 7 σοφούς, του Θαλή του Μιλήσιου.<p>
 Γύρω και πίσω από το θέατρο, αρκετά μνημεία της ελληνιστικής και ρωμαϊκής πόλης. Ερείπια από τείχη, το ιερό του Απόλλωνα, ο ναός της Αθηνάς, το βουλευτήριο, τα λουτρά, κ.ά. Ξερό τοπίο, με ελιές και αρκετό πράσινο πιο έξω, με ένα πελαργό να έχει χτίσει τη φωλιά του σε μια στέγη ενός σπιτιού. Κάπου εδώ είναι οι «σκιές» του Αναξίμανδρου, του Αναξιμένη, του Εκαταίου, του Ιππόδαμου; Ενα φορτηγάκι με καμιά δεκαπενταριά άτομα (γυναίκες και παιδιά τα περισσότερα) φτάνει έξω από τον αρχαιολογικό χώρο. Κατεβαίνουν για ένα μικρό κολατσιό μετά τον κάματο των χωραφιών και αρχίζει ένα ατέλειωτο γουργούρισμα με φωτεινά χαμόγελα δίπλα μας καθώς τραβάμε φωτογραφίες.<p>
 Το αρχαιολογικό «τρίγωνο» της περιοχής συμπληρώνεται στη σχετικά κοντινή Πριήνη, που βρίσκεται σε ένα ύψωμα στους πρόποδες του όρους της Μυκάλης. Πέντε

όρθιες κολόνες ιωνικού ρυθμού με πάμπολλα κομμάτια πεσμένα γύρω-γύρω είναι αυτό που έχει απομείνει από το ναό της Αθηνάς Πολιάδος (έργο του Πυθέου), που σε κάνει να το θαυμάζεις και να το αγγίζεις απογευματινή ώρα και με ένα ευεργετικό αεράκι (το μάτι χάνεται απέναντι, στην εύφορη κοιλάδα του Μαιάνδρου).<p>
 <b>«Aκουε πολλά.
 Λάλει καίρια»<p></b>
 Μέσα στα πεύκα, το καλοδιατηρημένο ελληνιστικής περιόδου θέατρο παραδίπλα (σε μία από τις μπροστινές επίσημες μαρμάρινες «πολυθρόνες» -θέσεις του, διακρίνουμε τη φράση «Πυθότιμο αγώνος»). Το βουλευτήριο πιο κάτω (χωρητικότητας 700 ατόμων), το γυμνάσιον και πιο πέρα ο χώρος διδασκαλίας των εφήβων (διακρίνεις στις χορταριασμένες πέτρες, ονόματά τους). «Ακουε πολλά. Λάλει καίρια», μας έρχεται στο νου ο Βίας ο Πριηνεύς, και αυτός από τους 7 σοφούς του αρχαίου κόσμου. Κάπου εδώ είναι η σκιά του; Τα τιτιβίσματα μιας σχολικής τάξης του δημοτικού, που επισκέπτεται τα αρχαία με το δάσκαλό της, δύο σκυλάκια που περιφέρονται ασκόπως κοντά σε έναν φύλακα, μας επαναφέρουν στην τάξη του σήμερα.<p>
 Σουρουπώνει, καθώς κατευθυνόμαστε στα ενδότερα της Τουρκίας για Ιεράπολη, κοντά στο Παμουκαλέ (μια απόσταση περίπου 160 χλμ.). Εύφορα μέρη, ελιές παντού, λεύκες, αγέρωχες και πανύψηλες. Μόνο όταν φτάνεις σε καμιά μεγάλη πόλη, όπως στο Αϊντίν, θα δεις σε παρυφές και υψώματα τσαμπιά μπετονένια, γκρίζες πολυκατοικίες-κλουβιά.<p>
 Αντικρίζοντας την άλλη ημέρα το... φρούριο του βαμβακιού, το Παμουκαλέ δηλαδή,

αρχικά ζαλίζεσαι με την εκτυφλωτική λευκότητα του βραχώδους αξιοθέατου τοπίου,

με τις μικρές αβαθείς λιμνούλες που τροφοδοτούν θερμές πηγές με ασβεστούχα άλατα. Το λευκό, που... ξεχωρίζει και όπου αρκετοί τουρίστες τσαλαβουτούν στα ρυάκια ή στις λιμνούλες, στο ελαφρά χλιαρό νερό τους.<p>
 Στην Ιεράπολη, θα δούμε το ρωμαϊκό θέατρό της με το «φορτωμένο» από αγάλματα, σαρκοφάγους και κολόνες σκηνικό του (χόρτα και μαραμένες παπαρούνες προβάλλουν στις πέτρινες κερκίδες του). Πιο κάτω, θα χαζέψουμε τη σχεδόν δύο χιλιομέτρων νεκρόπολη, τη μεγαλύτερη της Μικρασίας. Πέτρινα μνήματα και τάφοι διαφόρων σχημάτων, σκεπαστοί ή ανοιχτοί, με ελληνικά στοιχεία σε πολλούς από αυτούς.<p>
 Φεύγοντας για την Αφροδισιάδα, θα βάλουμε βενζίνη σε ένα βενζινάδικο στο Ντενιζλί. Μόλις ακούνε «Γιουνάν» τα δύο αγόρια που μας εξυπηρετούν θα χαμογελάσουν με ευχαρίστηση, θα μας κεράσουν τσάι και θα προσφερθούν να καθαρίσουν το αμάξι στο πλυντήριο δωρεάν. Γεμάτος ελιές, ροδιές, λεύκες, πολύ πράσινο ο δρόμος για Αφροδισιάδα. Στο ραδιόφωνο ακούγεται στα τουρκικά το γνωστό λαϊκό άσμα «Γιατί θες να φύγεις, πού θα πας» (ποιός προηγήθηκε, άραγε;).<p>
 Αφροδισιάς. Αλλη μια γοητευτική αρχαία πολιτεία του 3ου π.Χ. αιώνα, με ρωμαϊκή

σφραγίδα. Χαζεύεις τα απομεινάρια του ναού της Αφροδίτης, το αχανές στάδιό της

 (χωρητικότητας 17.000 θεατών), το θέατρό της, το ωδείο της, το υδραγωγείο της.

Να πλησιάζει το λυκόφως της ημέρας και εσύ να θαυμάζεις το λυκόφως των θεών...<p>
 Δύο ημέρες στην κωμόπολη Σελτζούκ, σχεδόν δίπλα στην Εφεσο. Τα χάνεις με την ευγένεια και την εξυπηρετικότητα των Τούρκων: στην πανσιόν, στο ταβερνάκι, στους δρόμους, στο πώς να προσανατολιστείς. «Γεια σου, τι κάνεις; ». «Ντυνατά-ντυνατά», μας τραγουδά ένας νεαρός το σουξέ της Αρβανιτάκη. Ενας γερο-Tουρκοκρητικός σε ένα καφενέ, όταν τον ρωτήσουμε πώς περνάει θα μας πει: «Τσάτρα-πάτρα». Δεν προλάβαμε να φταρνιστούμε δύο φορές και από γύρω μας ακούγαμε «τσοκ γιασά» (στην υγειά σου). Ακόμη και όταν θέλουν να πάρεις κάτι, θα στο πλασάρουν με ωραίο τρόπο.<p>
 <b>«Tαξιδεύοντας»
 στην Eφεσο<p></b>
 Εφεσος, μια αρχαία πολιτεία που θέλεις δύο ημέρες τουλάχιστον για να την ευχαριστηθείς. Αρκεί να έχεις γερά ποδάρια και ένα μπουκαλάκι νερό, για να ταξιδέψεις δυο-τρεις χιλιετίες πίσω.<p>
 Το καλοδιατηρημένο μεγάλο θέατρό της στην πλαγιά του όρους Πίον, που με τις ρωμαϊκές προσθήκες το 2ο μ.Χ. αιώνα απέκτησε χωρητικότητα 24.000 θεατών. Η εντυπωσιακή διώροφη πύλη της βιβλιοθήκης του Pωμαίου επάρχου της Ασίας, Κέλσου

 (2ος αι. μ.Χ.), με τέσσερα γυναικεία αγάλματα από κάτω, όπου διαβάζεις στα ελληνικά στο καθένα: ΣΟΦΙΑ-ΑΡΕΤΗ-ΕΝΝΟΙΑ-ΕΠΣΤΗΜΗ. Ενα προσεκτικό μάτι θα διακρίνει στα υψηλότερα σημεία των παράπλευρων τοίχων φράσεις ελληνικές, που αγγίζουν χορδές ευαίσθητες: «ΑΓΑΘΗ ΤΥΧΗ», «ΦΙΛΟΤΕΙΜΩ ΕΥΤΥΧΕΙΤΕ», «ΑΓΝΩΣ ΚΑΙ ΔΙΚΑΙΩΣ ΕΦΙΛΟΤΕΙΜΗΣΑΤΟ».<p>
 Τι να πρωτοδείς στη λεωφόρο των Κουρήτων. Το ναό του Αδριανού; Τα λουτρά; Το μνημείο του Μέμμιου; Τις Ηρακλείδες; Το μνημείο του Δομιτιανού; Το πρυτανείο; Το ωδείο; Μνημεία και τσακισμένες πέτρες που μιλούν σιωπηλά με την παρουσία τους, αλλά και με τις σκόρπιες ελληνικές επιγραφές τους. Κάπου εδώ γύρω, άραγε, περπάτησε στα τέλη του 6ου και στις αρχές του 5ου π.Χ. αιώνα ο απόμακρος στοχαστής και αναζητητής του Λόγου και του Είναι, ο μύχιος Ηράκλειτος; Το «εδιζησάμην εμεωυτόν», το «Ηθος ανθρώπω δαίμων» μας αφορούν ακόμη; <p>
 Θα επισκεφθούμε και τη χριστιανική πλευρά της Εφέσου. Το ναό του Eυαγγελιστή Ιωάννη: ερείπια εκκλησίας, πέτρινοι τοίχοι, μια ιερή δεξαμενή και ορισμένοι κίονες. Κάτω από τον κεντρικό τρούλο, θεωρείται ότι εκεί είναι ο τάφος του Aγίου Ιωάννη («Εν αρχή ην ο Λόγος»-στην Εφεσο συναντήθηκαν ο θεμέλιος Λόγος του Ηρακλείτου με τον ευαγγελικό Λόγο του Ιωάννη).<p>
 Θα βρεθούμε και στο σπίτι της Παναγίας, σε ένα καταπράσινο λοφίσκο. Ενα πέτρινο εκκλησάκι, όπου δεκάδες προσκυνητές των δογμάτων του Χριστιανισμού έρχονται και προσεύχονται εκεί. Με τον αγαπημένο μαθητή του Ιησού ήρθε στην Εφεσο και σε αυτό το μέρος λέγεται ότι έζησε τον τελευταίο καιρό του βίου της.

Κοντά, υπάρχει και μια κρήνη, που θεωρείται θαυματουργή.<p>
 Θα πεταχτούμε 5-6 χιλιόμετρα από το Σελτζούκ, στο Σιρίντζε ή Κιρκιντζέ, το χωριό της Διδώς Σωτηρίου, που το γνωρίσαμε μέσα από τις σελίδες του απλού και συγκινητικού βιβλίου της για τη Μικρασιατική Kαταστροφή «Ματωμένα χώματα».<p>
 <b>Aπό παρθεναγωγείο
...ρεστοράν<p></b>
 Ενα όμορφο χωριό μέσα στο πράσινο (ελιές, λεύκες, πικροδάφνες), με τα κόκκινα κεραμίδια των σπιτιών να λαμπιρίζουν το λιόγερμα. Στα καλντερίμια του (όχι και

τόσο παστρικά), θα δούμε γυναίκες καθιστές να κουβεντιάζουν (σε μια αυλή, δύο να τυλίγουν επιδέξια ματσάκια κληματόφυλλα) παιδιά να παίζουν, κότες και κοκόρια να περιφέρονται, ένα γαϊδουράκι δεμένο πιο πέρα. Σε διάφορα σημεία, σπίτια διώροφα ελληνικής καταγωγής, «πληγωμένα» από το χρόνο και την εγκατάλειψη.<p>
 Στη μια άκρη του χωριού, η εκκλησία του Aγίου Δημητρίου ημιδιαλυμένη (σε μια μικρή πινακίδα διαβάζουμε ότι είναι υπό αναστήλωση από το υπουργείο Τουρκίας και το Ιδρυμα Τζορτζ Κουάτμαν). Απέναντι, στον κεντρικό δρόμο λίγο πριν μπούμε

στο χωριό, ένα αρχοντικό πέτρινο κτίριο με μεγάλο κήπο. Είναι το πρώην ελληνικό σχολείο, που ιδρύθηκε το 1885 από τη Φιλεκπαιδευτική Εταιρεία του Ομήρειου Παρθεναγωγείου Σμύρνης. Σήμερα είναι... ρεστοράν-καφέ με την ονομασία

«Αρτεμις».<p>
 Σε ένα στενάκι της πολυσύχναστης από τουρίστες πλατείας του Σιρίντζε, θα ανακαλύψουμε ένα παλαιοπωλείο, όπου απ' έξω με ελληνικά γράμματα γράφει «Αρχαιοπώλης». Ο συμπαθέστατος ευτραφής ιδιοκτήτης του, Ζεκί Αραμπούλ, θα μας μιλήσει κρητικό-ελληνικά, αφού η γιαγιά του και ο παππούς του ήταν από τα Χανιά. Θα μας κεράσει ένα δροσερό αϊράνι, θα μας ξεναγήσει στο μαγαζί του.<p>
 Εκεί, θα δούμε και μια μεγάλη λευκή πέτρα που γράφει στα ελληνικά: «Εις δόξαν

Χριστού ο θεμέλιος λίθος του παρθεναγωγείου και νηπιαγωγείου της κωμοπόλεως Θειρών κατετέθη υπό του αρχιερέως Ηλιοπόλεως και Θυατείρων Ταράσιου Βυζάντιου.

Εν έτει σωτηρίω 1884». Ενα κομμάτι μνήμης χαμένης Ελλάδας, που δεν είναι για πούλημα, όπως θα μας πει. Θέλει να το έχει εκεί. Και όμως, θα μπορούσε να μπει

σε ένα σχετικό μουσείο μας, αν ενδιαφερόταν κάποιο τμήμα του υπουργείου Πολιτισμού.<p>
 Ο ίδιος θα αναφερθεί και στη Διδώ Σωτηρίου. Γνωρίζει το βιβλίο της και θα ήθελε με ένα τοπικό σύλλογο να κάνουν κάτι για εκείνη, για το σπίτι της. Σε μια κοντινή ανηφορίτσα, θα μας δείξει ένα παλιό διώροφο σπίτι, λέγοντάς μας ότι σε αυτό μεγάλωσε η Σωτηρίου (εκεί ζει τώρα μόνη μια γιαγιά, η Εμινέ Αντιριαμάν, που φτιάχνει διάφορα χειροποίητα στολίδια και τα πουλάει στους περαστικούς).<p>
<b> ΓIΩPΓΟΣ BIΔAΛHΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
