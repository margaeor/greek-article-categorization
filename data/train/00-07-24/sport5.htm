<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 24 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b>ΔΗΜ. ΧΡΙΣΤΟΦΙΔΕΛΛΗ<p></b>
 Δείγμα θετικό για τον Ουρουγουανό Νέρι Αλμπέρτο Καστίγιο, ο οποίος δοκιμάζεται από χθες το απόγευμα στο Τέγκερνζε από τον Γιάννη Μαντζουράκη. Ο 16χρονος επιτελικός μέσος, που πήρε μέρος στο εκπαιδευτικό δίτερμα του Ολυμπιακού, «έδειξε καλά στοιχεία», σύμφωνα με τον «Ρουμάνο» τεχνικό, ο οποίος θα τον τεστάρει αύριο το απόγευμα (6 μ.μ.) στον πρώτο φιλικό αγώνα με την Αδανα Σπορ. «Δεν θα τον πιέσουμε από την αρχή. Θα μπει σιγά σιγά στο πρόγραμμα, λόγω του νεαρού της ηλικίας του, αλλά και για να μην του δημιουργηθεί κάποιο πρόβλημα από τον εντατικό ρυθμό που ακολουθούν οι υπόλοιποι παίκτες».<p>
 Ο Μαντζουράκης, έως την Τετάρτη το μεσημέρι, θα αποφασίσει για την τύχη του Καστίγιο και θα κάνει την ανάλογη εισήγηση στη διοίκηση, η οποία πάντως, όπως γράψαμε από το Σάββατο, έχει δεσμεύσει το νεαρό Ουρουγουανό με πενταετές συμβόλαιο.<p>
 Οι εντυπώσεις των ποδοσφαιριστών της πειραϊκής ομάδας για τον Νέρι Αλμπέρτο Καστίγιο, ο οποίος τον περασμένο μήνα δοκιμάστηκε στη Μάντσεστερ Γιουνάιτεντ, έχουν ως εξής: «Πρόκειται για ένα πολύ λεπτό παιδί, το οποίο είναι πολύ γρήγορο με και χωρίς την μπάλα, καλός τεχνίτης». Ο Καστίγιο ήταν ο 12ος παίκτης στο διπλό του Ολυμπιακού και αγωνίστηκε από ένα ημίχρονο με κάθε ομάδα.<p>
 Στο διπλό, λοιπόν, το οποίο διεξήχθη υπό συνεχή βροχή και έληξε 1-0 με σκόρερ τον Πίτερ Οφορίκουε, ο Γιάννης Μαντζουράκης χρησιμοποίησε από τη μία πλευρά τους Γεωργίου, Κωστούλα (δεξί μπακ), Ανατολάκη, Αμανατίδη (κεντρικό αμυντικό δίδυμο), Τζιωρτζιόπουλο (αριστερό μπακ), Ζε Ελίας, Πουρσανίδη (δύο μεσοαμυντικοί), Ζέτερμπεργκ (10άρι), Λουτσιάνο (αριστερό χαφ), Τζιοβάνι, Οφορίκουε (επιθετικό δίδυμο) και από την άλλη τους Ελευθερόπουλο, Κόντη (δεξί μπακ), Πατσατζόγλου, Καραταΐδη (στο κέντρο της άμυνας), Γεωργάτο (αριστερό μπακ), Πασσαλή (αμυντικό χαφ), Τζόρτζεβιτς (αριστερό χαφ), Νινιάδη (10άρι), Αλεξανδρή (δεξί χαφ), Αλβες, Χούτο (επιθετικό δίδυμο).<p>
 Οι Μαυρογενίδης, Γιαννακόπουλος δεν πήραν μέρος στο διπλό, καθώς έχουν τράβηγμα στο δικέφαλο (από το τρέξιμο και τα βάρη).<p>
 <b>ΣENAPIA<p></b>
 Σενάρια περί αναθέρμανσης του ενδιαφέροντος του Ολυμπιακού για τον Πάολο Μοντέρο ανέκυψαν χθες, και αυτά μέσω του αγγλικού ειδησεογραφικού πρακτορείου «Οnefootball», το οποίο υποστήριξε ότι η πειραϊκή ομάδα ενδιαφέρεται ακόμα για τον Ουρουγουανό λίμπερο της Γιουβέντους. Στο ρεπορτάζ μάλιστα, γίνεται αναφορά στο γεγονός ότι ο Ολυμπιακός πούλησε τον Ζάχοβιτς στη Βαλένθια και «υπάρχουν αρκετά χρήματα στο ταμείο για να ξοδευτούν για αμυντικό παίκτη», ενώ πληροφορίες, που διέρρευσαν χθες βράδυ θέλουν τους «ερυθρόλευκους» να κινούνται για την απόκτηση Ιταλού αμυντικού της Ιντερ.<p>
 Σύμφωνα με όσα διέρρευσαν στην Ιταλία, τον Ολυμπιακό φέρεται να τον απασχολούν οι Σαλβατόρε Φρέζι και Φραντζέσκο Κολονέζε, τους οποίους έχει η Ιντερ στη λίστα των υπό παραχώρηση ποδοσφαιριστών. Σε ό,τι αφορά επίσης τον κεντρικό αμυντικό, ο ισπανικός Τύπος στη Βαρκελώνη έγραψε ότι «ο Ολυμπιακός ενδιαφέρεται για τον Σουηδό αμυντικό της Βαλένθια Γιόακιμ Μπιόρκλουντ, τον οποίο παραχωρεί ο ισπανικός σύλλογος».<p>
 Από την πειραϊκή ΠΑΕ, πάντως, το μόνο που ελέχθη χθες ήταν ότι «το πιθανότερο είναι η ομάδα να μην πάρει ξένο αμυντικό». Αλλωστε, αν ο Ολυμπιακός κρατήσει τελικά τον Καστίγιο, τότε μόνο κοινοτικό αμυντικό έχουν το δικαίωμα να αποκτήσουν οι «ερυθρόλευκοι». Από χθες έχουμε μπει στην τελευταία εβδομάδα της μετεγγραφικής περιόδου, οι Λούβαρης - Μαντζουράκης είναι σε επαφή για κοινοτικό κεντρικό αμυντικό και δηλώνουν ότι «θα εξετάσουμε κάθε καλή περίπτωση έως την τελευταία ημέρα των μετεγγραφών».<p>
 <b>Ο ΖAXΟBITΣ<p></b>
 Στη συνάντησή του με τον Γιώργο Λούβαρη είχε υποσχεθεί ότι δεν πρόκειται να κάνει πάλι αρνητικά σχόλια για τον Ολυμπιακό ή το ελληνικό ποδόσφαιρο, αλλά με το που πάτησε το πόδι του στην Ισπανία ο Ζλάτκο Ζάχοβιτς άρχισε τα ίδια: «Εύχομαι σε κανέναν να μην ζήσει αυτά που έζησα εγώ στην Ελλάδα», δήλωσε το Σαββατοκύριακο στην ισπανική εφημερίδα «Marca» ο Σλοβένος μεσοεπιθετικός της Βαλένθια και συμπλήρωσε: «Η αγωνία που πέρασα μέχρι να πάρω μετεγγραφή στη Βαλένθια θα είναι χαραγμένη βαθιά στη μνήμη μου. Πήγα στην Ελλάδα παρά τη θέλησή μου και από την πρώτη στιγμή ένιωσα το φθόνο των άλλων ποδοσφαιριστών μέσα στην ομάδα».<p>
 <b>Ο ANTZAΣ<p></b>
 Τράβηγμα στο δικέφαλο στο δεξί πόδι υπέστη ο Παρασκευάς Αντζας στην προπόνηση του Σαββάτου και θα μείνει εκτός προπονήσεων μέχρι την Τετάρτη. Ο αμυντικός της πειραϊκής ομάδας δεν θα είναι στη διάθεση του Γιάννη Μαντζουράκη για τον πρώτο φιλικό αγώνα αύριο στις 6 μ.μ. με την τουρκική Αδανα Σπορ, στο οποίο ο «Ρουμάνος» τεχνικός θα εφαρμόσει κάποια από τα πλάνα του για το νέο Ολυμπιακό.<p>
 Οι «ερυθρόλευκοι» προπονήθηκαν χθες τρεις φορές, ενώ το ίδιο πρόγραμμα θα ακολουθήσουν και σήμερα στο Τέγκερνζε. Το πρωί τρέξιμο εννέα χιλιόμετρα, το μεσημέρι βάρη σε αίθουσα του ξενοδοχείου και το απόγευμα ασκήσεις τακτικής. Αύριο, οι παίκτες του Ολυμπιακού θα γυμναστούν μόνο το πρωί, καθώς το απόγευμα θα διεξαχθεί το φιλικό παιχνίδι με την Αδανα Σπορ.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
