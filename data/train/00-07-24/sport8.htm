<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 24 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΠΑΝΟΥ ΚΟΡΚΟΔΕΙΛΟΥ<p></b>
 Δεν τα κατάφερε η ΑΕΚ χθες, στο πρώτο της δυνατό φιλικό παιχνίδι επί ολλανδικού εδάφους, με αντίπαλο τη NEC Ναϊμέγκεν, ομάδα της πρώτης κατηγορίας Ολλανδίας (15η στο περασμένο πρωτάθλημα, γλίτωσε μόλις την τελευταία αγωνιστική τον υποβιβασμό) κι ας έπαιξε με τους βασικούς της ποδοσφαιριστές.<p>
 Η ομάδα του Γιάννη Παθιακάκη ηττήθηκε 0-1 από την αντίστοιχη του Γιόχαν Νέεσκενς. Σκόρερ του μοναδικού γκολ στο 26ο λεπτό με πλασέ ο Γκεόργκι Χριστόφ (έχασε και ευκαιρία στο 45'), που βρέθηκε τετ α τετ με τον Ηλία Ατματσίδη ύστερα από πάσα του Ντε Χίερ (ολιγώρησαν οι αμυντικοί της ΑΕΚ).<p>
 Εμφανώς επηρεασμένοι από τη σκληρή προετοιμασία οι «κιτρινόμαυροι», αν και είχαν τον έλεγχο του αγώνα στο μεγαλύτερο μέρος, υστέρησαν στις προσωπικές μονομαχίες και δεν κατάφεραν να εκμεταλλευτούν τις λίγες ευκαιρίες που δημιούργησαν. Πέραν του ότι χθες το πρωί πριν από το ματς έκαναν κανονικά προπόνηση στο δάσος, δίπλα από το προπονητικό κέντρο που βρίσκονται, στο Αρνεμ.<p>
 Η ΑΕΚ κατάφερε να απειλήσει την εστία της Ναϊμέγκεν: <p>
 -Στο 2' όταν σουτ του Τσάρτα (πάσα Νάβας) πέρασε λίγο άουτ.<p>
 -Στο 65' όταν ο Νάβας δεν πρόλαβε να σπρώξει την μπάλα στα δίχτυα από κοντά (προηγήθηκε συνδυασμός Τσάρτα-Νικολαΐδη).<p>
 -Στο 68' όταν ο Ρουίς νικήθηκε σε τετ α τετ με τον Χέντενααρ.<p>
 -Στο 86' όταν από πάσα του Τσάρτα ο Νικολαΐδης βγήκε μόνος του με τον Χέντενααρ, συγκρούστηκε μαζί του και η μπάλα κύλησε άουτ (η ΑΕΚ ζήτησε πέναλτι).<p>
 <b>«ΠΟΛΥ ΝΩΡΙΣ...»<p></b>
 Παρά την ήττα, ο Γιάννης Παθιακάκης δεν εμφανίστηκε, μετά το τέλος του αγώνα, δυσαρεστημένος από την απόδοση των παικτών του. «Αυτή τη στιγμή προερχόμαστε από προετοιμασία μόλις 13 ημερών και ασφαλώς είναι πολύ νωρίς να βγάλουμε το οποιοδήποτε συμπέρασμα. Σαφώς και η Ναϊμέγκεν εμφανίστηκε, και είναι, πιο έτοιμη από εμάς», δήλωσε μεταξύ άλλων ο τεχνικός της ΑΕΚ, που απέδωσε την ήττα και τη μέτρια εμφάνιση της ομάδας στο γεγονός ότι «οι παίκτες είναι κουρασμένοι. Αυτό που προέχει για μας στην παρούσα φάση είναι η σκληρή δουλειά και όχι τα αποτελέσματα στους φιλικούς αγώνες».<p>
 Μετρημένος στις δηλώσεις του εμφανίστηκε και ο Γιόχαν Νέεσκενς, που τόνισε πως «ο αγώνας αυτός ήταν φιλικός και τίποτα περισσότερο. Η ΑΕΚ σαφώς και δεν ήταν τόσο καλή όσο μπορεί να συμπεράνει κάποιος όταν βλέπει τις ατομικές ικανότητες των ποδοσφαιριστών της. Και οι δυο μας προετοιμαζόμαστε για τη νέα περίοδο στην οποία περιμένουμε πιο πολλά απ' ό,τι πετύχαμε πέρυσι».<p>
 Ο Γιάννης Παθιακάκης στο χθεσινό φιλικό δεν είχε στη διάθεσή του τον Χρήστο Μαλαδένη, που ξεκουράστηκε για προληπτικούς λόγους, ενώ οι Λάκης, Μιχαηλίδης και Κωστής ακολούθησαν ατομικό πρόγραμμα υπό την επίβλεψη του γυμναστή Νίκου Καρύδα λόγω προβλημάτων που έχουν (μικρά οι δύο πρώτοι) από τραυματισμούς.<p>
 Προβλήματα, ωστόσο, αντιμετωπίζει και η Ναϊμέγκεν, που κατέβηκε στο γήπεδο με 14 παίκτες, ενώ έχασε και τον Μαρσέλ Κένινγκ στο «ζέσταμα». Οι υπόλοιποι ποδοσφαιριστές του Νέεσκενς προπονήθηκαν μόνοι τους. Η Ναϊμέγκεν στις 8 Αυγούστου θα δώσει φιλικό αγώνα με τη Μπαρτσελόνα.<p>
 Ο χθεσινός αγώνας διεξήχθη παρουσία 100 οπαδών της ΑΕΚ. Απαντες ήταν ομογενείς από το Βέλγιο και τη Γερμανία (μέλη της «Ορίτζιναλ» από το Ντίσελντορφ) που μετέβησαν οδικώς στο Αρνεμ). Πριν από τον αγώνα μέλη του συνδέσμου φιλάθλων ΑΕΚ Βελγίου έδωσαν στους Τόνι Σαβέσβκι και Χρήστο Κωστή ανθοδέσμες.<p>
 ΑΕΚ: Ατματσίδης, Ζαγοράκης, Ντόντσεφ (46' Δέλλας), Φερούζεμ, Κασάπης, Νάβας, Ζήκος, Πέτκοφ (84' Κοπιτσής), Τσάρτας, Ρουίς (75' Κωνσταντινίδης), Νικολαΐδης.<p>
 ΝΑΪΜΕΓΚΕΝ: Χέντενααρ, Χουλούζ, Βίσγκερχοφ, Χεσπ, Λεϊβακάμπεσι (70' Τερομέιντ), Φαν Ράισφαϊκ, Ολιεν, Ζόνεβελντ (80' Μέλικερ), Γιάνσεν, Χριστόφ, Ντε Χίερ.<p>
 <b>ΚΑΙ Ο... ΒΙΤΑΛΙΝΙΟ<p></b>
 Μπορεί η προσπάθεια της ΑΕΚ για απόκτηση του Bραζιλιάνου αμυντικού της Παλμέιρας, Τιάγκο, να μην ευοδώθηκε, ωστόσο αυτό δεν εμπόδισε την «Ενωση» να επιδιώκει, τώρα, τη μετεγγραφή ενός άλλου... Bραζιλιάνου! Ο λόγος για τον 25χρονο στόπερ της Βάσκο Ντα Γκάμα, Σίλβιο Ντα Σίλβα Βιταλίνιο Τζούνιορ, οποίος βρίσκεται τα τελευταία 24ωρα στο Αρνεμ και περνάει από τις δοκιμασίες του Γιάννη Παθιακάκη.<p>
 Εφόσον ικανοποιήσει τον τεχνικό της ΑΕΚ, ο 25χρονος αμυντικός, τότε θα αποκτηθεί. Αν και θα πρέπει να «ξεπεράσει» το εμπόδιο που σηκώνει μπροστά του ο Αργεντίνος Λουίς Ντάριο Κάλβο, ο οποίος επίσης είναι στην Ολλανδία και περνάει από το μικροσκόπιο του Παθιακάκη.<p>
 Ο προπονητής της «Ενωσης» είναι ικανοποιημένος από την πορεία με την οποία εξελίσσεται η προετοιμασία της ομάδας και την προσπάθεια που καταβάλλουν οι υφιστάμενοί του. «Είμαι ικανοποιημένος από την εξέλιξη της προετοιμασίας μέχρι τώρα. Το σημαντικό είναι ότι δεν αντιμετωπίσαμε έως σήμερα κάποιο σημαντικό πρόβλημα τραυματισμού, κάτι που μας επιτρέπει να δουλεύουμε όπως ακριβώς έχουμε σχεδιάσει. Με ικανοποιεί απόλυτα και ο βαθμός προσαρμογής των νέων παικτών στην ομάδα», δήλωσε χαρακτηριστικά ο Παθιακάκης.<p>
 Σημειώνεται ότι ο τρίτος και τελευταίος (στην Ολλανδία) φιλικός αγώνας της ΑΕΚ θα γίνει την Πέμπτη. Αντίπαλός της η Χέρκουλες Αλμέλο, ομάδα που ήταν έβδομη στο περσινό πρωτάθλημα Β' κατηγορίας της χώρας. Η αποστολή της ΑΕΚ επιστρέφει στην Ελλάδα την Παρασκευή.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
