<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 3 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tης BAΣΩΣ
 ΔIΟNYΣΟΠΟYΛΟY<p>
 Κ</b>άθε λιμάνι και καημός... Το συγκεκριμένο όμως φαίνεται ότι το ακολουθούν πολλοί καημοί. Κάτι η αγωνία του δημάρχου της Ραφήνας για αποσυμφόρηση της πόλης του, κάτι ο πόθος των ντόπιων κατοίκων για αναγέννηση της πάλαι ποτέ πλούσιας περιοχής τους, κάτι η προσδοκία εκείνων που ταλαιπωρούνται από τις πολύωρες διαδρομές των πλοίων, και το λιμάνι του Λαυρίου, λίγους μήνες πριν από την ολοκλήρωσή του, είναι ήδη «επιφορτισμένο» με την επίλυση πολλών προβλημάτων. Η «Ε» βρέθηκε στο «λιμάνι της αγωνίας» και ξεναγήθηκε στους χώρους που φιλοδοξούν να αποτελέσουν το δεύτερο σε μέγεθος -μετά τον Πειραιά- λιμένα της Αττικής. <p>
 «Το λιμάνι είναι ένας από τους τρεις άξονες ανάπτυξης της πόλης μας (πολιτισμός και μικρές βιοτεχνίες οι άλλοι δυο), έτσι όπως προδιαγράφεται μέσα


από το τοπικό αναπτυξιακό πρόγραμμα. Είναι λιμάνι εθνικής εμβέλειας, κατασκευασμένο με τις πλέον σύγχρονες προδιαγραφές. Αν λάβουμε υπόψη και τη θέση του, τότε οι αυξημένες προσδοκίες μας κρίνονται μάλλον δικαιολογημένες. Τα μόλις 20 λεπτά οδικής διαδρομής από το αεροδρόμιο των Σπάτων, τα 22 ναυτικά


μίλια που κερδίζει ο ταξιδιώτης σε σύγκριση με εκείνον που ξεκινά από Πειραιά και το -ως επί το πλείστον- καλό οδικό δίκτυο σύνδεσης του Λαυρίου με την πρωτεύουσα, αποτελούν τα μεγάλα ατού του λιμανιού μας», επισημαίνει ο δήμαρχος


της πόλης Γιάννης Παρασκευής.<p>
 Λίγο πριν από τη συμπλήρωση ενάμιση αιώνα λειτουργίας, ο λιμένας του Λαυρίου αλλάζει ριζικά όψη και λειτουργία. Η αρχική χρησιμοποίησή του για μεταφορά του


αργυρούχου μολύβδου από τα ορυχεία της περιοχής, άλλαξε πολλές μορφές με το πέρασμα του χρόνου και σταδιακά έλαβε περιορισμένη επιβατική χρήση, με τη μεταφορά ταξιδιωτών προς και από την Κέα και την Κύθνο. Αυτά τα δρομολόγια με την προσθήκη δυο ακόμη γραμμών -προς Πάρο-Νάξο και Σύρο- διατηρούνται μέχρι σήμερα. Από τα τέλη του έτους όμως αναμένεται η εικόνα του εν λόγω λιμένα να αλλάξει άρδην.<p>
 Μια προβλήτα μήκους 250 μέτρων με έξι ράμπες, τέσσερις από τις οποίες έχουν ήδη παραδοθεί, θα μπορεί -σύμφωνα με τις διαβεβαιώσεις του λιμενάρχη Λαυρίου αντιπλοίαρχου Βασίλη Κλώνη- μετά το Νοέμβριο να δέχεται μέχρι έξι επιβατηγά-οχηματαγωγά πλοία ταυτόχρονα. Σήμερα, η υπάρχουσα προβλήτα, δίπλα ακριβώς από την καινούργια, έχει τη δυνατότητα για ταυτόχρονη πρόσδεση δυο πλοίων. Μετά την παράδοση της νέας η παλιά προβλήτα θα τεθεί εκτός λειτουργίας. <p>
 «Ηδη δυο από τις έξι ράμπες παραδόθηκαν τον περασμένο Μάιο και άλλες δυο τον επόμενο μήνα. Μια από αυτές είναι ετοιμοπαράδοτη, ενώ η κατασκευή της τελευταίας θα έχει ολοκληρωθεί μέχρι το Νοέμβριο», επισημαίνει ο πρόεδρος του Λιμενικού Tαμείου Λαυρίου, Αριστείδης Κατσάμπας. <p>
 «Υπολείπονται κάποια έργα μέσα στην πλατεία της λιμενικής ζώνης, η κατασκευή των χώρων υποδοχής των επιβατών (πάσεντζερ τέρμιναλς), καθώς και ο φωτισμός του λιμένα που δεν έχει ξεκινήσει ακόμη. Για το λόγο αυτό το τμήμα στο οποίο ήδη δένουν τα πλοία προς Κέα και Κύθνο χρησιμοποιείται μόνο ημέρα. Παράλληλα, σε εξέλιξη είναι οι εργασίες για τη δημιουργία του πάρκινγκ εντός της λιμενικής ζώνης. Η κατασκευάστρια εταιρεία ανακοίνωσε ότι μέχρι το τέλος του προσεχή Νοέμβρη, όλα τα παραπάνω θα έχουν αποπερατωθεί», συμπληρώνει ο κ. Κλώνης.<p>
 Οι εργασίες όμως στο λιμένα του Λαυρίου δεν τελειώνουν με την ολοκλήρωση της κατασκευής της επιβατικής προβλήτας στη βορειοανατολική πλευρά του. Στο ακριβώς απέναντι άκρο προβλέπεται η κατασκευή της εμπορικής-τουριστικής προβλήτας. «Η δημοπράτηση του εν λόγω τμήματος δεν έχει γίνει ακόμη, αλλά σύντομα θα πραγματοποιηθεί. Αλλωστε σκοπός είναι η προβλήτα αυτή να είναι έτοιμη μέχρι το 2003. Εκτός από τα εμπορικά πλοία θα δέχεται και κρουαζιερόπλοια. Προβλέπεται μάλιστα ένα μέρος από τους τουρίστες που θα έρθουν στη χώρα μας για τους Ολυμπιακούς του 2004, να φιλοξενηθούν σε αυτά», παρατηρεί ο κ. Παρασκευής. <p>
 Η χρηματοδότηση της προβλήτας αυτής, ο προϋπολογισμός της οποίας ανέρχεται στα


6 δισ. δρχ., έχει ήδη ενταχθεί στο Τρίτο Κοινοτικό Πλαίσιο Στήριξης. Αν σε αυτό το ποσόν προσθέσουμε και τα 4, 95 δισ. δρχ. του υπολοίπου τμήματος που ολοκληρώνεται τους προσεχείς μήνες, καταλήγουμε στο ποσόν των 10, 95 δισ. δρχ. συνολικού κόστους ανακατασκευής του Λιμένα Λαυρίου.<p>
 Παρά τη μεγάλη προσμονή που συνοδεύει τη λειτουργία του νέου λιμανιού, υπάρχουν αρκετές επιφυλάξεις αντλούμενες από ορισμένες αντικειμενικές δυσκολίες που για την ώρα δεν έχουν ξεπεραστεί. Πρώτα πρώτα είναι το ζήτημα της πρόσβασης στο λιμάνι. Το μεγαλύτερο μέρος του δρόμου είναι σε πολύ καλή κατάσταση. Το τμήμα όμως Κερατέα-Λαύριο χρήζει άμεσης διαπλάτυνσης, καθώς είναι πολύ στενό για να αντέξει το φόρτο της κίνησης που θα παρουσιάζει ο δρόμος προς το δεύτερο λιμάνι της Αττικής. Οπως υποστηρίζει ο λιμενάρχης, έχει


ήδη αρχίσει η διαδικασία της απαλλοτρίωσης. Υπολείπεται όμως και η διάνοιξη περιμετρικής οδού μήκους 3, 5 μέτρων που θα κατευθύνει τα αυτοκίνητα από την είσοδο της πόλης στο λιμάνι. Ηδη είναι υπό κατασκευή τα 500 πρώτα μέτρα. <p>
 «Εκείνο που ζητήσαμε από τον κ. Παπουτσή στην προχθεσινή του επίσκεψη είναι να


δημιουργηθεί η κατάλληλη υποδομή για άμεση και ασφαλή πρόσβαση από και προς το


λιμάνι. Από το Μαρκόπουλο μέχρι την Κερατέα ο δρόμος διαθέτει δυο λωρίδες σε κάθε κατεύθυνση. Από εκεί και μετά όμως στενεύει σημαντικά. Κατά τη γνώμη μας,


η διαπλάτυνση μπορεί να γίνει σε σύντομο χρονικό διάστημα, καθώς ούτε το τμήμα


είναι ιδιαίτερα μεγάλο, αλλά και η μορφολογία του εδάφους είναι τέτοια που το μόνο που απαιτείται είναι επιχωμάτωση και στρώσιμο. Παράλληλα μας έχουν διαβεβαιώσει ότι μέχρι το Μάρτιο θα έχει παραδοθεί το τμήμα της Αττικής Οδού μέχρι τα Σπάτα», υποστηρίζει ο δήμαρχος.<p>
 Δεύτερο μεγάλο πρόβλημα είναι η αδυναμία του λιμένα, με τις υπάρχουσες υποδομές, να δεχθεί ταχύπλοα. Αυτό σημαίνει ότι σε πρώτη τουλάχιστον φάση θα είναι αδύνατη η μεταφορά στο Λαύριο των καταμαράν, τα οποία αποτελούν το μεγάλο βραχνά για τη Ραφήνα (αφήνοντας πίσω πλήθος αυτοκινήτων). «Στην αρχική μελέτη δεν υπήρχε πρόβλεψη για πρόσδεση ταχύπλοων. Στη συνέχεια κρίθηκε επιτακτική η διαμόρφωση χώρων για τέτοια πλοία. Είναι πολύ πιθανό του χρόνου να μπορούν να μπαίνουν στο λιμάνι και καταμαράν, καθώς μπορούν να χρησιμοποιηθούν ειδικά προκατασκευασμένες προβλήτες, ειδικές για να δέχονται ταχύπλοα. Παρόλα αυτά, τίποτα δεν είναι βέβαιο ακόμη», τονίζει ο κ. Κλώνης.<p>
 Εκείνο όμως που είναι το μεγάλο ζητούμενο και το στοίχημα που καλείται να κερδίσει το λιμάνι, είναι η προσέλκυση του επιβατικού κοινού. Τα 70 χιλιόμετρα


-σε σύγκριση με τα 25 της Ραφήνας- που τη χωρίζουν από την Αθήνα είναι πιθανό να αποτελέσουν τροχοπέδη στην προσέγγιση ταξιδιωτών. «Ας μην ξεχνάμε όμως ότι οι επιβάτες εξοικονομούν τουλάχιστον μια με μιάμιση ώρα εν πλω διαδρομής. Αλλωστε δεν είναι λίγοι εκείνοι που προτιμούν να οδηγούν παρά να ταξιδεύουν με


πλοίο», επισημαίνει ο κ. Κλώνης.<p>
 Το τέταρτο και τελευταίο άλυτο μέχρι στιγμής πρόβλημα του λιμένα είναι η εξεύρεση χώρων στάθμευσης. Ενώ ο δήμαρχος του Λαυρίου ζητεί από την πολιτεία την αδρή επιδότηση των θέσεων πάρκινγκ, προκειμένου να δημιουργθούν το συντομότερο, ο πρόεδρος του Λιμενικού Ταμείου εμφανίζεται ιδιαίτερα αισιόδοξος: «Μέσα στη λιμενική ζώνη κατασκευάζονται 500 θέσεις πάρκινγκ που όμως δεν επαρκούν. Προσπαθούμε να βρούμε χώρους έξω από τη λιμενική ζώνη και πιστεύω ότι θα τους βρούμε».<p>
 Οπως άλλωστε παραδέχτηκε και ο λιμενάρχης, μπορεί το λιμάνι να αρχίσει να λειτουργεί εντός του έτους, αλλά αυτό δεν σημαίνει ότι είναι σε πλήρη ετοιμότητα. Θα βελτιώνεται συνεχώς και στόχος είναι να είναι πανέτοιμο μέχρι το 2003. <p>
 <b>«Yποχρεωτικά δρομολόγια τη νέα χρονιά»<p></b>
 Το ερώτημα που τίθεται είναι κατά πόσο οι ακτοπλοϊκές εταιρείες θα «στείλουν» τα πλοία τους στο Λαύριο. Στην επίσκεψή του στην περιοχή, ο υπουργός Eμπορικής

Ναυτιλίας Χρήστος Παπουτσής ανακοίνωσε ότι έχει ζητηθεί από όλες τις ακτοπλοϊκές εταιρείες στους σχεδιασμούς τους για τα δρομολόγια της επόμενης χρονιάσ, που θα παρουσιαστούν τον επόμενο μήνα, να συμπεριλαμβάνουν υποχρεωτικά και το λιμάνι του Λαυρίου.<p>
 Οι εταιρείες, για την ώρα, τηρούν σιγήν ιχθύος, ενώ διαρρέουν φήμες για μικρό,

μέχρι στιγμής, ενδιαφέρον.<p>
 «Δεν μπορείς να υποχρεώσεις τον επιχειρηματία να έρθει. Προοδευτικά θα έρχονται όλο και περισσότερα πλοία. Μέσα σε ένα με δύο χρόνια η πληρότητα του λιμένα θα έχει αγγίξει το προσδοκώμενο. Για να γίνει κάτι τέτοιο όμως θα πρέπει προηγουμένως να έχουν λυθεί κάποια βασικά θέματα, όπως η πρόσβαση και η

στάθμευση», τονίζει ο δήμαρχος κ. Παρασκευής.<p>
 Ο περιορισμένος αριθμός ταξιδιωτικών γραφείων στην περιοχή και η απουσία εκδήλωσης ενδιαφέροντος από τα μεγάλα πρακτορεία για «εκπροσώπησή» τους στην περιοχή γεννούν πολλά ερωτηματικά. Ο πρόεδρος του Συνδέσμου Τουριστικών και Ταξιδιωτικών Γραφείων Ελλάδας, Γιάννης Ευαγγέλου, θέτει το ζήτημα στη σωστή του διάσταση: «Το αγώι ξυπνάει τον αγωγιάτη. Πώς είναι δυνατό να ανοίξουν ταξιδιωτικά γραφεία, αν δεν πάνε πλοία και επιβάτες. Η ανταπόκριση των πρακτόρων θα είναι ανάλογη της τουριστικής κίνησης του λιμένα. Μην ξεχνάτε ότι

δουλεύουμε με τη λογική του εμπορίου και της ελεύθερης αγοράς».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
