<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 3 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Aριστόβουλος. ΕΤΥΜ. αρχική σημ. «ο χαρακτηριζόμενος από άριστη σκέψη, απόφαση», άριστος +
βουλή.<p>
 (Λεξικό της Νέας Ελληνικής Γλώσσας του Γ. Μπαμπινιώτη) <p>
<b> Ε</b>φυγε στα 78 χρόνια του και ύστερα από πολύτιμη προσφορά μισού αιώνα στον πνευματικό και δημόσιο βίο της χώρας, ο Αριστόβουλος Μάνεσης, ο άριστος των αρίστων, ο κορυφαίος συνταγματολόγος με το διεθνές κύρος, ο ακαδημαϊκός δάσκαλος που συνέβαλε τα μέγιστα στην εδραίωση του δημοκρατικού πολιτεύματος στη χώρα μας, ο αγωνιστής της δημοκρατίας που εκτοπίσθηκε από τη χούντα «ως επικίνδυνος για την δημοσίαν τάξιν», ο αρνητής κάθε είδους εξουσίας. Εφυγε, αφήνοντας πίσω του δυσαναπλήρωτο κενό, αλλά ευτυχώς και ένα πλούσιο επιστημονικό έργο, σημαντική παρακαταθήκη για όλους μας.<p>
 Υπόδειγμα δημοσίου ανδρός κυρίως όσον αφορά τη συνέπεια λόγων και πράξεων, το ήθος και το χρέος, ο Αριστόβουλος Μάνεσης απεβίωσε χθες το πρωί από ηπατική ανεπάρκεια βυθίζοντας στο πένθος τον πνευματικό και νομικό κόσμο της χώρας.<p>
 _ Ο πρύτανης των συνταγματολόγων γεννήθηκε στο Αργοστόλι το 1922. Yστερα από λαμπρές πανεπιστημιακές σπουδές στην Αθήνα και τη Θεσσαλονίκη πήρε υποτροφία για μετεκπαίδευση στα πανεπιστήμια των Παρισίων και της Χαϊλδεβέργης.Το 1953 ανακηρύχθηκε διδάκτωρ του Πανεπιστημίου Θεσσαλονίκης και εκλέχθηκε διαδοχικά παμψηφεί το 1967 υφηγητής, το 1961 έκτακτος καθηγητής και το 1965 τακτικός καθηγητή στην έδρα του Συνταγματικού Δικαίου.<p>
 _ Στην Kατοχή, ο μαχητής Μάνεσης ήταν από τα ηγετικά στελέχη του σοσιαλιστικού

κόμματος ΕΛΔ του Αλ. Σβώλου, με πλούσια δράση και στα δύσκολα μετεμφυλιακά χρόνια, ενώ υπήρξε από τα πρώτα μέλη της Δημοκρατικής Αμυνας και μπροστάρης στον αγώνα κατά της χούντας. <p>
 _ Το 1968, το δικτατορικό καθεστώς τον απέλυσε από το Πανεπιστήμιο λόγω των «δημοκρατικών του φρονημάτων» και τον εκτόπισε «ως επικίνδυνο για την δημοσίαν

τάξιν και ασφάλειαν» στο Λιδωρίκι της Φθιώτιδας. Το τελευταίο του μάθημα πριν από την απόλυσή του υπήρξε η πρώτη μαζική αντιδικτατορική εκδήλωση στο Πανεπιστήμιο της Θεσσαλονίκης. Οι φοιτητές της δεκαετίας του '60 θυμούνται τον

πύρινο λόγο του Αριστόβουλου Μάνεση μέσα σε ένα κατάμεστο ακροατήριο, ζωσμένο από ασφαλίτες, να υπενθυμίζει στους φοιτητές του ότι «ο καλός πολίτης είναι μόνον ο ελεύθερος πολίτης» και να κλείνει με το λόγο του ποιητή «θέλει αρετήν και τόλμην η ελευθερία». <p>
 _ Μετά την άρση της εκτόπισής του πήγε στη Γαλλία, όπου δίδαξε στο Πανεπιστήμιο της Αμιένης από το 1970 έως το 1974 ως professeur associe, ενώ όλο αυτό το διάστημα συμμετείχε ενεργά στο αντιδικτατορικό κίνημα. <p>
 _ Μετά την πτώση της χούντας αποκαταστάθηκε στο Πανεπιστήμιο της συμπρωτεύουσας και εκλέχθηκε κοσμήτωρ της Σχολής Νομικών και Οικονομικών Επιστημών. Το 1980 μετακλήθηκε στη Νομική Σχολή του Πανεπιστημίου Αθηνών, της

οποίας εκλέχθηκε δύο φορες κοσμήτωρ, το 1982 και το 1987. <p>
 _ Από το 1982 μέχρι το 1983 διετέλεσε πρόεδρος της Ειδικής Νομοπαρασκευαστικής

Επιτροπής «για την εφαρμογή της συνταγματικής ισότητας ανδρών και γυναικών στον Αστικό Κώδικα, ενώ το 1980 αναγορεύθηκε επίτιμος διδάκτωρ του Πανεπιστημίου της Αμιένης και το 1990 του Πανεπιστημίου της Θράκης. Από το 1987 ήταν πρόεδρος του Επιστημονικού Συμβουλίου της Βουλής και από το 1992 μέλος της Ακαδημίας Αθηνών. Πριν από δύο χρόνια τού απονεμήθηκε από τον Πρόεδρο της Δημοκρατίας το παράσημο του Ανώτερου Tαξιάρχη του Τάγματος του Φοίνικος. <p>
 Ο Αριστόβουλος Μάνεσης υπηρέτησε πιστά την επιστήμη του Συνταγματικού Δικαίου και γαλούχησε γενιές νομικών με τα ιδανικά της δημοκρατίας. Σημαντικός αριθμός

των εργασιών του είναι αφιερωμένες στην ιστορία των ιδεών και τα θεσμών, του νεότερου Ελληνισμού αλλά και των γενικότερων πολιτειακών εξελίξεων του νεότερου κόσμου. Στις πανεπιστημιακές παραδόσεις του, επεξεργασμένες με ιδιαίτερη φροντίδα, παρουσιάζει κατά τρόπο ανάγλυφο τις ιδεολογικές και θεσμικές εξελίξεις του αγγλικού πολιτεύματος, που αποτέλεσαν πρότυπο για τη γενικότερη διαμόρφωση του πολιτεύματος της αντιπροσωπευτικής δημοκρατίας και του κοινοβουλευτισμού σε ολόκληρο το νεότερο και σύγχρονο κόσμο (Πολιτική Ιστορία και σύγχρονοι πολιτικοί θεσμοί, εκδ. Σάκκουλα, 1978).<p>
 <b>Δημοσιεύσεις<p></b>
 Ηδη, από το 1967 κυκλοφορούσε τόμος πανεπιστημιακών παραδόσεων, στον οποίο εκτίθενται με σαφήνεια η ιστορία του πολιτεύματος της χώρας, η μορφή και οι οργανωτικές βάσεις του κράτους, ενώ σειρά δημοσιευμάτων του καθηγητή είναι αφιερωμένα σε συγκεκριμένα συνταγματικά προβλήματα αλλά και σε πολιτικά θέματα

που συνδέονται άμεσα με τη λειτουργία του πολιτεύματος και την ερμηνεία των συνταγματικών θεσμών. Ενδεικτικά αναφέρουμε: <p>
  «Αι σχέσεις Κράτους και Εκκλησίας κατά το νέον Σύνταγμα» (σε συνεργασία με τον καθηγητή Α. Βαβούσκο) Νομ. Βήμα, τ. 23, 1975, σελ. 1031-1037).<p>
  «Η εφαρμογή της αρχής της ισότητας και το ασυμβίβαστο δικηγορίας από πανεπιστημιακούς βοηθούς» (σε συνεργασία με τον Α.Ν. Μανιτάκη), Αρμενόπουλος 1978, σελ. 8-9.<p>
  «Η υπόθεση Ανδρεάδη κατά το Οικονομικό Σύνταγμα», «Κρατικός Παρεμβατισμός και Σύνταγμα», σελ. 1-52 (σε συνεργασία με τον Α. Μανιτάκη).<p>
 «Δίκαιο και Πολιτική», «Η σχετική αυτονομία του κράτους», «Η διάλυση της Βουλής», «Σύνταγμα και εκλογές», «Οι εκλογές των ευρωβουλευτών και το Σύνταγμα», «Η συνταγματική καθιέρωση της ισοτιμίας ανδρών και γυναικών», «Η ελευθερία της διδασκαλίας στα Πανεπιστήμια». Μελέτες που περιέχει ο τόμος Δίκαιο, Σύνταγμα και Πολιτική, Θεσσαλονίκη, 1982.<p>
 Το πρόβλημα της ενίσχυσης της εκτελεστικής εξουσίας σε συσχετισμό με τις αδυναμίες του κοινοβουλευτισμού να αντιμετωπίσει αποτελεσματικά τις ανάγκες της σύγχρονης κοινωνίας, απασχόλησε τον καθηγητή Μάνεση σε σειρά μελετών του από το 1953 μέχρι σήμερα. Χαρακτηριστική είναι η μελέτη που δημοσιεύει το 1975

στο Νομικό Βήμα με τον τίτλο «Η νομικο-πολιτική θέση του Προέδρου της Δημοκρατίας».<p>
 Ικανός αριθμός μελετών του έχουν περιληφθεί σε ογκώδη τόμο με τίτλο «Συνταγματική Θεωρία και Πράξη», Θεσσ. 1980, ενώ ο τόμος «Συνταγματικό Δίκαιο», 1980, αποτελεί πολύτιμο απόκτημα του κλάδου του Συνταγματικού Δικαίου.<p>
 _ Ο Αριστόβουλος Μάνεσης θα ενταφιασθεί στο Νεκροταφείο Αναστάσεως του Σωτήρος

στη Θεσσαλονίκη, την Παρασκευή στις 6.30 το απόγευμα, αφού προηγουμένως ψαλεί

η νεκρώσιμος ακολουθία την ίδια ημέρα στις 10 το πρωί στον ιερό ναό του Αγ. Διονυσίου Aρεοπαγίτου, στην Αθήνα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
