<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 3 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Το στοιχείο που τον καθορίζει, στη σκηνή και στη ζωή, είναι η «ανεξέλεγκτη», όπως και ο ίδιος παραδέχεται, υπερκινητικότητά του. Ο μικρόσωμος, όλο νεύρο και συνάμα τρυφερότητα, Γεράσιμος Γεννατάς, αυτός ο «θλιμμένος κλόουν», φέτος το καλοκαίρι είναι ο δούλος Καρίωνας του αφέντη Χρεμύλου στον αριστοφανικό «Πλούτο» του Κρατικού Θεάτρου Βορείου Ελλάδος, που υπογράφει σκηνοθετικά ο Διαγόρας Χρονόπουλος. H κωμωδία έχει ήδη κάνει πρεμιέρα, ενώ πρόκειται να ξαναπαρουσιαστεί μεθαύριο Σάββατο στους Φιλίππους και στις 18 και 19 Αυγούστου

στο Αρχαίο Θέατρο της Επιδαύρου.<p>
 Εννέα χρόνια συμπληρώνει φέτος στο θεατρικό σανίδι και φαίνεται πως ήλθε το πλήρωμα του χρόνου και «για έναν Αριστοφάνη». Ο πρώτος του Αριστοφάνης, λοιπόν. Χωρίς να ήταν, ωστόσο, ποτέ στόχος του να παίξει έργο του αρχαίου κωμικού. Απλώς, «καθένας θέλει να ασχοληθεί με τα μεγάλα έργα, με τους μεγάλους συγγραφείς, όπως είναι και ο Αριστοφάνης, επειδή σου προσφέρουν πολύ υλικό».<p>
 Στο παρελθόν είχε διακριθεί σε ρόλους κωμικούς. Ακόμη όμως και σε αυτούς, τους

κατ' εξοχήν κωμικούς ρόλους, ποτέ του δεν κυνήγησε, δεν «βίασε» το γέλιο. Ο, τι

αποζητούσε ήταν «το χαμόγελο του θεατή». «Επειτα, πιστεύω ότι το να συμμετέχεις σε μια κωμωδία δεν σε χαρακτηρίζει αυτομάτως και κωμικό».<p>
 «Αν και μπορεί να υπάρξει ένας διαχωρισμός μεταξύ κωμικών ηθοποιών και μη, εγώ

θα έλεγα πως δεν είμαι σε καμία περίπτωση κωμικός ηθοποιός», τονίζει.<p>
<b> «Aπλώς ηθοποιός»<p></b>
 Παρ' όλα αυτά, πολλοί του έχουν αποδώσει κατά καιρούς το χαρακτηρισμό «θλιμμένος κλόουν». Το ξέρει. Μολονότι του αρέσει, δεν τον δέχεται. «Είναι πολύ ζουμερός ο χαρακτηρισμός», λέει. «Ομως, όχι, δεν είμαι "θλιμμένος κλόουν". Είναι πολύ δύσκολο να είσαι, να πετύχεις κάτι τέτοιο. Πιστεύω πως ακόμη δεν το έχω κατορθώσει. Εχουμε μέλλον...».<p>
 Τότε τι είναι; «Είμαι απλώς ένας ηθοποιός που προσπαθεί. Κάθε ρόλος είναι κάτι

το ψεύτικο. Δεν είναι δικός σου και ας τον υποδύεσαι.<p>
 Εξ ορισμού είναι ένα ψέμα, μια κατασκευή. Απλώς εσύ, ο ηθοποιός, προσπαθείς να είσαι πιο ανοικτός, να στραπατσάρεις τη δική σου εικόνα, ώστε να δουλέψει η

φαντασία σου. Να τραγουδήσεις κι εσύ αυτό το τραγούδι, που έχουν τραγουδήσει δεκάδες άλλοι».<p>
 Και το ρόλο του Καρίωνα, που κρατά φέτος, τον έχουν «ξανατραγουδήσει» πολλοί ηθοποιοί κατά το παρελθόν. Αυτό ίσως τον αγχώνει: «Με αγχώνει πάρα πολύ. Ομως,

δεν πρέπει να ξεκινάς με αυτό τον τρόπο. Σε κάθε παράσταση ξέρεις πως πας για να φας τα μούτρα σου. Προσπαθώντας να ανακαλύψεις ένα χαρακτήρα, πρέπει να ξεχάσεις καθετί και να αφήσεις τη φαντασία σου να λειτουργήσει. Αυτό είναι ένα

πράγμα ατελείωτο. Ομως, μόνο τότε ανακαλύπτεις διάφορες συμπεριφορές και αποχρώσεις».<p>
 Ειδικότερα τον Καρίωνα, τον οποίο αποκαλεί «τύπο με φόρα, σαν να 'ναι ακαριαίος», τον δούλεψε έχοντας την «ευκολία» του προηγούμενου δούλου που υποδύθηκε. «Ο Καρίωνας έχει πολύ μεγάλη σχέση με τον κεντρικό ήρωα του "Υπηρέτη δύο αφεντάδων", τον οποίο έχω υποδυθεί πολύ πρόσφατα».<p>
 Παρ' όλη τη «σύμπτωση» των δύο δούλων, «στην παράσταση του ΚΘΒΕ υπηρετώ ένα φοβερό ρυθμό, ο οποίος με δεσμεύει για πρώτη φορά. Δεν μπορώ, δηλαδή, να δοκιμάσω κάτι που θα μου έρθει στο κεφάλι, όπως έκανα σε άλλες παραστάσεις».<p>
 «Δεν πιστεύω ότι τώρα, ως Καρίωνας, κάνω κάτι άλλο από τον "Υπηρέτη". Σαν "φόρα" κάνω ακριβώς το ίδιο πράγμα. Αυτό μου ζητήθηκε. Ο, τι, δηλαδή, μου είναι

ήδη γνωστό. Ολοι αυτοί οι υπηρέτες, οι δούλοι στο σύγχρονο ευρωπαϊκό θέατρο έτσι κι αλλιώς προέρχονται από τον Αριστοφάνη», υπογραμμίζει.<p>
 Αν κάτι, πάντως, διαφοροποιείται μεταξύ των δύο δούλων, όπως διευκρινίζει, είναι η «ματιά», η «όψη» του ρόλου.<p>
<b> Στην ομάδα<p></b>
 Στη συνολικότερη τώρα υπόθεση του θεάτρου, σε κάθε νέα του θεατρική δουλειά επιδιώκει το «παραπέρα βήμα». «Ενα βήμα εδώ, ένα βήμα εκεί. Ενα βήμα πιο δίπλα. Ενα βήμα προς τα πάνω, προς τα κάτω, πίσω- μπρος. Στο θέατρο πρέπει να κυλιέσαι κάτω».<p>
 Ειδικά σε αυτό το «κύλισμα», δεν πρέπει να έχει πρόβλημα. Διαρκώς κυλιέται επί

σκηνής. Με έναν ιδιαίτερο, σχεδόν ζογκλερικό τρόπο.<p>
 Ομως, αυτή η ικανότητά του να λειτουργεί λίγο και ως ζογκλέρ, αυτή η υπερδιέγερση, η υπερκινητικότητά του στη σκηνή, δεν κρύβει πως είναι «από τα πολύ μεγάλα μου ελαττώματα». «Οταν θα πάω πενήντα χρονών, ίσως να μπορέσω να το κοντρολάρω. Ισως και τώρα να μπορώ να το κάνω. Στην "Εθνική με τα μεγάλα" πιστεύω ότι το πέτυχα πολύ. Η αλήθεια είναι πως δεν θες να πορεύεσαι με τις ευκολίες σου. Το σώμα, όμως, το κάνει από μόνο του. Την αυτοπειθαρχία την έχεις στο μυαλό», συμπληρώνει.<p>
 «Μια μέρα με ένα συνάδελφο λέγαμε: "A, κάποια στιγμή πρέπει να παίξουμε έναν Πίντερ, ένα αστικό δράμα, στο οποίο έρχεται το μεσημέρι, περνά ο επισκέπτης, καθόμαστε και πίνουμε ένα τσάι". Αλλά και Πίντερ να κάνουμε, ξέρω πως πάλι κωλοτούμπες θα κάνω. Θα ήθελα μια μέρα, όμως, να κάνω τέτοιου τύπου δουλειά».<p>
 Για τον ηθοποιό, «το όλο ζήτημα με το θέατρο», το «κόλπο», στηρίζεται στη μαγική λεξούλα «συνεργασία». «Δεν γίνεται τίποτα στο θέατρο χωρίς την ομάδα, χωρίς συνεργασία. Ολα τα άλλα περί θεάτρου είναι πατσαβούρια». Οσον αφορά το κοινό... «E, δεν μπορεί να μη σε απασχολεί. Είναι ένα ζωντανό πράγμα...». «Το

θέατρο, πάντως, είναι μια πολύ περίεργη υπόθεση. Εμείς ξέρουμε ότι αυτό που κάνουμε, που λέμε, είναι ένα ψέμα, αλλά το κάνουμε να φαίνεται αλήθεια. Το θέατρο είναι ένα ωραίο ψέμα».<p>
 Παραδέχεται πως δεν θα μπορούσε να ζήσει χωρίς αυτό. Οχι μόνο γιατί είναι στο οικογενειακό του κύτταρο (και ο πατέρας του και η αδελφή του και η ξαδέλφη του, όλοι τους είναι επίσης ηθοποιοί). Αλλά και γιατί όλα αυτά τα 9 χρόνια τα έχει περάσει καλά με το θέατρο.<p>
 Αν δεν είχε ασχοληθεί με το θέατρο; «Μπορεί και να είχα γίνει βιολογός, γιατί

Bιολογία σπούδαζα ώσπου τα παράτησα για να γίνω ηθοποιός. Μπορεί να είχα κανένα bar -όχι club- με τζαζ, ροκ, όπου θα μαζευόμασταν διάφοροι αληταράδες και θα γελάγαμε... Πάλι, όμως, θέατρο θα κάναμε». <p>
 <b>IΩANNA KΛEΦTΟΓIANNH<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
