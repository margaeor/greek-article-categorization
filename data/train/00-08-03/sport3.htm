<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 3 Αυγούστου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΓΙΑΝΝΗ ΞΕΝΑΚΗ<p></b>
 Η νέα ΑΕΚ κάνει τα αποκαλυπτήρια ενώπιον του κοινού της αύριο το βράδυ στη Ν. Φιλαδέλφεια, και όσοι από τους πιστούς της έμειναν στην Αθήνα και σπεύσουν στο γήπεδο θα πάρουν μια πρώτη γεύση μέσα από το διεθνές τουρνουά του SuperSport. Πρώτος αντίπαλος στις 9 το βράδυ η Ραπίντ Βιέννης, νωρίτερα στις 7 θα παίξουν Βέρντερ Βρέμης - Μπρέσια, νικητές και χαμένοι θα αγωνιστούν το Σάββατο στο μεγάλο και μικρό τελικό (9 και 7 μ.μ.).<p>
 Για τον Γιάννη Παθιακάκη αυτό που προέχει σ' αυτά τα πρώτα δυνατά τεστ, είναι η βελτίωση της εικόνας που παρουσιάζουν τα νώτα της ομάδας. Η αμυντική λειτουργία δεν έχει ικανοποιήσει ώς τώρα τον προπονητή της κυπελλούχου, που θα επιμείνει στα αυγουστιάτικα ματς (φιλικά και Κυπέλλου) τόσο στα ίδια πρόσωπα όσο και στην τακτική. Ο Ζαγοράκης από δεξιά, ο Ντόντσεφ από αριστερά και ο Φερούζεμ στο βάθος, είναι οι τρεις εκλεκτοί του Παθιακάκη στην άμυνα σε σύστημα 3-4-1-2 και με κάλυψη του χώρου όταν επιτίθεται ο αντίπαλος.<p>
 <b>Ο ΦEPΟYZEM<p></b>
 Στα τρία φιλικά επί ολλανδικού εδάφους, ακόμη και στο δευτεριάτικο αγώνα προπόνησης με τους Αγίους Αναργύρους, η άμυνα έδειξε ότι είναι επιρρεπής στην γκάφα, ειδικά όταν βγαίνουν κάθετες μπαλιές στην πλάτη της από τους αντιπάλους. Ο Φερούζεμ από τα πρώτα τεστ έχει πείσει ότι πρόκειται για εξαιρετικά ταλαντούχο και εξελίξιμο ποδοσφαιριστή με άρτια τεχνική κατάρτιση. Μένει μόνο να δούμε αν μπορεί να ανταποκριθεί με επιτυχία σε ρόλο σέντερ μπακ και στυλοβάτη της άμυνας, από τη στιγμή που στα περισσότερα ματς στο ξεκίνημα της καριέρας του (Παλμέιρας και Eθνικές Nέων-Eλπίδων Βραζιλίας) αγωνιζόταν σε θέση ανασταλτικού μέσου.<p>
 Ο Παθιακάκης θα επιμείνει και στον Ντόντσεφ, έως ότου αποδείξει ο Βούλγαρος ότι είναι καλύτερος του Καψή. Ο Ντόντσεφ έως τώρα δίνει την εικόνα σκληρού και... άγαρμπου ποδοσφαιριστή, με μαρκαρίσματα που φανερώνουν άγνοια κινδύνου! <p>
 <b>ΟI AΠΟΣTΟΛEΣ<p></b>
 Σήμερα αναμένονται στην Αθήνα και οι αποστολές των τριών ξένων ομάδων. Στις 6 το απόγευμα έρχονται η Μπρέσια και η Ραπίντ, στις 8.30 η Βέρντερ. Το βράδυ στην «Αίγλη» του Ζαππείου θα παρατεθεί δεξίωση του SuperSport προς τιμήν των ομάδων. Στο περιθώριο της εκδήλωσης το συνδρομητικό κανάλι θα τιμήσει τον κορυφαίο Ελληνα ποδοσφαιριστή του αιώνα, Μίμη Παπαϊωάννου, για την προσφορά του στο ελληνικό ποδόσφαιρο. Τη βράβευση του παλαίμαχου άσου της ΑΕΚ θα κάνει ο πρόεδρος της ΕΠΟ, Κώστας Αλεξανδρίδης.<p>
 Οι τιμές των εισιτηρίων για την πρώτη ημέρα του τουρνουά είναι 2.000 (θύρες 9-11) και 3.000 δραχμές (θύρες 16-17 και 21-23). Τη δεύτερη ημέρα του τουρνουά τα εισιτήρια τιμώνται προς 3.000 δραχμές (θύρες 9-11) και 5.000 δραχμές (θύρες 16-17 και 21-23). Δεν εκδίδονται εισιτήρια στις θύρες 18 και 19 που έχουν καλυφθεί από τα εισιτήρια διαρκείας της ΑΕΚ, τα οποία ισχύουν κανονικά στο τουρνουά.<p>
 Χθες ορίσθηκαν και οι διαιτητές του τουρνουά: Ο Κασναφέρης (Βέρντερ - Μπρέσια) και ο Φασόλης (ΑΕΚ - Ραπίντ) στα αυριανά παιχνίδια, ο Ντόβας στο μικρό τελικό και ο Καλύβας στον τελικό.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
