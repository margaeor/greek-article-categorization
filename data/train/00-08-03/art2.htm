<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 3 Αυγούστου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Aπό το βιβλίο του Σεμπάστιαν Γιούνγκερ στην ταινία του Bόλφγκανγκ Πέτερσον και τις παρενέργειές τους. «Προς το συντάκτη που κάλυψε το θέμα του ναυαγίου: αλήθεια πώς γνωρίζατε πως "μάταια οι άτυχοι ναυτικοί καλούσαν σε βοήθεια", όπως γράψατε, αφού κανείς τους δεν επέζησε για να αφηγηθεί τι έγινε; » Αυτό ανέφερε η αυστηρή επισήμανση που, υπογεγραμμένη από το διευθυντή γνωστής αθηναϊκής εφημερίδας κατά τη συνήθη, καθημερινή του πρακτική, τοιχοκολλήθηκε σε περίοπτη θέση. Το πραγματικό περιστατικό έγινε με τον καιρό δημοσιογραφικό ανέκδοτο...<p>
 Ο άτυχος ρεπόρτερ που «ξεφωνήθηκε», δεν μπορούσε ασφαλώς να φανταστεί τότε πως

μερικά χρόνια αργότερα κάποιος άλλος, ακολουθώντας μία παρόμοια συνταγή για ένα ανάλογο ναυάγιο (αν και αρκετά πιο εντυπωσιακό όσον αφορά τις μετεωρολογικές λεπτομέρειες), θα έγραφε ένα ολόκληρο βιβλίο με τίτλο «Η Τέλεια

Καταιγίδα» και θα γινόταν πάμπλουτος. Κι όμως ο πρώην ξυλοκόπος, νυν μπεστ-σελερίστας Σεμπάστιαν Γιούνγκερ και πάμπλουτος έγινε, έχοντας εισπράξει μέχρι στιγμής άνω των 470 εκατ. δρχ. (1, 35 εκατ. δολ.) από τις πωλήσεις και τα

δικαιώματα του βιβλίου του, και ακόμα διασημότερος μετά την προβολή τής, βασισμένης στο βιβλίο του, ταινίας του Βόλφγκανγκ Πέτερσον «Η Καταιγίδα», με πρωταγωνιστή στο ρόλο του καπετάνιου Μπίλι Τάιν (ενός μοντέρνου κάπτεν Εϊχαμπ,

όπως τον είδε ο Πέτερσεν) τον πιο περιζήτητο εργένη του Χόλιγουντ, Τζορτζ Κλούνι.<p>
 Οσο για το διευθυντή της αθηναϊκής εφημερίδας δικαιώθηκε εν μέρει και σ' αυτή την περίπτωση, αφού η δική του επισήμανση συμπίπτει με τις καυστικές παρατηρήσεις πολλών κινηματογραφικών κριτικών, όπως π.χ. του Κόσμο Λάντεσμαν των «Σάντεϊ Τάιμς», που τονίζει, μεταξύ άλλων, πως η ταινία «με τα υψηλής τεχνολογίας γκάτζετ της, την επώδυνη έρευνα, τους τεχνικούς συμβούλους και τους αυθεντικούς χώρους γυρισμάτων δεν θα μπορούσε να αποκρύψει ένα μικρό, αλλά σημαντικό στοιχείο: κανείς ουσιαστικά δεν ξέρει την πραγματική ιστορία».<p>
 Η πραγματική ιστορία, ή τέλος πάντων όσα μπορούμε να ξέρουμε γι' αυτήν, ξεκινά

από το Γκλόστερ, ένα από τα πιο δραστήρια αλιευτικά λιμάνια της Μασαχουσέτης. Στις 26 Οκτωβρίου του 1991, το αλιευτικό «Αντρέα Γκέιλ» με πενταμελές πλήρωμα υπό τον Τάιν αποπλέει κυνηγώντας τη μεγάλη ψαριά. Χωρίς κανείς από τους έξι ναυτικούς να το υποψιάζεται, το πλοίο ταξιδεύει προς τη χειρότερη καταιγίδα του αιώνα (ένα σπάνιο μετεωρολογικό φαινόμενο «συνδυασμού» του τυφώνα Γκρέις με δύο ακόμα καταιγίδες)...<p>
 Το τι ακριβώς συνέβη στο «Αντρέα Γκέιλ» δεν έγινε ποτέ γνωστό. Ούτε το σκαρί βρέθηκε ποτέ, αν και μετά την προβολή της ταινίας, που δημιούργησε, όπως κι άλλες ανάλογες παραγωγές, μαζική υστερία, υπήρξαν άνθρωποι που υποστήριξαν ότι

το εντόπισαν στο τάδε ή στο δείνα μήκος και πλάτος. <p>
 Ο Γιούνγκερ πληροφορήθηκε την ιστορία και αποφάσισε με «δημοσιογραφική εμμονή», όπως είπε κάποτε ο ίδιος («δεν ανέτρεξα στη φαντασία για να διηγηθώ μια ιστορία που κανείς δεν μπορούσε να γνωρίζει, αλλά σε πηγές»), να ανακαλύψει την αλήθεια-όσο αυτό ήταν δυνατό. Το βιβλίο του «Η Τέλεια Καταιγίδα», που κυκλοφόρησε προ τριετίας έχοντας ιδιαίτερα τονισμένο το ανθρώπινο στοιχείο («σε αντίθεση με την ταινία», κατά πολλούς κριτικούς), προσέλκυσε κατ' αρχάς αρκετές γυναίκες. Οχι όμως λόγω περιεχομένου, αλλά γιατί

στο οπισθόφυλλο ο αρρενωπός Γιούνγκερ πόζαρε σαν μοντέλο σε διαφήμιση τζιν του

Κάλβιν Κλάιν!<p>
 <b>Kριτική...
 καταιγίδα<p></b>

Η ιστορία και το βιβλίο τράβηξαν όμως και την προσοχή του σκηνοθέτη Βόλφγκανγκ Πέτερσεν, που αποφάσισε να τη γυρίσει σε ταινία. Για τα γυρίσματα επιστρατεύτηκε ένα καλό καστ και βέβαια το αλιευτικό «Λέιντι Γκρέις», σκάφος δίδυμο του «Α. Γκέιλ» -και τα δύο κατασκευάστηκαν ταυτόχρονα το 1978 στον Παναμά. Για όλα τα τρομακτικά καιρικά φαινόμενα της «Τέλεια Καταιγίδας» επιστρατεύτηκε αντίστοιχα η πιο εξελιγμένη τεχνολογία. Το αποτέλεσμα ήταν εντυπωσιακό. Κι αυτό ακριβώς είναι το πρόβλημα, σύμφωνα με την άποψη αρκετών κριτικών που βρήκαν πως η τελειομανία του Πέτερσεν εξαντλήθηκε στην αναπαράσταση των φυσικών φαινομένων (π.χ. των ύψους 30 μ. κυμάτων) και όχι στην εμβάθυνση στους χαρακτήρες. Ετσι η ταινία συγκέντρωσε κριτικές με τίτλους

όπως «Το τέλειο χασμουρητό» ή η «Tέλεια βαρεμάρα» και επισημάνσεις όπως «Η ταινία είναι τόσο αδιάφορη και μηχανική που μοιάζει σαν παραγωγή του "Μόμπι Ντικ" από το Μετεωρολογικό Κανάλι» ή και «Τελικά πρόκειται για μια ταινία που σε κάνει να σκέφτεσαι λιγότερο την τύχη των πραγματικών ηρώων και περισσότερο τους ηθοποιούς που δούλευαν επί μέρες... βρεγμένοι»! <p>
 Και τι μ' αυτό όμως. Η «Καταιγίδα» δημιούργησε καταιγίδα ανταπόκρισης από το κοινό και, ως είθισται σε τέτοιες περιπτώσεις, μία ακόμα καταιγίδα εμπορικής εκμετάλλευσης. Ηδη η καπετάνιος σε ένα άλλο αλιευτικό του Γκλόστερ, η Λίντα Γκρίνλοου (η Μαστραντόνιο στην ταινία), που επικοινώνησε τελευταία με το πλήρωμα του «Α. Γκέιλ», γράφει ένα σχετικό βιβλίο. Την ίδια στιγμή το σκάφος «Λέιντι Γκρέις» δημοπρατείται και μέσω Ιντερνετ, όπου μπορεί ακόμα κανείς να αγοράσει, πέρα από αφίσες ή το σάουντρακ της ταινίας, ένα 14λεπτο ντοκιμαντέρ με μαρτυρίες κατοίκων του Γκλόστερ για το ναυάγιο και στιγμιότυπα από την καθημερινότητα των αλιέων του τόνου.<p>
 Η... καταιγιδομανία, με προδιαγεγραμμένη ασφαλώς διάρκεια, έχει και τα καλά της, όπως π.χ. τη θέσπιση και με τη συνδρομή του Γιούνγκερ «Ιδρύματος Τέλεια Καταιγίδα» που θα δίνει ετησίως τρεις υποτροφίες σπουδών σε παιδιά ψαράδων.<p>
 Ο ίδιος ο Γιούνγκερ χαίρεται την επιτυχία και τα λεφτά του και απολαμβάνει τις

βόλτες με το ψαροκάικο που αγόρασε πρόσφατα έναντι 1, 5 εκατ. δρχ.! <p>
 «Χαρά στο κουράγιο του» (αν όχι στο θράσος του) θα σκεφτεί ο 40άρης που έβλεπε

δίπλα μας την ταινία, γελώντας μετά με το φίλο του: «Εγώ, μεγάλε, με την πισίνα είμαι ασφαλής. Εσύ την έκανες, που φεύγεις αύριο για τα Κουφονήσια...».

<p>
 <b>N. XATZHANTΩNIΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
