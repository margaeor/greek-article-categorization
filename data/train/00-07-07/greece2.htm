<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 7 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Σ</b>τα υψηλότερα επίπεδα όλων των εποχών έφτασε χθες η κατανάλωση ρεύματος στην Ελλάδα, με τη ζήτηση να φτάνει στην αιχμή της, σε 8.584 μεγαβάτ (έναντι 7.360 μεγαβάτ πέρυσι) δίχως ωστόσο, σύμφωνα με τη ΔΕΗ, να απειληθεί σε καμία περίπτωση η επάρκεια του συστήματος.<p>
 Ειδικά στην Αττική, όπου δεν έλειψαν πάλι οι διακοπές ρεύματος, η κατανάλωση κατέρριψε κάθε προηγούμενο ρεκόρ, καθώς αυξήθηκε κατά 28% (στην αιχμή της η ζήτηση έφθασε τα 2.844 μεγαβάτ έναντι 2.223 το 1999), εκπλήσσοντας ακόμη και τη ΔΕΗ, οι εκτιμήσεις της οποίας έκαναν λόγο για αύξηση το πολύ μέχρι 2-3%.<p>
 Σε δηλώσεις του ο πρόεδρος της ΔΕΗ Δημήτρης Παπούλιας εμφανίστηκε, πάντως, καθησυχαστικός, αποκλείοντας το ενδεχόμενο ενός γενικού black out. «Δεν διαχειριζόμαστε κρίση», τόνισε ο κ. Παπούλιας, «η επάρκεια ρεύματος είναι εξασφαλισμένη. Δεν τίθεται θέμα black out, ενώ οι μικροδιακοπές που σημειώνονται κατά τόπους αντιμετωπίζονται άμεσα».<p>
 Από την πλευρά του, ο γενικός διευθυντής Διανομής της ΔΕΗ Κ. Πανέττας διευκρίνισε μιλώντας προς την «Ε», ότι «η θεωρητική επάρκεια ρεύματος στην Ελλάδα ανέρχεται σε 10.600 μεγαβάτ, μαζί με τις εισαγωγές τις οποίες έχει τη δυνατότητα να κάνει η ΔΕΗ». Θα πρέπει να σημειωθεί, πάντως, ότι πρακτικά η επάρκεια είναι χαμηλότερη, καθώς σε καθημερινή βάση τίθενται εκτός συστήματος κάποιες παραγωγικές μονάδες προκειμένου να συντηρηθούν. Σε κάθε περίπτωση πάντως, όπως επισημαίνει ο κ. Πανέττας, «η υφιστάμενη παραγωγική ικανότητα και

οι εισαγωγές ρεύματος μπορούν να εγγυηθούν ότι δεν θα αντιμετωπίσουμε πρόβλημα

για την κάλυψη της ζήτησης, η οποία εξάλλου αναμένεται να μειωθεί τις επόμενες

ημέρες».<p>
 Παρά την κινητοποίηση των τεχνικών της ΔΕΗ, δεν έλειψαν ούτε χθες τα προβλήματα στην ηλεκτροδότηση αρκετών περιοχών της Αττικής, όπως η Αγία Παρασκευή, ο Χολαργός και το Ψυχικό, στις οποίες η παροχή ρεύματος διεκόπη για

περισσότερες από 6 ώρες. Αιτία, σύμφωνα με τη ΔΕΗ, ήταν η υπερφόρτωση που έθεσε «εκτός μάχης» κάποια καλώδια της γραμμής, από την οποία τροφοδοτούνται με ρεύμα οι συγκεκριμένες περιοχές. Από την πλευρά της, πάντως, η Ενωση Τεχνικών ΔΕΗ απέδωσε τα μικροπροβλήματα στο γεγονός ότι «αρκετά δίκτυα είναι παλαιάς τεχνολογίας και τα ποσά που διατίθενται για την αποκατάστασή τους δεν είναι επαρκή», ενώ ζήτησε «να αυξηθούν τα κονδύλια για τη συντήρηση και να γίνουν άμεσα προσλήψεις εργατοτεχνικού προσωπικού ώστε να καλυφθούν οι ανάγκες

που υπάρχουν».<p>
 Δεδομένου ότι ο καύσωνας αναμένεται να συνεχιστεί τις επόμενες ημέρες, η ΔΕΗ επαναλαμβάνει τις εκκλήσεις της προς τους καταναλωτές να αποφύγουν την άσκοπη σπάτάλη ρεύματος.<p>
 Σε ανακοίνωσή του, εξάλλου, ο Σύλλογος Διπλωματούχων Μηχανικών ΔΕΗ γνωρίζει στους καταναλωτές ότι: <p>
 * Οι ώρες μέγιστης θερμικής καταπόνησης είναι από τις 10 το πρωί ώς τις 4 το απόγευμα με αιχμή το διάστημα μεταξύ 11.30 π.μ. ώς 1.30 μ.μ. Κατά τις ώρες αυτές συνιστάται οι καταναλωτές να κάνουν λελογισμένη χρήση των κλιματιστικών,

αποφεύγοντας ταυτόχρονη λειτουργία άλλων ηλεκτρικών συσκευών.<p>
 * Η ταυτόχρονη λειτουργία πολλών κλιματιστικών και θερμικών συσκευών δεν είναι

πάντα δυνατή, όταν μάλιστα η παροχή είναι μονοφασική, με αποτέλεσμα να γίνεται

τήξη της γενικής ασφάλειας της εγκατάστασης ή και πτώση του μικροαυτόματου που

προστατεύει το μετρητή της παροχής.<p>
 * Οι τοπικές διακοπές ρεύματος συχνά οφείλονται σε προσωρινές βλάβες του συστήματος τροφοδότησης της ΔΕΗ, που η επιχείρηση φροντίζει άμεσα να αποκαταστήσει με τον πλέον ενδεδειγμένο τρόπο.<p>
 * Σε αυτές τις περιπτώσεις συνίσταται πριν από την αποκατάσταση της βλάβης οι ηλεκτρικές συσκευές να έχουν αποσυνδεθεί από το κύκλωμα.<p>
<b> Β.Γ.<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
