<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 7 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Οι Ζαπατίστας δηλώνουν πως θέλουν έναν κόσμο που θα χωρά πολλούς άλλους. Με αυτό το σύνθημα το 5ο Αντιρατσιστικό Φεστιβάλ κάνει από σήμερα και μέχρι την Κυριακή αισθητή την παρουσία του στην Αθήνα, για να μετρήσει πόσους κόσμους χωρά η πόλη μας.<p> Στο πάρκο των Ιλισίων, στο γνωστό πια ραντεβού, τριάντα κοινότητες μεταναστών,

ογδόντα τέσσερις αντιρατσιστικές οργανώσεις, δημοτικές κινήσεις και φοιτητικά σχήματα θα στήσουν την καθιερωμένη ετήσια γιορτή. Μουσική, χορός, θέαμα, εκθέσεις και πολυεθνικές γεύσεις θα έχουν βασικό χαρακτηριστικό την πολυχρωμία, την πολυγλωσσία, την πολυφωνία και μια γενικότερα multi διάθεση.<p> Με την ευθύνη του Συντονιστικού των μεταναστευτικών και αντιρατσιστικών οργανώσεων, άνθρωποι από όλες τις γωνιές της Γης και όλων των ειδών οι τέχνες θα συναντηθούν προς τιμήν του δικαιώματος στη διαφορετικότητα, για να «διαδηλώσουν» κατά της ξενοφοβίας και του ρατσισμού. <p> Καθημερινά το φεστιβάλ θα ξεκινά στις 7 με προβληματισμό και κουβέντα στον ειδικά διαμορφωμένο χώρο συζητήσεων, που θέμα θα έχουν το ρατσισμό και τα προβλήματα των μεταναστών. Σήμερα, ένα πολυεθνικό πάνελ θα ασχοληθεί με την εκπαίδευση των μεταναστών, το ρατσισμό στο σχολείο και τους πιθανούς τρόπους ένταξης των μεταναστών στη μαθησιακή διαδικασία. Αύριο το λόγο θα πάρουν οι γυναίκες σε ένα αποκλειστικά γυναικείο στρογγυλό τραπέζι, που θα συζητήσει τα προβλήματα των μεταναστριών, το σεξισμό και την καταναγκαστική πορνεία. Την Κυριακή η συζήτηση θα περιστραφεί γύρω από την κρατική πολιτική, τη στάση της κοινωνίας καθώς και το αντιρατσιστικό κίνημα στην Ελλάδα και αλλού.<p> Από τις 9 κάθε βράδυ ο χώρος των συναυλιών θα γεμίσει πολυεθνικές νότες από ξένα ή μεικτά συγκροτήματα που ζουν στην Ελλάδα. Την Παρασκευή, το σέρβικο σχήμα «Zajecar Quartet», οι Kουβανοί «Κόστα ντελ Σον», οι Aνδαλουσιάνοι «Ρομανί» και η Mεξικανή Μάρθα Μορελεόν με το συγκρότημά της θα προσφέρουν στο κοινό τους ήχους της πατρίδας τους, ενώ οι «Μοντ Πλαγκάλ» θα επιδοθούν σε τζαζ

αυτοσχεδιασμούς. Οι μοναδικοί Ελληνες της βραδιάς, οι «Ενοικοι της Σοφίτας» θα

παίξουν τραγούδια από το Αιγαίο και τη Μικρά Ασία. <p> Το Σάββατο θα είναι ροκ με τις εμφανίσεις των ελληνικών συγκροτημάτων «Βάλια Κάλντα», «Earth Bound», «Make believe», «Terminal Curve» και «Deus X Machina»,

ενώ την Κυριακή στη γιορτή θα προστεθεί και χορός από καλλιτεχνικά σχήματα των

κοινοτήτων των μεταναστών. Με τα βήματά τους θα μας ταξιδέψουν στις χώρες καταγωγής τους, από την Γκάνα μέχρι τις Φιλιππίνες και από το Πακιστάν μέχρι τις Ανδεις.<p> Η δημιουργία αντιρατσιστικού γκράφιτι από την ομάδα «Αρσις» θα είναι το ιδιαίτερο χάπενινγκ της αποψινής βραδιάς και θα πραγματοποιηθεί στις 8 το βράδυ. Η πρόσκληση είναι ανοιχτή σε όλους τους καλλιτέχνες γκράφιτι που θέλουν

να «ψεκάσουν» το ρατσισμό γι' αυτό -όσοι πιστοί- δεν έχουν παρά να πάρουν τα σπρέι τους και να ανηφορίσουν. Αύριο στις 8 το βράδυ η θεατρική ομάδα «Ρήγμα» θα παρουσιάσει τη θεατρική παράσταση «Το παγκάκι», ενώ το σκηνικό θα πλαισιώνεται από τις φωτογραφίες γυναικών μεταναστριών που τράβηξαν Ελληνες φωτογράφοι.<p> Κάθε βράδυ, μετά τα μεσάνυχτα, το φεστιβάλ επιφυλάσσει γλέντι για όλα τα γούστα. Σήμερα στην κεντρική ταβέρνα ο ήχος θα είναι ρεμπέτικος, ενώ αύριο στο


χώρο του μεγάλου μπαρ θα στηθεί ροκ πάρτι. Καθημερινά στο χώρο θα λειτουργούν

από νωρίς ταβέρνες με εθνικές κουζίνες για ουρανίσκους χωρίς προκαταλήψεις. Σουτζούκ (αραβικό λουκάνικο) από το Σουδάν, ψητά μπιφτέκια από όσπρια, που ακούν στο παράξενο όνομα μόι μόι, μαροκινό κους κους (σιμιγδάλι με λαχανικά και μοσχάρι) και μεγάλα τορτελίνια Ουκρανίας είναι μόνο μερικές από τις συνταγές που θα εξάψουν τη γευστική σας περιέργεια.<p> Σειρά εκθέσεων θα λειτουργεί και τις τρεις μέρες του Φεστιβάλ. Τα πινέλα και τα σκαρπέλα Κούρδων, Αλβανών, Σέρβων, Αφρικανών και άλλων καλλιτεχνών συναντήθηκαν σε μια πολυεθνική έκθεση ζωγραφικής και γλυπτικής, με Βενιαμίν την ταλαντούχα 14χρονη Αλβανή Φανουρία. Το κοινό θα έχει την ευκαιρία να ξεναγηθεί σε μια ενδιαφέρουσα συλλογή μασκών και μουσικών οργάνων, τις οποίες συνέλεξε με πολύ κόπο ο Φώτης Καγγελάρης και παραχώρησε στο Φεστιβάλ. Παράλληλα θα λειτουργούν εκθέσεις φωτογραφίας με εικόνες από τους Τσιγγάνους της Καρδίτσας, το πρόγραμμα «Διάβαση» αλλά και γενικότερα από τους μετανάστες,

καθώς και έκθεση βιβλίου αντιρατσιστικού περιεχομένου.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
