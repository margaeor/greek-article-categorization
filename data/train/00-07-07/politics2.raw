 κυβέρνηση εκτιμά ότι το θέμα των ταυτοτήτων εισέρχεται σταδιακά σε περίοδο ύφεσης και θεωρεί ότι είναι θέμα λίγου χρόνου να αντιληφθεί και η ηγεσία της Eκκλησίας ότι «έχει κλείσει οριστικά» και δεν προσφέρεται για οποιαδήποτε εκμετάλλευση.
 Αρμόδιοι κυβερνητικοί παράγοντες σημειώνουν τέσσερα γεγονότα, τα οποία εκτιμούν ότι οδηγούν σε «ντε φάκτο» λύση του προβλήματος: 
 Η Βουλή, απορρίπτοντας την πρόταση της Ν.Δ. υπέρ της προαιρετικής αναγραφής του θρησκεύματος, απέκρουσε τον ισχυρισμό του αρχιεπισκόπου ότι συμφωνεί μαζί του η πλειονότητα του πολιτικού κόσμου. Οι ίδιες πηγές σημείωναν με ικανοποίηση ότι μόνο η Ν.Δ. ταυτίστηκε με τη στάση της Ιεραρχίας.
 Η διαδικασία της συλλογής υπογραφών που έχει αποφασίσει η Εκκλησία συναντά δυσκολίες, είναι εκ των πραγμάτων χρονοβόρα και ακόμη κι αν έχει κάποια κατάληξη, δεν θα είναι καθόλου εύκολο να ανακινήσει και πάλι το θέμα.
 Η προσφυγή κάποιων καθηγητών της Θεολογίας στο Συμβούλιο της Επικρατείας έρχεται σε αντίθεση με την έως τώρα στάση της ηγεσίας της Ιεραρχίας, η οποία είχε αφήσει σαφώς να εννοηθεί ότι δεν θα καταφύγει στο δικαστήριο φοβούμενη τυχόν αρνητικό αποτέλεσμα για τις επιδιώξεις της. Είναι χαρακτηριστικό ότι ο κυβερνητικός εκπρόσωπος επικρότησε την ενέργεια των θεολόγων. «Είναι θετική εξέλιξη γιατί πιστεύω ότι οροθετεί το πλαίσιο εντός του οποίου κάθε πλευρά πρέπει να αναλαμβάνει πρωτοβουλίες και να ολοκληρώνει τις κινήσεις της», είπε ο Δ. Ρέππας.
 Η έκδοση των νέων ταυτοτήτων είναι θέμα λίγου χρόνου. Κι έτσι θα φανεί στην πράξη ότι δεν θ' αλλάξει τίποτα επί της ουσίας και «θα καταπέσουν οι κινδυνολογίες της Ιεραρχίας», όπως σημείωνε κυβερνητικός παράγοντας.
 Οι όποιες αντιδράσεις μέσα στο ΠΑΣΟΚ έχουν ήδη περιοριστεί στο ελάχιστο, καθώς
ακόμη και οι βουλευτές που συντάσσονται με τις θέσεις της Eκκλησίας δεν δείχνουν διατεθειμένοι να τις υποστηρίξουν με το ίδιο πάθος που το έκαναν τις πρώτες μέρες. «Οι υπερβολές του αρχιεπισκόπου και ορισμένων άλλων μητροπολιτών
 «Από αυτήν την ιστορία δεν πρέπει να βγει κανείς τσαλακωμένος και ταπεινωμένος», δήλωσε ο υπουργός Mακεδονίας-Θράκης Γ. Πασχαλίδης.
 «Νομίζω ότι ο μακαριότατος έχει την ευφυία, αλλά και την τέχνη, διότι είναι "ντε φάκτο" πολιτικό πρόσωπο -ας μη γελιόμαστε- να δει κι αυτός τα δικά του όρια», είπε άλλος υπουργός στο ραδιοσταθμό «Φλας».
