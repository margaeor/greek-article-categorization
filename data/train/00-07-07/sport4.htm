<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 7 Ιουλίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΑΛΕΣΣΑΝΤΡΟ ΜΕΡΚΙΟΡΙ<p></b>
<b> Τ</b>ο παγκόσμιο πρωτάθλημα ποδοσφαίρου του 2006 θα διεξαχθεί στη Γερμανία: από τις

10 Ιουνίου έως τις 9 Ιουλίου, με την πρεμιέρα στο «Ολυμπιακό Στάδιο» του Μονάχου και τον τελικό στο «Ολυμπιακό Στάδιο» του Βερολίνου.<p>
 Αυτή ήταν η (απρόσμενη) ετυμηγορία που προέκυψε χθες από το FIFA HΟUSE της Ζυρίχης, εκεί όπου το 24μελές Εκτελεστικό της Παγκόσμιας Ποδοσφαιρικής Ομοσπονδίας ανακοίνωσε την οριστική επιλογή του, αφήνοντας την Αφρική, και κυρίως τη Νότιο Αφρική να περιμένουν τουλάχιστον δέκα ακόμη χρόνια, με την ελπίδα ότι θα καταφέρουν να κερδίσουν την ανάλυψη του Μουντιάλ του 2010.<p>
 Η νίκη της Γερμανίας ήταν ωστόσο μία από τις πιο δραματικές σε ολόκληρη την αθλητική ιστορία της. Δραματικότερη ακόμη κι απ' αυτές του '74, όταν με λίμπερο και αρχηγό της τον Φραντς Μπεκενμπάουερ κατακτούσε το δεύτερο παγκόσμιο τίτλο της. Αλλά κι απ' αυτήν του '90, όταν πάλι ο Μπεκενμπάουερ, αυτή τη φορά όμως με την ιδιότητα του Γερμανού ομοσπονδιακού τεχνικού, οδηγούσε την «Νατσιονάλμανσαφτ» στην κατάκτηση του 3ου της τίτλου.<p>
 Μία νίκη, η χθεσινή στη Ζυρίχη, ακόμη πιο δραματική, για τον απλούστατο λόγο ότι ο «Κάιζερ», αυτήν την φορά με την ιδιότητα του προέδρου της επιτροπής διεκδίκησης κι έχοντας δίπλα του το Γερμανό καγκελάριο Γκέρχαρντ Σρέντερ, έπρεπε να περιμένει το αποτέλεσμα τριών συγκλονιστικών ψηφοφοριών, κατά τη διάρκεια των οποίων η Γερμανία και η Νότιος Αφρική μονομάχησαν τετ α τετ έως και τα τελευταία δευτερόλεπτα της διαδικασίας. Της ίδιας που χρησιμοποιείται και από τη ΔΟΕ για την ανάθεση της πόλης που θα διεκδικήσει τους εκάστοτε Ολυμπιακούς Αγώνες.<p>
 <b>«KATAΠΛHKTIKΟΣ
 ΟIKΟΔEΣΠΟTHΣ»<p></b>
 «Περιμέναμε ότι θα κερδίζαμε, αλλά με οριακό τρόπο. Στη ζωή χρειάζεται και λίγη τύχη. Αλλά, πιστέψτε με, η Γερμανία θα είναι ένας καταπληκτικός οικοδεσπότης», έλεγε ο Φραντς Μπεκενμπάουερ. Ο άνθρωπος που ό,τι πιάνει μετατρέπεται σε χρυσό και που προκειμένου να χαρίσει τη συγκεκριμένη διοργάνωση στη χώρα του, είχε δηλώσει έτοιμος ν' ανταλλάξει τη χαρά για τους παγκόσμιους τίτλους που είχε κατακτήσει το '74 και το '90.<p>
 Μια νίκη, πάντως, που του 'κανε το χατίρι μόνο ύστερα από την τρίτη και τελευταία ψηφοφορία, και μάλιστα με 12 έναντι 11 ψήφων της Νοτίου Αφρικής, πράγμα που σημαίνει ότι κάποιο από τα 24 μέλη του Εκτελεστικού (ο Nεοζηλανδός)

αρνήθηκε να ψηφίσει, γλιτώνοντας τους πάντες από ένα επιπλέον θρίλερ και τη Γερμανία από μια βέβαιη ήττα. Γιατί στην περίπτωση ισοβαθμίας (12-12), το λόγο

θα έπαιρνε η διπλή (ως είθισται) ψήφος του προέδρου της FIFA Σεπ Μπλάτερ, ο οποίος (αφού δεν έκρυψε την απογόητευσή του για το τελικό αποτέλεσμα) φανερά και δημόσια, από τις 8 Ιουλίου του 1998 είχε ταχθεί υπέρ της Μαύρης Ηπείρου, επειδή οι ψήφοι των Αφρικανών τον είχαν βοηθήσει να εκλεγεί στη θέση του Ζοάο Χαβελάνζε. Του Βραζιλιάνου πρώην προέδρου, στα χέρια του οποίου οι Γερμανοί, από τις 2 Ιουνίου του 1993 είχαν ήδη καταθέσει την υποψηφιότητα για την ανάληψη του Μουντιάλ 2006! <p>
 Tο Παγκόσμιο Kύπελλο θα φιλοξενηθεί για 10η φορά από μια ευρωπαϊκή χώρα και για 2η (μετά το '74) από τη Γερμανία, η οποία αφού διοργάνωσε τους Ολυμπιακούς

Αγώνες του Βερολίνου ('36) και του Μονάχου ('72), συν ένα Ευρωπαϊκό Πρωτάθλημα

Ποδοσφαίρου ('88), έγινε η 4η χώρα που θα φιλοξενήσει ένα Μουντιάλ για 2η φορά

μετά την Ιταλία ('34, '90), τη Γαλλία ('38, '98) και το Μεξικό ('70, '86).<p>
 Εχει σημασία όμως να υπογραμμίσουμε το θρίλερ των ψηφοφοριών. Στην πρώτη η Γερμανία προηγείτο με 10 ψήφους, έναντι των 6 της Νοτίου Αφρικής, των 5 της Αγγλίας και των 3 του Μαρόκου, που αποκλείστηκε αμέσως. Ενώ στη δεύτερη, Γερμανία και Νότιος Αφρική βρέθηκαν ισόβαθμες με 11 ψήφους, έναντι μόνο των 2 της Αγγλίας που έχασε κάθε ελπίδα.<p>
<b> «ΠPΟΔΟΣIA»<p></b>
 «Είμαστε αηδιασμένοι για την προδοσία», είπε ο Αγγλος πρώην υπουργός Aθλητισμού Τόνι Μπανκς μόλις είδε τα 5, 5 δισ. της καμπάνιας του να πετιούνται στα σκουπίδια, προσθέτοντας ότι η Αγγλία πλήρωσε τη βλακεία μερικών χούλιγκαν στο EURΟ 2000.<p>
 Ο, τι και να έγινε, πάντως, το θέμα είναι ότι η Γερμανία όχι μόνο κέρδισε, αλλά

σύμφωνα με τα όσα ισχυρίζεται ο Φραντς Μπεκενμπάουερ «είναι σε θέση να φιλοξενήσει ένα Μουντιάλ, ακόμη κι αν αυτό ξεκινούσε αύριο το πρωί». Χωρίς να σημαίνει ότι τα 16 γήπεδα που έχουν προεπιλεγεί (και από τα οποία μπορεί να μείνουν τα 10 ή τα 12) δεν θα υποστούν ένα λίφτινγκ συνολικού προϋπολογισμού 500 δισ. δραχμών.<p>
 Πολύ λίγα, εάν σκεφτούμε ότι οι Γερμανοί έχουν ήδη υπολογίσει ότι ο τζίρος θα ξεπεράσει τα 850 δισ. δραχμές ή ότι αναμένεται να επισκεφθούν τη χώρα 3 εκατομμύρια φίλαθλοι και 1 εκατομμύριο τουρίστες.<p>
 Η συνεδρίαση του Εκτελεστικού έληξε με την ανακοίνωση των ημερομηνιών του Μουντιάλ του 2002, που θα ξεκινήσει με την πρεμιέρα της 31ής Μαΐου στη Σεούλ και θα κλείσει με τον τελικό της 30ης Ιουνίου στο Τόκιο. Ουδείς όμως έδωσε σημασία, κυρίως οι Νοτιοαφρικανοί, που αφού είχαν χάσει από την Αθήνα (το Σεπτέμβριο του '97) τους Ολυμπιακούς Αγώνες του 2004, συμφώνησαν ότι η χθεσινή

ημέρα θα μείνει στην ιστορία ως η χειρότερη της ιστορίας τους. Και με το δίκιο

τους...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
