<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 7 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


ΚΡΙΤΙΚΗ ΑΠΟ ΤΟΝ <b>ΝΙΝΟ ΦΕΝΕΚ ΜΙΚΕΛΙΔΗ<p></b>
 Μια γαλλική ταινία, «Το κορίτσι στη γέφυρα» του Πατρίς Λεκόντ, ξεχωρίζει από τις άλλες ταινίες της νέας αυτής κινηματογραφικής βδομάδας. Προβάλλονται, ακόμη, το δικαστικό θρίλερ «Κατάχρηση εξουσίας» του Γουίλιαμ Φρίντκιν και οι περιπέτειες «Ενας εντιμότατος κλέφτης» του Ταντέους Ο' Σάλιβαν και «Τελευταίο ριφιφί» του Μάρεκ Κανιέφσκα.<p>
<b> Το κορίτσι στη γέφυρα<p></b>
 _ La fille sur le pont. Γαλλία, 1999. Σκηνοθεσία: Πατρίς Λεκόντ. Σενάριο: Σερζέ Φριντμάν. Ηθοποιοί: Ντανιέλ Οτέιγ, Βανέσα Παραντί, Δημήτρης Γεωργαλάς, Κατρίν Λασκό, Γιώργος Γκάτζιος. Διάρκεια: 90 λεπτά.<p>
 **** Ενας παράξενος έρωτας ανάμεσα σ' έναν άντρα που ρίχνει μαχαίρια και μια νεαρή κοπέλα, σε μια ταινία που αγγίζει τα όρια του φανταστικού. <p>
<b> Η</b> γέφυρα στον κινηματογράφο δημιουργεί συνήθως θλίψη. Είτε γιατί σ' αυτήν περιμένει άδικα κάποια γυναίκα τον αγαπημένο της (παράδειγμα οι «Λευκές νύχτες»), είτε γιατί εκεί ξεκίνησε τη «δουλειά» της μια απελπισμένη γυναίκα («Η γέφυρα της αμαρτίας»), είτε γιατί από 'κεί κάποιος απογοητευμένος από τη ζωή ετοιμάζεται να πηδήξει στο νερό (σκηνή που έχουμε δει σε πολλές ταινίες). Μια παρόμοια όπως την τελευταία σκηνή παρακολουθούμε και στην αρχή της νέας αυτής ταινίας του Πατρίς Λεκόντ («Ο εραστής της κομμώτριας», «Το άρωμα της Υβόνης»). Μόνο που εδώ ο Λεκόντ καταφέρνει, χάρη στην εντελώς προσωπική του ματιά, ν' ανανεώσει τη σκηνή: η όλη ατμόσφαιρα πάνω στη γέφυρα, η νεαρή γυναίκα που κοιτάζει το νερό έτοιμη να πέσει σ' αυτό, τα λόγια του άντρα που την πλησιάζει στο σκοτάδι («μου μοιάζεις με γυναίκα που ετοιμάζεται να κάνει ένα λάθος») και πάνω απ' όλα το πρόσωπο της Βανέσα Παραντί, θλιμμένο και ταυτόχρονα φωτεινό, που τελικά πηδά στο νερό αναγκάζοντας τον άντρα να πηδήξει

για να τη σώσει (σε μια θαυμάσια, υποβρύχια σκηνή, αναφορά στην αριστουργηματική «Αταλάντη» του Βιγκό). Είναι σε τέτοιες σκηνές που αισθάνεσαι

ότι πίσω τους βρίσκεται ένας σκηνοθέτης που ξέρει να χρησιμοποιεί με έμπνευση την κινηματογραφική εικόνα για να εκφράσει αυτό που θέλει και που έχει τελικά κάτι το ενδιαφέρον να μας πει.<p>
 Ο άντρας λέγεται Γκαμπόρ (ο Ντανιέλ Οτέιγ, όπως πάντα εξαιρετικός) και κάνει μιαν ασυνήθιστη δουλειά: παρουσιάζει ένα σόου όπου πετά μαχαίρια σε μια γυναίκα δεμένη σ' έναν τροχό. Η νεαρή γυναίκα λέγεται Αντέλ, που, βλέποντας ότι τελικά κάποιος τη χρειάζεται, δέχεται την προσφορά του να γίνει ο «στόχος»

στο σόου, έστω κι αν αυτό μπορεί κάποια μέρα να της στοιχίσει τη ζωή (γιατί όμως ν' ανησυχεί, μια κι η ίδια ήθελε να βάλει τέρμα σ' αυτήν;).<p>
 Ετσι αρχίζει μια συνεργασία που θ' αποδειχτεί θαυμάσια: η ζωή του «ζευγαριού» αλλάζει, γίνεται όμορφη, ταξιδεύουν συνεχώς (από το Παρίσι και το Μόναχο, ώς την Κωνσταντινούπολη και την Αθήνα) παρουσιάζοντας το θέαμά τους, ο κίνδυνος μετατρέπεται σε μέσο απόλαυσης κι ευτυχίας. Ολα ενόσω βρίσκονται μαζί. Ωσπου, κάποια στιγμή, η Αντέλ εξαφανίζεται κι ο Γκαμπόρ βρίσκεται μόνος να την αναζητεί...<p>
 Ο Λεκόντ εγκαταλείπει κάθε έννοια ρεαλισμού για να φτιάξει μια ταινία που αγγίζει τα όρια του φανταστικού. Η κάμερα, με τις διακριτικές κινήσεις της, το

μοντάζ του, τη χρήση του μαυρόασπρου φιλμ, οι χώροι (μαζί κι εκείνοι της Αθήνας, όπου γυρίστηκε μέρος της ταινίας), γενικά η όλη ματιά του, οδηγούν σε μια ποιητική βασικά ατμόσφαιρα, όπου το «ζευγάρι» του κινείται με την άνεση και το ρυθμό δυο χορευτών: οι σκηνές με τον Γκαμπόρ να ρίχνει τα μαχαίρια στη δεμένη στον τροχό Αντέλ αποκτούν μια ερωτική ένταση που σπάνια συναντάμε σε καθαρά ερωτικές σκηνές (σε μια από τις σκηνές αυτές, ακούμε μόνο τις κραυγές της Αντέλ, που είναι κραυγές ερωτικού οργασμού). Δεν ξέρω αν η καλοκαιρινή αίθουσα είναι η πιο κατάλληλη για να σε βάλει στην ατμόσφαιρα της ταινίας, πάντως αξίζει να τολμήσετε να μπείτε σ' αυτήν. Οχι μόνο δεν θ' απογοητευτείτε,

αλλά και θ' απολαύσετε μια ταινία που αναδίνει την ομορφιά μαζί και τη θλίψη, αλλά και την ποίηση της ίδιας της ζωής.<p>
<b> Κατάχρηση εξουσίας<p></b>
 _ Rules of Engagement. ΗΠΑ, 2000. Σκηνοθεσία: Γουίλιαμ Φρίντκιν. Σενάριο: Στίβεν Γκάγκαν. Ηθοποιοί: Τόμι Λι Τζόουνς, Σάμιουελ Λ. Τζάκσον, Γκάι Πίαρς, Φίλιπ Μπέικερ Χολ, Μπεν Κίνγκσλεϊ. Διάρκεια: 123 λεπτά.<p>
 ** Ενδιαφέρον, ειδικά χάρη στις ερμηνείες του, δικαστικό θρίλερ γύρω από τη δίκη ενός Aμερικανού ταγματάρχη που κατηγορείται για την εν ψυχρώ δολοφονία 83

διαδηλωτών Αράβων έξω από την πρεσβεία της Υεμένης.<p>
<b> Τ</b>
 α δικαστικά θρίλερ είναι ένα είδος κινηματογράφου που συνήθως έχει ενδιαφέρον.

Μια δίκη, με την κάθε μια από τις δυο πλευρές να προσπαθεί ν' αποδείξει τον κατηγορούμενο αθώο ή ένοχο, δημιουργεί πάντα το σασπένς, ιδιαίτερα αν υπάρχει ένα καλό σενάριο και καλές ερμηνείες. Βέβαια αυτό μπορεί να συμβεί ακόμη κι όταν υπάρχει ένα μέτριο (ή συνηθισμένο) σενάριο, φτάνει να υπάρχει καλή σκηνοθεσία. Κι αυτό συμβαίνει με την ταινία αυτή του Γουίλιαμ Φρίντκιν («Ο άνθρωπος από τη Γαλλία»).<p>
 Το θέμα της κατάχρησης εξουσίας σε μια εμπόλεμη κατάσταση, όπως συμβαίνει στην

προκειμένη περίπτωση, είναι ένα θέμα εξαιρετικά ενδιαφέρον. Αν και πρέπει να πω, ο σεναριογράφος της ταινίας τα μπερδεύει, χωρίς τελικά να μας πείθει για το ποια είναι η θέση του. Και εξηγούμαι: Ο Aμερικανός ταγματάρχης Τσίλντερς (Τζάκσον), βετεράνος του Βιετνάμ και του πολέμου του Κόλπου, κατηγορείται για το ότι, ενώ είχε σταλεί για να επιβλέψει την εκκένωση της αμερικανικής πρεσβείας στη διάρκεια μιας ειρηνικής διαδήλωσης Αράβων έξω από την πρεσβεία, διέταξε τους πεζοναύτες του να πυροβολήσουν ενάντια στο πλήθος, σκοτώνοντας 83

άτομα. Την υπεράσπισή του αναλαμβάνει ο συνάδελφός του, ταγματάρχης Χότζες (Λι

Τζόουνς), παλιός συμπολεμιστής του, του οποίου ο Τσίλντερς είχε κάποτε σώσει τη ζωή. Πολύ νωρίς στην ταινία μαθαίνουμε ότι στην πραγματικότητα το πλήθος των διαδηλωτών δεν ήταν καθόλου ειρηνικό, αλλά, εφοδιασμένο με όπλα, είχε αρχίσει να πυροβολεί ενάντια στους πεζοναύτες πριν ο Τσίλντερς αποφασίσει να δώσει τη διαταγή του. Γεγονός που είχε καταγραφεί σε βίντεο και που ο υπεύθυνος της Εθνικής Ασφάλειας καταστρέφει, γιατί δεν θέλει να διακινδυνεύσει

τις σχέσεις ΗΠΑ-Υεμένης, προτιμώντας να μετατρέψει τον Τσίλντερς σε αποδιοπομπαίο τράγο.<p>
 Βέβαια, υπάρχει από τη μία ο ρόλος των μυστικών υπηρεσιών των ΗΠΑ, που είναι καλό να βγαίνουν στην επιφάνεια (αλλά γιατί αλήθεια να κρύψουν ένα βίντεο που θα προστάτευε τους Αμερικανούς και τη στάση τους;), κι από την άλλη η «κακή» στάση των Αράβων (δεν είναι η πρώτη φορά που αμερικανικά, βρετανικά ή άλλα αποικιακά στρατεύματα πυροβολούν και σκοτώνουν τον άοπλο πληθυσμό), ενώ, για «υποστήριξη», εμφανίζεται προς το φινάλε κι ένας Βιετναμέζος (απ' ό,τι φαίνεται από το Βόρειο Βιετνάμ) για να... υπερασπιστεί τους Αμερικανούς.<p>
 Παρ' όλες αυτές τις σεναριακές αδυναμίες και την έλλειψη σωστής ανάπτυξης των βασικών χαρακτήρων, η ταινία παρακολουθείται χάρη στην επιδέξια σκηνοθεσία του

Φρίντκιν, που ξέρει να δημιουργεί το σασπένς, αλλά και να αποσπά σωστές ερμηνείες από τους ηθοποιούς του. Οι σκηνές στο στρατοδικείο έχουν και νεύρο και ρυθμό και τόσο ο Τόμι Λι Τζόουνς όσο και ο Σάμιουελ Τζάκσον αποδείχνονται πολύ καλοί στους ρόλους τους.<p>
<b> Ενας εντιμότατος κλέφτης<p></b>
 _ Οrdinar yDecent Criminal. Μεγ. Βρετανία, 2000. Σκηνοθεσία: Ταντέους Ο' Σάλιβαν. Σενάριο: Τζέρι Στέμπριτζ. Ηθοποιοί: Κέβιν Σπέισι, Πίτερ Μάλαν, Λίντα Φιορεντίνο, Χέλεν Μπέιξεντεϊλ, Στίβεν Ντιλέιν. Διάρκεια: 93 λεπτά.<p>
 ** Μια άλλη εκδοχή της ζωής του περιβόητου ιδιοφυή Iρλανδού ληστή Μάρτιν Κάχιλ, του γνωστού ως «Στρατηγού», που είχε ξεσηκώσει την αστυνομία αλλά και τον IRA. Πολύ καλός ο Σπέισι.<p>
 Πριν από δύο περίπου χρόνια, ο Τζον Μπούρμαν στην εξαιρετική ταινία του «Ο στρατηγός» μας είχε παρουσιάσει τη ζωή του περιβόητου Iρλανδού ληστή, Μάρτιν Κάχιλ (με μια εξαιρετική ερμηνεία από τον Μπρένταν Γκλίσον), που η εντυπωσιακή

«καριέρα» του είχε βάλει σε δύσκολη θέση τόσο την αστυνομία όσο και το στρατό του ΙΡΑ.<p>
 Ο Ταντέους Ο' Σάλιβαν (δημιουργός της ταινίας «Η νύφη του Δεκέμβρη» που είχε προβληθεί στο πρόγραμμα ενός παλιότερου Πανοράματος της «Ε») επέλεξε ένα άλλο,

πιο κοντά στην απλή περιπέτεια, τρόπο, για να μας δώσει το πορτρέτο του ιδιοφυή αυτού, αγαπημένου από τους συμπατριώτες του, επειδή έκλεβε τους πλουσίους και ιδιαίτερα τις τράπεζες, εγκληματία. Εδώ ο Κάχιλ ονομάζεται Μάικλ, τα βασικά όμως επεισόδια παραμένουν τα ίδια. Ληστείες τραπεζών, ερωτική

σχέση με δύο γυναίκες, τη σύζυγο και την αδερφή της, που δημιουργούν ένα αρμονικό τρίγωνο, σχέση με τα άλλα μέλη της «ομάδας» του αλλά και με τον ΙΡΑ, που εξοργίζεται, γιατί ο Μάικλ αρνείται να μοιραστεί μαζί του τα κλοπιμαία της

εκπληκτικής ληστείας ενός κοσμηματοπωλείου ή αργότερα της κλοπής ενός ανεκτίμητου πίνακα ζωγραφικής (γεγονός που, όπως ξέρουμε, θα οδηγήσει στη δολοφονία του Κάχιλ από τον ΙΡΑ, αν και εδώ ο σεναριογράφος έχει αλλάξει τα πράγματα...).<p>
 Ο Ο' Σάλιβαν στήνει με φροντίδα, αν και χωρίς ιδιαίτερη έμπνευση, τις σκηνές του, σε μια προσπάθεια να φτιάξει μια αποδεχτή από ένα πλατύτερο κοινό ταινία.

Εκείνο που τελικά προσελκύει περισσότερο σ' αυτήν είναι η ερμηνεία του Κέβιν Σπέισι, που, χωρίς να φτάνει εκείνη του Γκλίσον, παραμένει μια καλή ερμηνεία που παρασύρει το θεατή στα διάφορα, κοινότοπα συχνά, επεισόδια. Στο πλάι του, η γνωστή μας από σύγχρονα φιλμ νουάρ Λίντα Φιορεντίνο (στο ρόλο της γυναίκας του) παραμένει απλώς ένα καλό διακοσμητικό στοιχείο.<p>
<b> Τελευταίο ριφιφί<p></b>
 _ Where the Mone yIs. ΗΠΑ, 2000. Σκηνοθεσία: Μάρεκ Κανιέφσκα. Σενάριο: Μαξ Φράι, Τόπερ Λίλιεν, Κάρολ Καρτράιτ. Ηθοποιοί: Πολ Νιούμαν, Λίντα Φιορεντίνο, Ντέρμοντ Μαλρόνι, Σούζαν Μπαρνς. Διάρκεια: 89 λεπτά.<p>
 ** Περιπέτεια με τον Νιούμαν και τη Φιορεντίνο στους ρόλους ενός ασυνήθιστου δίδυμου που οργανώνει μια ληστεία.<p>
<b> Ε</b>δώ η Φιορντίνο, στο ρόλο μιας ανικανοποίητης νοσοκόμας που, όταν της δίνεται η

ευκαιρία να βγάλει τα χρήματα που χρειάζεται για να ξεφύγει από το μικροαστικό

κλοιό γύρω της, έχει σίγουρα μια καλύτερη παρουσία, δείχνοντας, εκτός από τη ξεχωριστή γοητεία της, και την γκάμα του ταλέντου της. Βέβαια, σ' ένα μεγάλο βαθμό αυτό οφείλεται στην παρουσία του Πολ Νιούμαν, που παρά τα 75 του χρόνια,

ερμηνεύει με άνεση και μπρίο το διάσημο ληστή (φτάνει να τον δείτε να προσποιείται τον παράλυτο από εγκεφαλικό, στην αρχή της ταινίας) που την διαπαιδαγωγεί στα κόλπα της ληστείας και που μαζί φτιάχνουν το «μαγικό» εκείνο

δίδυμο που ό,τι και να τους συμβεί κρατάνε το θεατή καρφωμένο στη θέση του. Και γι' αυτό και μόνο η ταινία παρακολουθείται με άνεση.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
