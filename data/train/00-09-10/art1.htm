<html>





<!--





Web Author:  Αριστείδης Παλιούρας 


email: aris@enet.gr





-->





<head>


<title>E Online - ΤΕΧΝΕΣ</title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>











Κυριακή 10 Σεπτεμβρίου 2000 














</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>



		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>





		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


		


</P>





</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





Της ΜΑΤΟΥΛΑΣ ΚΟΥΣΤΕΝΗ<p>
Τα τελευταία πέντε χρόνια, απομονωμένοι σ' ένα γκαράζ έψαχναν το στίγμα τους σε δρόμους διεθνείς. Και, παρ' ότι ζουν στην εποχή που η διασταύρωση των λαϊκών μουσικών απ' όλο τον κόσμο έχει πλέον εμπορευματοποιηθεί, κατάφεραν να της δώσουν ένα νέο νόημα. <p>
Στο τηλέφωνο είναι ο Τζέιμς Μακ Νάλι, η ιρλανδική διάσταση των πολυεθνικών Αφρό Κελτ Σάουντ Σίστεμ, που εμφανίζονται απόψε στο Μύλο της Θεσσαλονίκης και αύριο στο Λυκαβηττό.<p>
Είναι το ίδιο γκρουπ που έκλεψε τις εντυπώσεις με τη «διονυσιακή» του παράσταση στο «1ο Εθνικ - Τζαζ Φεστιβάλ» στο Διογένη τον Απρίλιο. <p>
Τότε που απορούσαμε όλοι με το πόσο δημιουργικά μπορεί να συνυπάρξουν επί σκηνής τα κίμπορντ του συνομιλητή μας, με τα αφρικανικά κρουστά των Σενεγαλέζων και τη γκάιντα, την κέλτικη άρπα ή τη φλογέρα ενός Iνδού, δημουργώντας ένα καταπληκτικό ρυθμικό πανηγύρι. <p>
Το ελληνικό κοινό ενθουσιάστηκε με το συγκρότημα και... το συγκρότημα με το κοινό:<p>
«Είμαστε φαν των ελλήνων θαυμαστών μας», είναι το πρώτο που λέει ο Μακ Νάλι κι ευθύς ρωτά για το θέατρο του Λυκαβηττού: «Είναι κοντά στην Ακρόπολη;», «Είναι ανοιχτό;», «Το κοινό στην Αθήνα το αγαπάει;» <p>
Λύσαμε τις απορίες και αλλάξαμε ρόλους, για να μας μιλήσει εκ μέρους των συντρόφων του από τη Βρετανία, τη Σενεγάλη, την Κένυα, τη Νέα Γουινέα και την Ιρλανδία, που αποτελούν το συγκρότημα.<p>
«Ηταν μια ιδέα που γεννήθηκε το 1992 στον Σάιμον Εμερσον, o οποίος εργαζόταν ως παραγωγός τότε. Εκείνος πρώτος διέκρινε κοινά στοιχεία στις αφρικάνικες και κέλτικες μελωδίες και μας κάλεσε σε ένα γκαράζ στο Κάρντιφ να αυτοσχεδιάσουμε. Ούτε που γνωριζόμαστε! Μεσολάβησαν τρία χρόνια πειραματισμού και το 1995 κάναμε το ντεμπούτο μας στο Φεστιβάλ WΟMAD. Ο ρυθμός της Αφρικής σε συνδυασμό με τη μελαγχολία και τα μοτίβα της κέλτικης μουσικής μας μαγεύουν όλους. Αισθάνεται κανείς ότι όλα προήλθαν από την αφρικανική μουσική. Τελικά, όμως, προσθέσαμε πολύ περισσότερους ρυθμούς και παραδόσεις. Τώρα είναι όλες φίλες».<p>
ΕΡ.: Η εντύπωση που δίνετε όταν παίζετε είναι ότι χτίζετε το τραγούδι προσθέτοντας τον έναν ήχο πάνω στον άλλο. Πώς δουλεύετε;<p>
ΑΠ.: Ακούγεται παράδοξο, όμως τα πάντα ξεκινούν από μια απλή ιδέα που πετάει κάποιος και καθένας με τη σειρά του την εξελίσσει. Το μεγαλύτερο προσόν του συγκροτήματος είναι ότι είμαστε πολλοί με τελείως διαφορετικά ταλέντα. Ο Σάιμον (Εμερσον) και ο Μάρτιν (Ράσελ) είναι φανταστικοί παραγωγοί, εγώ και ο Ιρλα (Ο' Λίονερντ) ξεχωρίζουμε στο γράψιμο, κ.λπ. Μπορεί να γελάσετε, αλλά η μεγαλύτερή μας δυσκολία είναι να καταφέρουμε να συνδυάσουμε τις πτήσεις και τα ραντεβού μας, αφού προερχόμαστε από κάθε γωνιά του πλανήτη. Η δημιουργία δεν μας φοβίζει, με ένα μαγικό τρόπο έρχεται μόνη της. Ο ένας εμπνέεται από τον άλλο. Μόνο με τη γλώσσα της μουσικής μπορούμε να βγάλουμε άκρη. ».<p>
ΕΡ.:Κάθε φορά, δηλαδή, ξεκινάτε απ' την αρχή.<p>
ΑΠ.: Ακριβώς έτσι. Ξέρετε πώς βλέπω, εγώ τουλάχιστον, τις συναντήσεις μας; Σαν να αφήνω το σπίτι μου και την πατρίδα μου για να πάω κάπου αλλού σε έναν άλλο πλανήτη για να παίξω και να ακούσω μουσική.<p>
ΕΡ.: Μπορούμε να πούμε ότι η βάση του συγκροτήματος είναι αγγλική;<p>
ΑΠ.: Νομίζω ότι το συγκρότημα δεν είναι ούτε αγγλικό, ούτε τίποτα. Προέρχεται από μια χώρα που δεν υπάρχει. Ενα νέο κράτος, το κράτος της μουσικής. Πάντα προβληματιζόμαστε όταν μας ρωτούν: Από πού είστε;. Από άλλο πλανήτη, θα τους έλεγα. Ανάλογη εμπειρία είχα από μικρός κι εγώ με την καταγωγή μου. Γεννήθηκα σε ένα μικρό χωριό της Ιρλανδίας, έπειτα μετακόμισα στο Λονδίνο και πάντα ένιωθα μία σύγχυση. Με τους Αφρό Κελτ κατάλαβα ότι αυτά ελάχιστη σημασία έχουν. Αυτή, όμως, είναι και η μαγεία του συγκροτήματος. Το να κοιτάς στα μάτια το κοινό και να βλέπεις την απορία του όταν ένας αφρικανός μουσικός παίζει μοδάτα μπιτ κομμάτια από αυτά που ακούς μόνο στα λονδρέζικα κλαμπ.<p>
ΕΡ.: Αρα δεν μπορούμε να πούμε ότι καθένας από εσάς εκπροσωπεί τη μουσική κουλτούρα της χώρας του.<p>
ΑΠ.: Ας πούμε ότι καθένας εκπροσωπεί τον εαυτό του. Οχι ότι δεν θέλουμε να αναγνωρίζουν στο παίξιμό μας τη μουσική παράδοση του καθενός, αλλά προτιμάμε να γεννάμε μια νέα κουλτούρα. Αλίμονο αν σταματήσουν να γεννιούνται νέες κουλτούρες. Θέλουμε στις συναυλίες μας και το νεαρό φαν των κλαμπ. Για να δει ότι η αγαπημένη του μουσική συνδυάζεται περίφημα με ακούσματα που μέχρι τότε του φαίνονταν να ήρθαν από τον Αρη.<p>
ΕΡ.: Δεν νομίζετε ότι συνδυάζοντας τόσες ετερόκλητες παραδόσεις κινδυνεύετε να χάσετε την αυθεντικότητα της κάθε κουλτούρας;<p>
ΑΠ.: Δεν μπορούν να μας πουν ότι καταστρέφουμε την κέλτικη ή την αφρικανική μουσική, γιατί πολύ απλά δεν παίζουμε κέλτικη ή αφρικανική μουσική. Θέλουμε να ανήκουμε σε πολλούς περισσότερους από έναν λαό με την έννοια φυσικά που τους ανήκουν τα γκρουπ της πατρίδας τους. Πριν από τρεις μήνες πήγα στην Αφρική κι αισθάνθηκα σαν στο σπίτι μου. Κι αυτό συνέβη γιατί τον περισσότερο χρόνο μας τον σπαταλάμε με διηγήσεις για τη μουσική της πατρίδας μας. Πώς λένε τα μικρά παιδιά πώς είναι το χωριό τους; Ετσι κι εμείς. <p>
ΕΡ.: Αλήθεια από ελληνική μουσική τι γνωρίζετε;<p>
ΑΠ.: Ξέρουμε αυτή τη σπουδαία κοπέλα, την Ελευθερία (Αρβανιτάκη). Τη συναντήσαμε στα παρασκήνια της αθηναϊκής συναυλίας και μας έκανε πολύ καλή εντύπωση. Μακάρι να μπορούσαμε να συνεργαστούμε μαζί της.<p>
ΕΡ.: Η τεχνολογία πώς και μπήκε στη μουσική σας;<p>
ΑΠ.: Είναι κάτι που μας απασχολεί όλους. Είναι θλιβερό να μην παραδέχεσαι ότι η ηλεκτρονική μουσική είναι η κουλτούρα που δημιουργείται στην εποχή μας. Είμαι σίγουρος ότι σε 100 χρόνια θα τη θεωρούμε μέρος της μουσικής παράδοσης του αιώνα μας.<p>
ΕΡ.: Με τη μουσική βιομηχανία, αλήθεια, πώς τα πάτε;<p>
ΑΠ.: Αχ, αυτή η φοβερή σχέση αγάπης και μίσους... Οι Αφρικανοί έχουν το μεγαλύτερο πρόβλημα. Εχουν περίεργα ονόματα, δεν πουλάνε εύκολα, είναι δύσκολο να τους βρεις για να κάνεις τις πρώτες επαφές. Κι όμως, δεν αντιμετωπίσαμε πρόβλημα ποτέ γιατί ούτε εμείς, ούτε οι εταιρείες περίμεναν ότι θα πουλούσαμε τόσο. Οπότε μας αντιμετωπίζουν σαν μια σπουδαία έκπληξη.<p>
ΕΡ.: Στην Ελλάδα έχουμε πολύ πλούσια μουσική παράδοση που διατηρείται μέχρι σήμερα. Αναγνωρίζουμε, δηλαδή, συχνά μια ελληνικότητα στη σύγχρονη μουσική. Με τις μουσικές που εσείς καταπιάνεστε συμβαίνει το ίδιο;<p>
ΑΠ.: Ναι, ακόμα κι αν τις περισσότερες φορές το αυθεντικό είναι παρουσιασμένο μέσα από νεωτερισμούς. Ομως, και μόνο που το χρησιμοποιείς, αποδεικνύεις ότι υπάρχει. Απλώς πιστεύω ότι στην πορεία της κάθε παράδοσης κάποιοι δεν στάθηκαν ιδιαίτερα προστατευτικοί... <p>
ΕΡ.: Νομίζετε ότι κάτι ανάλογο συνέβη και με την έθνικ;<p>
ΑΠ.: Ναι. Ωστόσο, σκεφτείτε πόσα ουσιαστικά πράγματα κέρδισε ο κόσμος από αυτή τη διάδοση. Ας μιλήσουμε συγκεκριμένα: Οι Αφρό Κελτ σίγουρα δεν είναι ένα έθνικ σχήμα με την έννοια ότι αντιπροσωπεύουν μια συγκεκριμένη μουσική παράδοση. Π.χ. ο Σάιμον (Εμερσον) συμμετέχει σ' αυτό το πολυεθνικό σχήμα, κάνει, όμως, συγχρόνως παντού γνωστή την κέλτικη παράδοση της πατρίδας του. Αυτός δεν βοηθά την εξάπλωσή της;.<p>
ΕΡ.: Πιστεύτε, δηλαδή, ότι με τον ένα ή τον άλλο τρόπο οι λαϊκές μουσικές θα επιβιώσουν.<p>
ΑΠ.: Νομίζω ότι οι έξυπνοι άνθρωποι θα αγωνιστούν να τις σώσουν, όπως κάποιοι άλλοι έξυπνοι αγωνίζονται για τη διάσωση για παράδειγμα του περιβάλλοντος.


</td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>








<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.





</font>





</CENTER>





</table>





</center>





</body></html>





