<html>


<!--





Web Author:  Αριστείδης Παλιούρας 


email: aris@enet.gr





-->





<head><title>E Online - ΚΟΣΜΟΣ</title>





</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>








Κυριακή 10 Σεπτεμβρίου 2000 


</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>





</P>





</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">





Tου ΔIAMANTH A. ΣEΪTANIΔH<p>
Δύο εβδομάδες μένουν για τη διεξαγωγή των εκλογών στην αποκλεισμένη από τη Δύση Σερβία και οι πιέσεις προς το εκλογικό σώμα αυξάνονται καθημερινά, τόσο από τη σημερινή ηγεσία της χώρας, υπέρ του Σλόμπονταν Μιλόσεβιτς, όσο και από τις δυνάμεις της αντιπολίτευσης και του εξωτερικού, εναντίον του ανθρώπου που κατάφερε να απομονώσει τη χώρα του από τα ανεπτυγμένα κράτη.<p>
Ηδη, οι υπουργοί Εξωτερικών της Ευρωπαϊκής Ενωσης, στην άτυπη συνάντηση του Εβιάν, αποφάσισαν τη διατήρηση των κυρώσεων κατά της Γιουγκοσλαβίας και κάλεσαν το λαό της να καταψηφίσει τον Μιλόσεβιτς.<p>
Ο προεδρεύων γάλλος υπουργός Εξωτερικών, Ιμπέρ Βεντρίν, υποσχέθηκε ότι, σε περίπτωση ήττας του σημερινού ηγέτη της Σερβίας, η Ευρώπη θα προχωρήσει σε ριζικές αλλαγές στην πολιτική που έχει υιοθετήσει για την περιοχή, προσθέτοντας πως «οι Σέρβοι είναι Ευρωπαίοι».<p>
Ομως καμία απόφαση δεν έχει ληφθεί που να επιτρέπει την ανάμιξη των Ευρωπαίων στα εσωτερικά τρίτων χωρών...<p>
<b>Aπουσία αντιπάλου</b><p>
Ο σέρβος πρόεδρος εκμεταλλεύεται την απουσία ισχυρής προσωπικότητας στην αντιπολίτευση (ακόμα και οι δυτικοί, ζητούν από τους Σέρβους όχι να ψηφίσουν κάποιον, αλλά να καταψηφίσουν τον «Σλόμπο») και οργανώνει τις τελευταίες θεατρικές παραστάσεις του.<p>
Πριν από περίπου μια εβδομάδα, ορίστηκε επίσημα, με όλους τους τύπους και με την απαραίτητη δημοσιότητα, «υποψήφιος του Σοσιαλιστικού Κόμματος, της Γιουγκοσλαβικής Αριστεράς και του Σοσιαλιστικού Λαϊκού Κόμματος του Μαυροβουνίου», παρουσιάζοντας και ενάμιση εκατομμύριο υπογραφές υπέρ της υποψηφιότητάς του, που συλλέχτηκαν ανάμεσα στα περίπου επτά εκατομμύρια των εκλογέων, κουρελιάζοντας κάθε έννοια μυστικότητας της ψήφου.<p>
Παράλληλα με την υποστήριξη που παρέχει το Σοσιαλιστικό Κόμμα του Μαυροβουνίου στον Μιλόσεβιτς, οι δηλώσεις του πρώην προέδρου της περιοχής, Μομίρ Μπουλάτοβιτς, δεν αφήνουν περιθώρια παρερμηνειών για τις προθέσεις της γιουγκοσλαβικής ηγεσίας: Αν το Μαυροβούνιο εκήρυττε -θεωρητικά- την ανεξαρτησία του, θα ξεσπούσε εμφύλιος πόλεμος, χωρίς την παρουσία του γιουγκοσλαβικού στρατού.<p>
Το μήνυμα απευθυνόταν στους εκλογείς της περιοχής αλλά και στον φιλοδυτικό πρόεδρο του Μαυροβουνίου, Μίλο Τζουγκάνοβιτς.<p>
Οι εκλογές είναι γενικές. H εκλογή του νέου προέδρου θα γίνει από όλους τους πολίτες της χώρας (για πρώτη φορά), συνεπώς θα ψηφίσουν, ακόμα και οι κάτοικοι του Κοσσυφοπεδίου!<p>
Ο επικεφαλής της διοίκησης του ΟΗΕ στο Κόσοβο, Μπερνάρ Κουσνέρ, ξεκαθάρισε ότι δεν μπορεί να εμποδίσει τη διενέργεια εκλογών, αλλά θα προσπαθήσει να εγγυηθεί την ασφάλεια των ψηφορόρων. Δεν παρέλειψε, ωστόσο, να χαρακτηρίσει την όλη διαδικασία «προβοκάτσια» και «φάρσα».<p>
Η πρόθεση του Κουσνέρ φαίνεται μάλλον υπεραισιόδοξη, δοθέντος ότι αυτή την εβδομάδα πρόκειται να επαναληφθεί σε σερβικό δικαστήριο η «δίκη» της Φλόρα Μπροβίνα, υπέρμαχης των ανθρωπίνων δικαιωμάτων στο Κόσοβο που είχε καταδικαστεί σε 12ετή φυλάκιση, αλλά μάλλον πρέπει να ξαναδικαστεί για να μάθουν οι νέοι και να θυμηθούν οι παλαιοί ποια τύχη περιμένει όσους είναι «τρομοκράτες».<p>
Στην ίδια κατηγορία, άλλωστε, η εξουσία του Μιλόσεβιτς ενέταξε και το δημοφιλές κίνημα της αντιπολίτευσης «Οπτορ» (που σημαίνει «αντίσταση»), με αποτέλεσμα η αστυνομία να εισβάλει στα γραφεία του, στο Βελιγράδι, και να κατασχέσει προπαγανδιστικό υλικό των «τρομοκρατών» και «φασιστών» φοιτητών.<p>
Kαι «εξαφανίσεις»<p>
Οι νεαροί του «Οπτορ» θα έπρεπε να αναμένουν ότι, λίγο πριν τις εκλογές, θα τους «άγγιζε» το στιβαρό χέρι της εξουσίας του Μιλόσεβιτς η οποία δεν δίστασε να συλλάβει τον ίδιο τον πρώην πρόεδρο της Γιουγκοσλαβίας και μέντορα του «Σλόμπο», Ιβάν Στάμπολιτς.<p>
Η πίεση για απελευθέρωση του Στάμπολιτς είναι μεγάλη, αφού ακόμα και ο υπερήλικας πρώην πρόεδρος των Σκοπίων, Κίρο Γκλιγκόροφ, επικοινώνησε τηλεφωνικά με τον σέρβο πρόεδρο και του ζήτησε να εντείνει τις προσπάθειες ανεύρεσης του Στάμπολιτς, που απήχθη την ώρα που έκανε τζόκινγκ στα περίχωρα της γιουγκοσλαβικής πρωτεύουσας.<p>
Ο Γκλιγκόροφ εισέπραξε την ψυχρή απάντηση ότι «οι συγγενείς του Στάμπολιτς ειδοποίησαν πολύ αργά τις αρχές και, πιθανότατα, ο πρώην πρόεδρος βρίσκεται, ήδη, έξω από τα σύνορα».<p>
Μέσα σε αυτό το κλίμα, οι περισσότεροι από τους δυτικούς ηγέτες αναρωτιούνται πόσες πιθανότητες έχει ο λαός της<p>
Γιουγκοσλαβίας να εκφραστεί πραγματικά ελεύθερα στις 24 <p>
Σεπτεμβρίου...

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.


</font>





</CENTER>





</table>





</center>





</body></html>





