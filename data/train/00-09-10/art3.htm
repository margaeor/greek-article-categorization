<html>





<!--





Web Author:  Αριστείδης Παλιούρας 


email: aris@enet.gr





-->





<head>


<title>E Online - ΤΕΧΝΕΣ</title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>











Κυριακή 10 Σεπτεμβρίου 2000 














</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>



		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>





		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


		


</P>





</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





Tου ΝΙΝΟΥ ΦΕΝΕΚ ΜΙΚΕΛΙΔΗ<p>
«Ο Δρ Τ και οι γυναίκεςΣ είναι το ερωτικό μου γράμμα στις γυναίκες του Ντάλας», δηλώνει ο Ρόμπερτ Ολτμαν για τη νέα του ταινία που είδαμε στο φετινό 57ο Κινηματογραφικό Φεστιβάλ της Βενετίας. Μια ιστορία γύρω από ένα γυναικολόγο (πολύ καλός ο Ρίτσαρντ Γκιρ) και τις σχέσεις του με τις γυναίκες (ασθενείς, αλλά και μέλη της οικογένειάς του). <p>
Πλάι στον Γκιρ, εννιά μεγάλοι γυναικείοι ρόλοι και καμιά πενηνταριά άλλοι μικρότεροι, με επικεφαλής τις: Χέλεν Χαντ, Φάρα Φόσετ, Λόρα Ντερν, Σέλεϊ Λονγκ, Λιβ Τάιλερ, Τάρα Ριντ και Κέιτ Χάντσον.<p>
Μια ακόμη προσθήκη στην πινακοθήκη των γυναικών που μας έδωσε ο μεγάλος αυτός, ανεξάρτητος αμερικανός σκηνοθέτης: «Νάσβιλ», «Τρεις γυναίκες», «Παντρολογήματα», «Ο παίκτης», «Στιγμιότυπα» και τόσες άλλες. Ενας σκηνοθέτης που αγωνίζεται και καταφέρνει να φτιάχνει κάτι το εντελώς διαφορετικό από τα συνηθισμένα προϊόντα του Χόλιγουντ. Ο ίδιος μάλιστα σε μια πρόσφατη δήλωσή του στη Βενετία ζήτησε να μην μπερδεύουμε τις ταινίες του με τις άλλες αμερικανικές ταινίες. <p>
«Οι συνάδελφοί μου», τόνισε, «φτιάχνουν ταινίες για να τις πουλούν στους τινέιτζερ, εγώ κάνω κάτι το διαφορετικό». Συναντήσαμε τον Ολτμαν στο Λίντο, στη διάρκεια του Φεστιβάλ: <p>
EP.: Πιστεύετε ότι οι άντρες και οι γυναίκες ταιριάζουν;<p>
AΠ.: Ναι, είναι φτιαγμένοι έτσι ώστε να ταιριάζουν. Κι όταν τελικά ενώνονται, δημιουργείται κι ένα τρίτο πρόσωπο.<p>
EP.: Στην ταινία σας, όμως, δημιουργείται άλλη εντύπωση...<p>
AΠ.: Την ταινία μου οι άντρες και οι γυναίκες τη βλέπουν διαφορετικά, κι αυτό οφείλεται στο μυστηριώδη χώρο όπου κινείται ο πρωταγωνιστής μου. Οι γυναίκες πιστεύω ότι καταλαβαίνουν την ταινία καλύτερα. Αν και οι γυναίκες δημοσιογράφοι δυσκολεύονται, γιατί πρέπει να γράψουν γι' αυτήν και να την εξηγήσουν, και ακολουθούν μια πολιτική ατζέντα. Για τους άντρες η ταινία κινείται σ' ένα επίπεδο βρόμικου αστείου. Οι γυναίκες και οι σύζυγοί τους δεν συζητούν το θέμα του γυναικολόγου. Οι γυναίκες δεν το εξηγούν. Είναι μια αρένα που παραμένει ανεξήγητη, στην οποία όλοι προτιμούν να μη μιλάνε.<p>
EP.: Οριμένοι ιταλοί δημοσιογράφοι αναφέρθηκαν σε μισογυνισμό. Τι έχετε να πείτε;<p>
AΠ.: Ισως γιατί δεν καλέσαμε καμιά γυναίκα στη Βενετία, καλέσαμε μόνο τον Ρίτσαρντ Γκιρ. Υπάρχουν, όπως ξέρετε, πολλές γυναίκες στην ταινία και δεν θέλαμε να καλέσουμε μόνο μία. Γι' αυτό προτιμήσαμε να περιοριστούμε στον Γκιρ. Οι δημοσιογράφοι όταν γράφουν θεωρούν ότι χρειάζεται κάθε φορά να έχουν και κάποιο πολιτικό θέμα. Αλλά κανένας τους δεν αναφέρεται στον τρόπο με τον οποίο μεταχειρίζομαι τους άντρες. Στην ταινία είναι γελοίοι. Πάνε για κυνήγι και βγάζουν κραυγές «κα..κα...κα» και κάνουν τις πάπιες. Είναι πολύ πιο γελοίοι από τις γυναίκες.<p>
EP.: Σε πολλές ταινίες σας πρωταγωνιστούν οι γυναίκες. Ποια είναι η σχέση σας μ' αυτές;<p>
AΠ.:  Μεγάλωσα με γυναίκες. Πάντα με περιτριγύριζαν, ο πατέρας μου τις πιο πολλές φορές έλειπε. Οι περισσότεροι δάσκαλοί μου ήταν γυναίκες. Ετσι έμαθα να αισθάνομαι άνετα κοντά τους. Εξάλλου το σενάριο το έγραψε γυναίκα, η Αν Ραπ, που γενήθηκε στο Ντάλας.<p>
EP.: Γιατί διαλέξατε το Ντάλας του Τέξας για να τοποθετήσετε την ιστορία σας;<p>
AΠ.: Το Ντάλας είναι διάσημο μόνο για δύο πράματα: τις μαζορέτες των καουμπόηδων και τη δολοφονία του Κένεντι. Τα αναφέρω και τα δύο στην ταινία. Το Ντάλας είναι μια παράξενη κοινότητα. Οι γυναίκες εκεί δεν έχουν τίποτα να κάνουν εκτός από το να πηγαίνουν για ψώνια. Είναι συνήθως πλούσιες, που τους αρέσει να ντύνονται ωραία, να φορούν πανάκριβα κοσμήματα, να έχουν υπηρέτριες, γκουβερνάντες για τα παιδιά τους. Θα έλεγα ότι το Ντάλας είναι ένας μικρόκοσμος των γυναικών.<p>
EP.: Υπάρχει κάτι που σας ενοχλεί στη ζωή;<p>
AΠ.:  Ο φόβος. Είναι κάτι που με κατατρέχει...<p>
EP.:Πώς αισθάνεστε σήμερα όταν γυρίζετε μια καινούρια ταινία;<p>
AΠ.:  Αισθάνομαι πάντα την ίδια συγκίνηση, με κάθε ταινία που γυρίζω. Δεν νομίζω ότι υπάρχει άλλος σκηνοθέτης που να είχε την ίδια τύχη με μένα. Δεν εργάζομαι για τα μεγάλα στούντιο, δεν είμαι πλούσιος, απλώς ζω άνετα, έτσι που να μπορώ να στέλνω τα παιδιά μου να σπουδάσουν, γυρίζω τις ταινίες μου ανεξάρτητα, κι έχω πάντα το final cut, το τελικό μοντάζ, τον πλήρη έλεγχο. Θεωρώ τον εαυτό μου, και το λέω ίσως με περηφάνια, καλλιτέχνη.<p>
EP.: Τι θα λέγατε για τη δουλειά σας με τους ηθοποιούς;<p>
AΠ.: Μου αρέσει να εργάζομαι με ηθοποιούς. Πάντα με γοητεύουν. Κάθε φορά αισθάνομαι ιδιαίτερη χαρά όταν τους βλέπω να μετατρέπουν ένα μονοδιάστατο σενάριο σε κάτι το ζωντανό, με το δικό του παλμό.<p>
EP.: Κάνετε πρόβες πριν γυρίσετε μια ταινία;<p>
AΠ.: Κάνω πρόβες για το πού θα κινηθούν οι ηθοποιοί, η κάμερα. Οταν όμως ένας ηθοποιός με ρωτά πώς να παίξει το ρόλο του, τότε σιωπώ. Θέλω να τον δω να κάνει κάτι που να μην έχω ξαναδεί πριν.<p>
EP.: Δηλαδή επιβλέπετε απλώς το γύρισμα;<p>
AΠ.: Για μένα, από τη στιγμή που έχω δώσει τους ρόλους στους ηθοποιούς έχω κάνει το 85% της ταινίας. Μετά επιβλέπω το γύρισμα. Είμαι σαν ένας καλός και ευσπλαχνικός μονάρχης.<p>
EP.: Ναι, αλλά προσπαθείτε να δώσετε μια όσο το δυνατό καλύτερη κινηματογραφική γραφή στην ταινία σας. Οπως για παράδειγμα στην καταπληκτική σεκάνς στην αρχή αυτής της ταινίας, με το μονοπλάνο και την κάμερα να πηγαινοέρχεται ακολουθώντας τις γυναίκες που περιμένουν στο ιατρείο...<p>
AΠ.: Ναι, αυτή είναι μια σεκάνς σ' ένα μεγάλης διάρκειας μονοπλάνο, όπως είχα και στον «Παίκτη», κάτι που κάνω για να τραβήξω την προσοχή του θεατή. Μπορείτε να το θεωρήσετε σαν ένα κόλπο.<p>
EP.: Δυσκολευτήκατε να το γυρίσετε; <p>
AΠ.: Οχι. Κάναμε πρόβα μια ολόκληρη μέρα και το γυρίσαμε την επομένη. Είχαμε 25 γυναίκες να κινούνται σ' αυτό, που πηγαινοέρχονταν και μιλούσαν συνέχεια, δημιουργώντας μια κακοφωνία.<p>
EP.: Κάνετε κι άλλα τέτοια κόλπα;<p>
AΠ.:  Ενα άλλο που έκανα ήταν να παρουσιάσω γυμνό στην ταινία. Παρουσίασα γυμνές τις γυναίκες στο ιατρείο του γυναικολόγου, όπως παρουσίασα γυμνή και τη Χέλεν Χαντ. Για να δείξω ότι μπορώ να παρουσιάσω το γυμνό. Δεν δείχνω όμως γυμνό στις ερωτικές σκηνές, γιατί νομίζω ότι δεν είναι σωστό. Οταν κάνεις έρωτα δεν φωνάζεις το γείτονα να έρθει να σε βλέπει...<p>
EP.: Ποια θα λέγατε ότι είναι η σχέση αυτής της ταινίας με τις υπόλοιπες ταινίες σας;<p>
AΠ.: Υπάρχει πάντα μια σχέση. Είναι όπως η σχέση σου με τη ζωή. Η μια μέρα που ακολουθεί την άλλη. Οπως υπάρχει η εμπειρία της ζωής, υπάρχει και η κινηματογραφική εμπειρία. Καμιά φορά φοβάμαι μήπως επαναλάβω τον εαυτό μου. Μου συνέβη για παράδειγμα όταν γύριζα το «Cookie's Fortune». Είχα γυρίσει μια σκηνή τη μια βδομάδα και την επόμενη μίαν άλλη, και ξαφνικά είχα την αίσθηση ότι είχα επαναλάβει την ίδια. Υστερα τις κοίταξα και τις δύο και είπα ότι αυτό μπορεί να χρησιμεύσει για να υπενθυμίσει στο κοινό την άλλη σκηνή. Και τελικά σκέφτηκα ότι αυτό είναι καλό. Αποτελεί το κομμάτι ενός πίνακα ζωγραφικής.<p>
EP.: Κι ο «Δρ Τ» τι είναι για σας;<p>
AΠ.:  Δεν είναι μια ρεαλιστική ταινία. Είναι ένα είδος δοκίμιου. Τμήμα μιας ζωγραφικής. Ενα είδος γιορτής της ζωής.<p>
EP.:  Θα ήθελα να σας ρωτήσω για μια παλιά ταινία σας, το «Μια σφαίρα, ένα αντίο», διασκευή από έργο του Ρέιμοντ Τσάντλερ, όπου ο Ελιοτ Γκουλντ που ερμήνευε τον ιδιωτικό ντετέκτιβ Φίλιπ Μάρλοου ήταν εξαιρετικός. Γιατί όμως δεν είχε επιτυχία αυτή η ταινία;<p>
AΠ.:  Γιατί όλοι περίμεναν να δουν ένα νέο Χάμφρεϊ Μπόγκαρτ. Εδώ όμως επρόκειτο για ένα διαφορετικό Μάρλοου, έναν Μάρλοου ύστερα από κάποια χρόνια. Κουβεντιάζοντας μάλιστα το ρόλο με τον Γκουλντ τού είπα την ιστορία που υπάρχει στο μυθιστόρημα «Ριπ Βαν Γουίνκλ», γύρω από έναν άνθρωπο που κοιμήθηκε 20 χρόνια και ξύπνησε μετά. Τον φώναζα μάλιστα Ριπ Βαν Μάρλοου.<p>
EP.: Ποιο είναι το επόμενό σας σχέδιο;<p>
AΠ.: Είναι μια ταινία που θα γυρίσω στην Αγγλία και που εκτυλίσσεται το 1932, σ' ένα κόσμο πλουσίων. Είναι μια οικογένεια οκτώ ατόμων με 40 υπηρέτες. Διοργανώνουν μάλιστα ένα δείπνο για 10 άτομα κι έχουν 40 υπηρέτες να τους σερβίρουν... Είναι μια μεταβατική περίοδος. Σ' ένα χρόνο ο Χίτλερ θ' ανέβαινε στην εξουσία, η κοινωνία είχε ήδη αρχίσει ν' αλλάζει. Οι γυναίκες αρχίζουν να αποκτούν κάποια ελευθερία. Το πρόβλημα βέβαια είναι οικονομικό. Πάντα είναι οικονομικό. Σήμερα βέβαια τα πράγματα έχουν αλλάξει. Υπάρχουν, όμως, μέρη όπου το πρόβλημα παραμένει και η γυναίκα αγωνίζεται για την απελευθέρωσή της.


</td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>








<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.





</font>





</CENTER>





</table>





</center>





</body></html>





