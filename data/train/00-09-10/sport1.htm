<html>


<!--


Web Author:  Αριστείδης Παλιούρας 


email: aris@enet.gr


-->





<head><title>E Online - ΣΠΟΡ </title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 10 Σεπτεμβρίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">





Του ΔΗΜ. ΧΡΙΣΤΟΦΙΔΕΛΛΗ <p>
«Μπορούμε να πάρουμε μία από τις δύο πρώτες θέσεις στον όμιλό μας. Να μην κρυβόμαστε πίσω από το δάχτυλό μας, είναι στο χέρι του Ολυμπιακού να περάσει στη δεύτερη φάση, αφού η Λιόν και η Χερενβέιν είναι αντίπαλοι πραγματικά στα μέτρα μας». <p>
Σε λίγες ώρες, ο Ολυμπιακός ξεκινάει την ευρωπαϊκή του περιπέτεια από το «Μεστάγια», την έδρα της Βαλένθια, περιπέτεια η οποία ελπίζουν στην πειραϊκή ΠΑΕ να κρατήσει περισσότερο από δύο μήνες. Πολύ περισσότερο...<p>
Ο Πρέντραγκ Τζόρτζεβιτς, με δηλώσεις του στην «K.Ε.», βάζει τα πράγματα στην πραγματική τους διάσταση!  <p>
nΠέρα από το φαβορί του ομίλου, που δικαιωματικά θεωρείται η Βαλένθια, ο Ολυμπιακός έχει τις δυνατότητες να συγκεντρώσει τους βαθμούς που απαιτούνται για να πάρει το εισιτήριο και να συμμετάσχει σε όμιλο στη δεύτερη φάση της διοργάνωσης.<p>
Μεγάλη προσοχή<p>
«Αν παίξουμε σαν Ολυμπιακός και παρουσιάσουμε το πρόσωπο των δύο προηγούμενων ετών στη διοργάνωση, τότε δεν νομίζω πως θα έχουμε πρόβλημα», υποστήριξε ο διεθνής με την ομάδα της Γιουγκοσλαβίας ποδοσφαιριστής και πρόσθεσε: <p>
«Κάθε αρχή είναι και δύσκολη, αλλά ο Ολυμπιακός έχει μάθει να στέκεται όρθιος στα δύσκολα. Αυτό που θέλουμε όλοι είναι το θετικό αποτέλεσμα στην Ισπανία, αλλά να μην ξεχνάμε ότι πρέπει να είμαστε προσεκτικοί σε όλη τη φάση των αγώνων. Αν χαλαρώσουμε κάποια στιγμή, μπορεί να το πληρώσουμε ακριβά, ακόμα και στην περίπτωση που έχουμε αποσπάσει ένα καλό αποτέλεσμα».<p>
nΟι «ερυθρόλευκοι» θα παρακολουθήσουν σήμερα και αύριο σε βίντεο τους τελευταίους αγώνες της Βαλένθια (τα δύο φιλικά με την Πάρμα και το χθεσινοβραδινό αγώνα με την Ρεάλ Μαδρίτης στο «Σαντιάγκο Μπερναμπέου»), αλλά ο Τζόρτζεβιτς ήδη γνωρίζει αρκετά πράγματα για την πρώτη αντίπαλο του Ολυμπιακού στο Champions League από συμπατριώτες του που αγωνίζονται στην πριμέρα ντιβισιόν.<p>
«Kακός εαυτός»<p>
«Αυτό που πρέπει να προσέξουμε είναι να περάσει το πρώτο 20λεπτο χωρίς να δεχθούμε γκολ ή να μην έχουμε προβλήματα στην άμυνα, γιατί η πίεση θα είναι μεγάλη. <p>
»Εχουμε την εμπειρία να αντεπεξέλθουμε σε δύσκολες καταστάσεις και δεν νομίζω πως θα επηρεαστούμε από τον κόσμο. Τρεις χρονιές στο Champions League παίξαμε σε πολύ σκληρές έδρες και γνωρίζουμε πώς πρέπει να αντιδράσουμε. »Σκοπός είναι να αγωνιστούμε όπως ξέρουμε και να κοιτάξουμε πώς θα φτάσουμε στο γκολ. Ο κόσμος, όμως, πρέπει να ξέρει ότι η Βαλένθια δεν είναι κάποια τυχαία ομάδα, όπως θέλησαν να την παρουσιάσουν ορισμένοι φέτος, ότι έχει προβλήματα και δεν έχει συνέλθει ακόμα. <p>
»Πρόκειται για μία σπουδαία ομάδα, πολύ γρήγορη, φιναλίστ στο περασμένο Champions League, που στην έδρα της μπορεί να κερδίσει την οποιαδήποτε ομάδα. <p>
»Γι' αυτό το λόγο πρέπει να προετοιμαστούμε όσο το δυνατόν καλύτερα αυτές τις μέρες που έχουμε μπροστά μας και, το κυριότερο, να μη φοβηθούμε την αντίπαλό μας. Να μπούμε στο γήπεδο για να πάρουμε το θετικό αποτέλεσμα».<p>
nΟ Τζόρτζεβιτς, ο οποίος το πρώτο δεκαπενθήμερο του Οκτωβρίου θα απουσιάσει στο Βελιγράδι για δύο αγώνες με την Eθνική Γιουγκοσλαβίας (στις 5 του μήνα με Ρωσία και στις 11 με τα Νησιά Φερόε), θεωρεί ότι αυτό που πρέπει να ανησυχεί περισσότερο τον Ολυμπιακό «είναι ο κακός μας εαυτός», τον οποίο όμως στην ομάδα ελπίζουν ότι θα τον αφήσουν στην Αθήνα.<p>
nΓια τον Γιάννη Μαντζουράκη όμως, τον ίδιο βαθμό δυσκολίας με αυτόν του «Μεστάγια» έχουν και τα δύο εντός έδρας παιχνίδια που ακολουθούν με την Λιόν και την Χερενβέιν, όπου οι έξι βαθμοί θεωρούνται επιτακτική ανάγκη. <p>
nΑλλωστε, στο πλάνο του Ολυμπιακού λογαριάζονται εννέα βαθμοί στους αγώνες στο ΟΑΚΑ, προκειμένου οι «ερυθρόλευκοι» να έχουν ελπίδες πρόκρισης και από εκεί και πέρα ένας έως τρεις πόντοι σε Βαλένθια, Λιόν, Χερενβέιν. <p>
«Πρέπει κάποια στιγμή να αποσπάσουμε βαθμούς και μακριά από το γήπεδό μας, για να μην παίζουμε με το μαχαίρι στο λαιμό στο ΟΑΚΑ», υποστήριξαν βασικοί ποδοσφαιριστές του Ολυμπιακού. <p>
«Εχουμε φέτος τη μοναδική ευκαιρία να προκριθούμε στην επόμενη φάση του Champions League. Είναι η καλύτερη κλήρωση που είχαμε μέχρι σήμερα στη διοργάνωση, αφού απουσιάζει το πολύ μεγάλο όνομα από τον όμιλο και όλες οι ομάδες δεν έχουν πολλές διαφορές: »Ο Ολυμπιακός, μάλιστα, πλεονεκτεί σε πολλά πράγματα».<p>
nΕίναι σίγουρο ότι ο Ολυμπιακός έχει μεγαλύτερη εμπειρία στο Champions League από την Λιόν και την Χερενβέιν, όπως στα συν της πειραϊκής ομάδας είναι το γεγονός ότι υπάρχουν οι μονάδες που μπορούν να πάρουν το σύλλογο στις πλάτες τους στα δύσκολα (Τζιοβάνι, Ζε Ελίας, Ζέτερμπεργκ, Τζόρτζεβιτς, Γεωργάτος). <p>
nΕνα πρόσθετο πλεονέκτημα για τους «ερυθρόλευκους» είναι η παρουσία του κόσμου, που μπορεί να βοηθήσει στο ΟΑΚΑ στο να λυγίσει η αντίσταση της αντιπάλου ομάδας. <p>
Τα μειονεκτήματα<p>
Στα μειονεκτήματα όμως του Ολυμπιακού είναι το εύκολο λάθος που γίνεται στο κέντρο και την άμυνα, το οποίο δεν έχει κατορθώσει ακόμα να λύσει ο Γιάννης Μαντζουράκης και το γεγονός ότι η πειραϊκή ομάδα δεν έχει διάρκεια στην απόδοσή της. <p>
nΤα προβλήματα αυτά λύνονται συνήθως μέσα από τους συχνούς αγώνες, όπως του Πρωταθλήματος, αλλά οι «ερυθρόλευκοι» καλούνται να αγωνιστούν μεθαύριο βράδυ στο «Μεστάγια» απέναντι στη Βαλένθια, χωρίς να έχουν σημαντικά παιχνίδια στα πόδια τους (ο πιο δύσκολος αγώνας ήταν στις 28 Αυγούστου με την Ιντερ στο Σαν Σίρο).</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.


</font>





</CENTER>





</table>





</center>

</body></html>





