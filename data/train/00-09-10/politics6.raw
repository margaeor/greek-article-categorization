M'αεροπλάνα, βαπόρια, τρένα, και κυρίως με πούλμαν και με την προσδοκία ότι θα τους ακολουθήσουν πολλοί παλιοί φίλοι και σύντροφοι, έλληνες αριστεροί ετοιμάζονται να «εκδράμουν» στην Πράγα όπου, στις 26 Σεπτεμβρίου, θα γίνει η μεγάλη πορεία ενάντια στην παγκοσμιοποίηση, με τη συμμετοχή διαδηλωτών από 26 χώρες. Πρόκειται για την απάντηση στην κοινή διάσκεψη Παγκόσμιας Τράπεζας και Διεθνούς Νομισματικού Ταμείου που θα διεξάγεται, εκείνες τις ημέρες, στην τσεχική πρωτεύουσα.
 Η «πρωτοβουλία Πράγα 2000» δημιουργήθηκε, εδώ και μερικούς μήνες, από το Συνασπισμό, το Σοσιαλιστικό Εργατικό Κόμμα, την ΑΚΟΑ και οικολογικές και αντιρατσιστικές ομάδες, με αρχικό στόχο να ταξιδέψουν στην τσεχική πρωτεύουσα περί τους 1.000 διαδηλωτές.
Κατά τη διάρκεια του καλοκαιριού, έγιναν εξορμήσεις σε εργασιακούς χώρους, με κεντρικά συνθήματα: «Να κάνουμε την Πράγα νέο Σιάτλ» και «Οι άνθρωποι πάνω απ' τα κέρδη» που, όπως φαίνεται, απέφεραν θεαματικά αποτελέσματα.
 Τις τελευταίες εβδομάδες, προσχωρούν στην Πρωτοβουλία, το ένα μετά το άλλο, σωματεία και ομοσπονδίες εργαζομένων:
Τα εργατικά κέντρα Αθήνας, Πειραιά, Θεσσαλονίκης και Μεσολογγίου, η Ομοσπονδία Ιδιωτικών Υπαλλήλων, η ΟΤΟΕ, η ΟΜΕ-ΟΤΕ, η ΠΟΕ-ΟΤΑ, η ΟΣΠΑ, αλλά και η Νεολαία ΠΑΣΟΚ είναι μερικοί φορείς που δήλωσαν, έως τώρα, συμμετοχή. H ΓΣΕΕ και η ΑΔΕΔΥ στηρίζουν επίσης το εγχείρημα. 
«Θα πάμε με πούλμαν που θα ξεκινήσουν από την Αθήνα, τη Θεσσαλονίκη και τα Γιάννινα και, μέσω Ιταλίας και Αυστρίας, θα φθάσουμε στα τσεχικά σύνορα τα χαράματα της 26ης Σεπτεμβρίου. Εκεί, θα ενωθούμε με τους ακτιβιστές από τις άλλες χώρες και, όλοι μαζί, θα κατευθυνθούμε στο κέντρο της Πράγας», λέει ο Πέτρος Κωνσταντίνου, ένας από τους συντονιστές του ελληνικού καραβανιού διαμαρτυρίας. 
«Οσο για τον αριθμό των ελλήνων διαδηλωτών, όλα δείχνουν ότι θα ξεπεράσει τις 2.000 άτομα» εκτιμά ο ίδιος. H«Πρωτοβουλία» διοργανώνει, αύριο Δευτέρα 11 Σεπτεμβρίου, στις 8 μ.μ., στο λόφο του Kολωνού, ανοικτή συγκέντρωση που θα είναι μία «πρόγευση» της διαδήλωσης στην τσεχική πρωτεύουσα.
H συμμετοχή της Νεολαίας ΠΑΣΟΚ στην «Πρωτοβουλία Πράγα 2000» ήταν έκπληξη για πολλούς, όχι όμως και για τον εκπρόσωπο τύπου της νεολαίας, Ηλία Τσιγαρίδα. 
«Είμαστε υπέρ της οικονομίας της αγοράς αλλά δεν είμαστε υπέρ της κοινωνίας της αγοράς και διαφωνούμε ριζικά με την κατεύθυνση που έχει πάρει σήμερα η παγκοσμιοποίηση» μας είπε. Στην παρατήρησή μας ότι οι κινητοποιήσεις δεν συνάδουν με την πολιτική της κυβέρνησης, ο υπεύθυνος οργανωτικού της νεολαίας, Παντελής Καμάς, αρκέστηκε να τονίσει ότι «η Νεολαία ΠΑΣΟΚ είναι οργάνωση νέων ανθρώπων και επειδή το μέλλον είμαστε εμείς, μας ενδιαφέρει πολύ το πώς θα διαμορφωθεί. Γι' αυτό, έχουμε και φωνή και άποψη για ότι συμβαίνει».
n Στο δρόμο για την Πράγα θα έχουμε, όμως, και ορισμένες αυτόνομες παρουσίες, όπως αυτή του Σωματείου Εργαζομένων Δήμου Βύρωνα. «Οι εργαζόμενοι βρίσκονται στο μάτι του κυκλώνα. Κατακτήσεις δεκαετιών χάνονται, ενώ τα κέρδη βιομηχάνων και τραπεζιτών βρίσκονται στα ύψη» δηλώνουν.
 Η «Αντιεξουσιαστική Πρωτοβουλία», επίσης, κυκλοφόρησε μπροσούρα, με τίτλο «Πράγα 2000. Οι τελευταίες επιτυχίεςΣ της παγκόσμιας οικονομίας». Kαι καλεί, όσους πιστούς, να πορευτούν μαζί της.  
Οι έλληνες διαδηλωτές θα μείνουν στην τσεχική πρωτεύουσα από τις 23 έως τις 27 Σεπτεμβρίου, σε κάμπινγκ που θα λειτουργήσει σε στάδιο της πόλης. 
Η κοινή διάσκεψη της Παγκόσμιας Τράπεζας και του Διεθνούς Νομισματικού Ταμείου, που ξεκινά στις 21 Σεπτεμβρίου, δίνει το έναυσμα: «Περίπου 20.000 εκπρόσωποι, του κεφαλαίου θα συγκεντρωθούν στην Πράγα για να προτείνουν ένα σχέδιο μεγαλύτερης απελευθέρωσης της παγκόσμιας οικονομίας» τονίζεται σε κείμενο της Επιτροπής κατά της Οικονομικής Παγκοσμιοποίησης (INPEG), που έχει αναλάβει το συντονισμό των κινήσεων διαμαρτυρίας, σε διεθνές επίπεδο. 
«Η διάσκεψη αυτή είναι μια πρόκληση για όσους νοιάζονται τη μοίρα του σημερινού κόσμου. Τα γεγονότα στο Σιάτλ, στη σύνοδο του Παγκόσμιου Οργανισμού Εμπορίου, τον περασμένο Νοέμβριο, και στην Ουάσιγκτον, τον Απρίλιο, έδειξαν ότι ένα τεράστιο κύμα διεθνούς αντίστασης ορθώνεται ενάντια στη διευρυνόμενη εξουσία του παγκόσμιου κεφαλαίου. Η Πράγα είναι η επόμενη μεγάλη μας ευκαιρία να συνεχίσουμε να παλεύουμε για διεθνή δικαιοσύνη και ισότητα».
Αναρχικοί, αριστεριστές, αριστεροί διανοούμενοι και ακαδημαϊκοί, οικολόγοι, συνδικαλιστές, ακόμη και χριστιανοί αντικαπιταλιστές, από 26 χώρες, ετοιμάζονται να δώσουν το παρόν στις διαδηλώσεις, με στόχο τη διάλυση της διάσκεψης. Στην πρώτη γραμμή θα βρεθούν, ασφαλώς, οι λιμενεργάτες του Σιάτλ και άλλες οργανώσεις από τις Ηνωμένες Πολιτείες.
HΣτις 22 Σεπτεμβρίου, οργανώνεται αντισυνέδριο, με θέμα τις εναλλακτικές μορφές πάλης κατά της παγκοσμιοποίησης και των διεθνών οικονομικών οργανισμών. 
HΠαράλληλα, θα διεξάγεται το φεστιβάλ «Τέχνη της Αντίστασης», με συμμετοχή μουσικών και θεατρικών ομάδων. 
HΣτις 24 του μηνός λήγει το αντισυνέδριο, με παρελάσεις στους δρόμους της πόλης, και στις 26 Σεπτεμβρίου οργανώνεται η μεγάλη πορεία στο κέντρο της Πράγας, κορυφαίο γεγονός των εκδηλώσεων διαμαρτυρίας. 
Η «Πρωτοβουλία Πράγα 2000» θα αναχωρήσει, με πούλμαν, από την Αθήνα, τα Γιάννινα και τη Θεσσαλονίκη. Πληροφορίες στα τηλ. 0932-828964 ή 5221509 στην Αθήνα, 0972-408662 στη Θεσσαλονίκη και 0972-993097 στα Γιάννινα.
Η «Αντιεξουσιαστική Πρωτοβουλία» θα ταξιδέψει με δικό της πούλμαν. Πληροφορίες στο 0945-707728 ή στην ηλεκτρονική διεύθυνση: nikiotenet.gr 
υ είναι: α) Ο εκάστοτε υπουργός Παιδείας να ορίζεται (!) από την Ιερά Σύνοδο και β) Σε κάθε μητρόπολη να ιδρυθεί πανεπιστημιακή σχολή με πρόεδρο τον μητροπολίτη(!), θέσεις που σημαίνουν πλήρη θρησκευτικοποίηση της εκπαίδευσης και ίσως θεωρηθούν υπερβολικές ακόμη κι από την ίδια την εκκλησία.
 Εμφαση δίνεται επίσης στα εθνικά χαρακτηριστικά, με καταγγελίες της παγκοσμιοποίησης και υπερεθνικών(!) κέντρων, όπως είναι κατά το Γ. Καρατζαφέρη η λέσχη Μπίλντεμπεργκ. Μάλιστα, όπως λέει, θα καλέσει τον Κ. Καραμανλή και το Γ. Παπανδρέου, που συμμετείχαν σε συνόδους της, να αποκαλύψουν τι συζήτησαν.
 Το τρίτο στοιχείο του προγράμματος είναι το «λαϊκό». Μεταξύ άλλων προτείνεται η διάλυση των ασφαλιστικών ταμείων(!) και η παροχή περίθαλψης σ' όλους από τη στιγμή που γεννιούνται και η εισαγωγή στα πανεπιστήμια(!) δίχως εξετάσεις, με «ξεκαθάρισμα» στο πρώτο έτος.
Ο Γ. Καρατζαφέρης κρατάει κλειστή τη λίστα των ονομάτων που θα συμμετέχουν στη νέα προσπάθεια.  Την Πέμπτη στο Ζάππειο θα τον πλαισιώνει ο υπεύθυνος τύπου του νέου κόμματος, Χρ. Χριστοδουλίδης ενώ το κόμμα θα στεγάζεται στο πολιτικό γραφείο του αρχηγού του, στη Βασ. Κων/νου 22, μέχρις ότου ετοιμαστούν γραφεία στην περιοχή του Συντάγματος.
