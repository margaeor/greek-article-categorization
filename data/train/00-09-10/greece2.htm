<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 10 Σεπτεμβρίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του NIKΟΛA ΛEΟNTΟΠΟYΛΟY<p>
«Να μην αφήσουμε να πάει χαμένη η ευκαιρία» ήταν το σύνθημα που μοιράστηκε ο τεχνικός κόσμος και η πολιτική ηγεσία μετά το σεισμό της Πάρνηθας. Η ευκαιρία ήταν η επίσπευση της πολεοδομικής ανασυγκρότησης των χτυπημένων περιοχών. <p>
Στις εξαγγελίες τους, οι αρμόδιοι παράγοντες έκαναν επανειλλημμένα λόγο, για μεταφορές οικισμών  και για άλλα μακράς πνοής σχέδια. <p>
Ορισμένες από εκείνες τις υποσχέσεις, ιδίως αυτές που αφορούν το θεσμικό πλαίσιο, «δρομολογούνται». Κατά τα άλλα, όμως, οι εξαγγελίες των υπευθύνων έμειναν στο χαρτί, αφού πολλές από αυτές δεν έφτασαν ούτε καν μέχρι την επίσημη ανακοίνωση υπό τη μορφή μέτρων.<p>
H ...μετεγκατάσταση<p>
«Η πολιτεία έδειξε υπερβάλλοντα ζήλο στην επούλωση των άμεσων πληγών, και η διοίκηση χρησιμοποίησε όλες της τις δυνάμεις, παρά τις δύσκολες συνθήκες», επισημαίνει η πολεοδόμος Ελισσάβετ Βακαλοπούλου. «Ομως δεν υπάρχει καμιά δικαιολογία για το γεγονός ότι πολεοδομικές μελέτες που εκκρεμούν χρόνια, εξαγγέλλονται συνεχώς, χωρίς όμως και να εφαρμόζονται». <p>
Η πολιτική ηγεσία του ΥΠΕΧΩΔΕ δήλωνε: «Εμείς θα πούμε πού ΔΕΝ θα χτίσουν οι σεισμόπληκτοι» και προετοίμαζε το έδαφος για μεταφορές οικισμών. Ομως, μετά τις εδαφολογικές μελέτες, καμιά περιοχή δεν κρίθηκε ακατάλληλη.<p>
Παίρνοντας το μπαλάκι, οι επιστήμονες «μετοίκησαν» τη μισή Αθήνα και «έχτισαν» νέες πόλεις στα Μεσόγεια, που θα υποδέχονταν τους σεισμόπληκτους του 2000. <p>
«Η μεταφορά οικισμών είναι ευαίσθητη απόφαση, είτε σκεφτεί κανείς το πολιτικό κόστος είτε τις επιστημονικές απαιτήσεις», επισημαίνει ο Πάνος Παπακυριακόπουλος, καθηγητής στο Πολυτεχνείο. <p>
Στην αμαρτωλή περιοχή του Κηφισού, οι εξαγγελίες ήταν ανεξάρτητες του σεισμού. Παρά όμως την κατάρρευση σειράς βιομηχανικών κτιρίων στην περιοχή και τα προεδρικά διατάγματα που προβλέπουν τη μετεγκατάσταση των βιομηχανιών, τίποτα δεν άλλαξε. Σύμφωνα με μία πρόχειρη έρευνα αγοράς, οι παραγγελίες στα ιδιωτικά μελετητικά γραφεία για επισκευή αλλά ακόμα και ανακατασκευή δεν έχουν σταματήσει. <p>
Στο ζήτημα των αυθαιρέτων, η πολιτεία επέδειξε αναμενόμενη... ασυνέπεια. Αρχικά, εξήγγειλε τη μεταφορά όσων αυθαιρέτων έχουν χτιστεί σε περιοχές με ακατάλληα εδάφη ή δημιουργούν πολεοδομικά προβλήματα. Υποδείχτηκαν, μάλιστα, και περιοχές: Ασπρόπυργος, Ζεφύρι, Καματερό... Αντί αυτών εντάθηκαν οι νομιμοποιήσεις. <p>
Η πολιτική ηγεσία υποσχέθηκε την ενεργό παρέμβαση του κράτους στις σεισμόπληκτες περιοχές. Οι πληροφορίες που διέρρεαν ανέφεραν πως το ΥΠΕΧΩΔΕ είχε να διαλέξει ανάμεσα σε δύο μοντέλα ανασυγκρότησης: Σύμφωνα με το πρώτο, το συντηρητικό, το κράτος θα υποδείκνυε στους ενδιαφερόμενους 10 τύπους κατοικιών, ανάμεσα στους οποίους θα διάλεγαν. Σύμφωνα με το δεύτερο, πιο φιλόδοξο, θα προχωρούσε σε οργανωμένη δόμηση. <p>
nΤελικά, ακόμα και το συντηρητικό σενάριο, έμεινε... σενάριο. Η φιλοσοφία της πολιτείας συμπυκνώνεται εκ των υστέρων στις πρόσφατες δηλώσεις του υφυπουργού Νάσου Αλευρά: «Η διαδικασία στηρίζεται στην ιδιωτική πρωτοβουλία, ενώ το Δημόσιο ασκεί τον έλεγχο». <p>
Ακόμα και στη Φιλαδέλφεια, όπου είχε εξαγγελθεί η ανακατασκευή των προσφυγικών, τελικά προτιμήθηκε η επισκευή τους εκτός εξαιρέσεων.<p>
Σε αντίθεση με προηγούμενους σεισμούς, φορείς όπως το ΥΠΕΧΩΔΕ, ο ΟΑΣΠ και το ΤΕΕ παρενέβησαν με ταχύτητα σε θεσμικά θέματα, παρατηρεί ο Κώστας Σπυράκος, καθηγητής στο ΕΜΠ και μέλος του δ.σ. του ΟΑΣΠ. <p>
Θεσμικές αλλαγές<p>
«Θετικές ενέργειες αποτελούν η αναβάθμιση του αντισεισμικού κανονισμού, καθώς και η ανάπτυξη μεθόδων προσεισμικού ελέγχου κτιρίων και γεφυρών. Ευεργετικές θα είναι οι συνέπειες, τέλος, του νομοσχεδίου για την υποχρεωτική ασφάλιση των κτιρίων που βρίσκεται στην τελική φάση προετοιμασίας του». <p>
Σημαντικές όμως τομές, μερικές εκ των οποίων είχαν εξαγγελθεί για νιοστή φορά, όπως το Μητρώο Κατασκευαστών, ο μηχανισμός ελέγχου των κατασκευών και η λειτουργία των Βιομηχανικών Πάρκων (ΒΙΟΠΑ) εξακολουθούν να αναμένουν την εφαρμογή τους.<p>
Θαύμα στα<p>
Aνω Λιόσια<p>
Στα Ανω Λιόσια, η μία μαγική εικόνα διαδέχεται την άλλη. Τη θέση των ελενίτ και των κοντέινερ παίρνουν ελκυστικές μακέτες που υπόσχονται την ολοκληρωτική ανάπλαση 210 οικοδομικών τετραγώνων, σε ένα πρόγραμμα ανοικοδόμησης 74 δισ!<p>
Εξασφαλίζοντας τη γενναία συνεισφορά της Ε.Ε., συνάπτοντας συμφωνίες με μεγάλες τεχνικές εταιρείες, ο δήμος Ανω Λιοσίων φαίνεται να ξεφεύγει από τα μίζερα όρια της ελληνικής τοπικής αυτοδιοίκησης. Προχωρεί στην πολεοδομική μεταμόρφωση 400 στρεμμάτων και στην κατασκευή 1.200 κατοικιών. Στο πρόγραμμα συμμετέχουν 1.131 ιδιοκτήτες της ευρύτερης περιοχής.<p>
Από το περυσινό φθινόπωρο, ο δήμος ανέθεσε μια σειρά μελετών (αντισεισμικών, πολεοδομικών, αρχιτεκτονικών) σε μια επιτροπή, με πρόεδρο τον καθηγητή του ΕΜΠ Παναγιώτη Καρύδη. <p>
Απαντώντας σε όσους βλέπουν στην οργανωμένη δόμηση τον κίνδυνο τυποποιημένων κατοικιών, με αμφίβολο αισθητικό αποτέλεσμα, ο δήμος ανέθεσε σε αρχιτεκτονικά γραφεία να προτείνουν 15 διαφορετικούς τύπους κατοικιών για «κάθε γούστο».<p>
Το πρόγραμμα βρίσκεται, πλέον, στη φάση ανάθεσης του έργου της κατασκευής των κατοικιών. Αν όλα πάνε καλά, σε 24 μήνες από τώρα, και η τελευταία κατοικία θα δοθεί στον ιδιοκτήτη της. <p>
H μεγάλη επιτυχία του δήμου είναι ότι απέδειξε, μέσα στους μήνες που ακολούθησαν το σεισμό, πως είναι ικανός να αναλάβει ένα τέτοιου μεγέθους σχέδιο, με τη συνδρομή της εταιρείας SGI, θυγατρικής του ομίλου Λάτση, στη διαχείριση του προγράμματος. Eπίσης, σε συνεργασία με το ΠEXΩΔE, εξασφάλισε πόρους από το Γ' KΠΣ, ύψους 33 δισ. δρχ., οι οποίοι θα διοχετευθούν σε έργα, όπως η αντισεισμική προστασία, οι εξυγιάνσεις εδαφών, οι αποζημιώσεις και οι μεταφορές οικισμών.<p>
Tο υπόλοιπο του ποσού μέχρι τα 74 δισ., που αφορά την ίδια την κατασκευή, καλύπτεται από τον δήμο, την κρατική αρωγή και, βέβαια, τους πολίτες.<p>
Τα όμορφα όμως λόγια και οι ιλουστρασιόν μακέτες δεν πλάνεψαν αμέσως τους δημότες. Mια διαμάχη έλαβε χώρα εντός του δήμου, με τους δημότες, αρχικά, να δυσπιστούν. Το Σωματείο Σεισμόπληκτων Ανω Λιοσίων, που συστάθηκε ακριβώς για να εμποδίσει τα σχέδια του δημάρχου Νίκου Παπαδήμα, υποστηρίζει πως, μέσω της εφαρμογής του νόμου 2508, στοιχειώδη ιδιοκτησιακά δικαιώματα των δημοτών αμφισβητούνται...<p>
Στην αφίσα του σωματείου, κάτω από την εικόνα μιας παραδοσιακής αυλόπορτας, διαβάζουμε «Θέλω πίσω την αυλή μου». Εξηγεί ο δημότης Kωνσταντίνος Kολιός: «Δεν μπορεί, αυθαίρετα, ο κάθε δήμαρχος να επεμβαίνει στον παραδοσιακό χαρακτήρα του οικισμού. Τη θέση των παραδοσιακών αυλών θα πάρουν κοινόχρηστοι χώροι. Θα πάψει ο καθένας να είναι υπεύθυνος για την ιδιοκτησία του».<p>
Οπως όμως δείχνουν τα μεγάλα ποσοστά συμμετοχής στο πρόγραμμα, το σωματείο μάλλον χάνει τη μάχη. <p>
NIKΟΛAΣ ΛEΟNTΟΠΟYΛΟΣ<p>
Xωρίς σχέδιο οικοδομούν στα ερείπια<p>
Η φΟρτικH «έκκληση» του Κώστα Λαλιώτη προς τους σεισμόπληκτους για την... είσπραξη των χρημάτων τους μοιάζει σουρεαλιστική: Από πότε το κράτος κάνει έκκληση στους πολίτες να τους πληρώσει και εκείνοι αδιαφορούν και δεν τρέχουν να πάρουν τα λεφτά τους;<p>
Το αίνιγμα παραμένει. Τι απέγιναν αυτοί οι χιλιάδες άνθρωποι, που εξέφραζαν την απόγνωσή τους για το οικονομικό αδιέξοδο; Αν πιστέψει κανείς τους αριθμούς, ένα χρόνο μετά, στη μεγάλη τους πλειονότητα (90%!) δεν έχουν καρπωθεί την κρατική συνδρομή με δική τους ευθύνη!<p>
Σε σύνολο περίπου 35.000 κίτρινων κτιρίων, έχουν υποβληθεί 7.370 αιτήσεις, από τις οποίες έχουν εγκριθεί οι 3.750. Από τους δικαιούχους, μόλις 1 στους 5 φτάνει στον ΤΑΣ, και «καταδέχεται» να υποβάλει αίτηση. <p>
Από την άλλη πλευρά, 12 μήνες μετά, για κάθε μία αίτηση που ο ΤΑΣ εγκρίνει, μία άλλη απορρίπτεται ή εκκρεμεί...<p>
Ετσι, ο κρατικός μηχανισμός, καλύπτει τις ανάγκες μόνο του 10% των σεισμοπλήκτων. Το υπόλοιπο 90% χτίζει ή επισκευάζει χωρίς έλεγχο, συχνά επαναλαμβάνοντας το παρελθόν.  <p>
Τι εμποδίζει τους σεισμοπλήκτους να διαβούν την πόρτα των ΤΑΣ;<p>
Tα αίτια πρέπει να αναζητηθούν στην υπερβολική γραφειοκρατία και την απουσία επαρκών οικονομικών κινήτρων προς σεισμοπαθείς και μηχανικούς...<p>
Οι όροι και οι συνθήκες εργασίας για τους μηχανικούς εξηγούν την απροθυμία τους να αναλάβουν μελέτες: «Οι αμοιβές είναι εξευτελιστικές, καθώς ανέρχονται στο 50% της αμοιβής που δίνεται για κατασκευή, παρότι το έργο της επισκευής θεωρείται πολύ πιο δύσκολο», λέει ο Δ. Παπαγιαννίδης, γ.γ. του Συλλόγου Πολιτικών Μηχανικών.<p>
Σύμφωνα με τον Δ. Παπαγιαννίδη, «το τιμολόγιο που εγκρίνουν οι ΤΑΣ για τα ιδιωτικά έργα και για τα διατηρητέα, παρά τις κάποιες αναμορφώσεις, είναι τουλάχιστον κατά 30% έως 50% κατώτερο των τιμών αγοράς».<p>
Τα χαμηλά τιμολόγια, σε συνδυασμό με τις γραφειοκρατικές απαιτήσεις της διαδικασίας, απ' ό,τι παραδέχονται και οι ίδιοι οι μηχανικοί των ΤΑΣ, απέκλεισαν μέχρι σήμερα αρκετούς σεισμοπλήκτους από την υποβολή μελετών, ιδίως αυτούς που έχουν σπίτια με μικρές ζημιές. Πολλές αιτήσεις, όπως παρατήρησε και ο Κώστας Λαλιώτης, υποβλήθηκαν με ελλιπή στοιχεία και επιστράφηκαν, κάτι που φανερώνει και μια υποτιμημένη πλευρά του προβλήματος.<p>
Αυτός ο σεισμός αποδείχτηκε διπλά ταξικός. Αρχικά έπληξε περιοχές με υποβαθμισμένα κοινωνικά στρώματα. Στη συνέχεια, οι πληγέντες κλήθηκαν να ανταποκριθούν, χωρίς επιτυχία, σε μια ιδιαίτερα τεχνοκρατική διαδικασία. <p>
Οι περιπτώσεις που συναντά κανείς, επισκεπτόμενος τις πληγείσες περιοχές,  περιγράφουν το κλίμα: <p>
Ανθρωποι που «φοβούνται» να πλησιάσουν το οικείο ΤΑΣ και αναθέτουν το έργο σε συνεργεία της γειτονιάς που συχνά καμουφλάρουν αντί να αποκαθιστούν τη ζημιά.<p>
Ανθρωποι καχύποπτοι απέναντι στις τράπεζες, που δεν δανείζονται από φόβο μήπως χάσουν το σπίτι τους. <p>
Ανθρωποι των οποίων οι ιδιοκτησίες χάνονται μέσα στο χρόνο ή βασίζονται σε δεσμούς τιμής και όχι σε συμβόλαια.<p>
NIKΟΛAΣ ΛEΟNTΟΠΟYΛΟΣ</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





