<html>





<!--





Web Author:  Αριστείδης Παλιούρας 


email: aris@enet.gr





-->





<head>


<title>E Online - ΤΕΧΝΕΣ</title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>











Κυριακή 10 Σεπτεμβρίου 2000 














</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>



		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>





		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


		


</P>





</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





Kανείς δεν τους  ήξερε ακόμη:  Στα μέσα της δεκαετίας του '60, ο Aγγελόπουλος, ο Bούλγαρης,  ο Nικολαΐδης,  η Mαρκετάκη γύρισαν τις  πρώτες τους ολιγόλεπτες ταινίες...<p>
Της ΕΥΑΝΝΑΣ ΒΕΝΑΡΔΟΥ<p>
Οι ταινίες μικρού μήκους, στην επικαιρότητα αυτή την εβδομάδα χάρη στο 23ο Φεστιβάλ Δράμας, αποτελούν το «διαβατήριο» κάθε νεαρού σκηνοθέτη για τη μεγάλου μήκους. Αλλωστε, πολλοί, καταξιωμένοι σήμερα, έλληνες σκηνοθέτες, το '60 έτσι έκαναν κι αυτοί το ντεμπούτο τους... Οι ταινίες αυτές, συλλεκτικά «κομμάτια» πια (εφόσον βέβαια έχουν διασωθεί...), παραμένουν ελάχιστα γνωστές στο κοινό που γνωρίζει κυρίως την «ενήλικη» δουλειά τους...<p>
Το 1966 οι νεαροί Θόδωρος Αγγελόπουλος, Παντελής Βούλγαρης, Γιώργος Κατακουζηνός και Κώστας Φέρρης αποφασίζουν να ενώσουν τις δυνάμεις τους και να δημιουργήσουν από μια ταινία μικρού μήκους, που θα συγκροτούσαν μαζί μια μεγάλη.<p>
«Ηταν να ξεκινήσω εγώ», θυμάται ο Θόδωρος Αγγελόπουλος, «αλλά επειδή ο Βούλγαρης ήταν στρατιώτης κι έπρεπε να κάνει τη δική του ταινία στο μήνα που ήταν αδειούχος, αποφασίσαμε να προηγηθεί. Ετσι, το 1966 ο Παντελής γύρισε τον Τζίμη τον ΤίγρηΣ...»<p>
nΤελικά, ο Φέρρης δεν συμμετείχε στο σχήμα και ο Κατακουζηνός δεν γύρισε τη δική του ποτέ... <p>
Ομως ο Αγγελόπουλος, που λίγο καιρό πριν είχε ξεκινήσει μια μεγάλη ταινία για τους «Φόρμινγκς» του Βαγγέλη Παπαθανασίου, που δεν ολοκληρώθηκε, ήταν αποφασισμένος να συνεχίσει: «Ο Θόδωρος Κατσαδράμης, ο πρωταγωνιστής μου, είχε προβλήματα κι έφυγε στο εξωτερικό. Επρεπε λοιπόν να τον περιμένω. Λεφτά δεν υπήρχαν, ούτε φιλμ. Μας το έδιναν τσάμπα οι οπερατέρ, από τα υπόλοιπα του Φίνου... Ξέσπασε και η δικτατορία, κι αποφασίσαμε πως το '67 δεν θα πάμε στο Φεστιβάλ. Το '68 όμως πήγαμε. Νικολαΐδης, Σφήκας, Παπαστάθης... Δεν θέλαμε να το αφήσουμε στα χέρια τους».<p>
Η «Εκπομπή» αγνοείται από την κριτική επιτροπή του φεστιβάλ, αλλά βραβεύεται από τους κριτικούς, που γυρνώντας την πλάτη στις μεγάλου μήκους ταινίες της χρονιάς, δίνουν και το άλλο τους βραβείο, για το καλύτερο ντοκιμαντέρ μικρού μήκους, στον «Θηραϊκό Ορθρο» των Κώστα Σφήκα και Σταύρου Τορνέ.<p>
Η 23 λεπτών μαυρόασπρη «Εκπομπή», που θα αποτελέσει και την απαρχή της μακράς συνεργασίας του Αγγελόπουλου με τον οπερατέρ Γιώργο Αρβανίτη (ο οποίος στην ταινία είχε για βοηθό τον Πανουσόπουλο), είναι ένα κωμικό σχόλιο για τον κόσμο των media με πρωταγωνιστές τη Μίρκα Καλατζοπούλου, το Θόδωρο Κατσαδράμη και το... Νίκο Μαστοράκη. .<p>
Η ταινία προβλήθηκε και στο «Studio», όπου έγινε μια μικρή διαδήλωση. <p>
«Ηταν ένα μικρό κίνημα» λέει ο Αγγελόπουλος. Ο Νέος Ελληνικός Κινηματογράφος είχε κάνει την εμφάνισή του...<p>
Το 1981, ο διάσημος πια σκηνοθέτης, επανήλθε στα μικρά μεγέθη με το ντοκιμαντέρ-φιξιόν «Χωριό ένα, κάτοικος ένας» που σκηνοθέτησε ύστερα από παράκληση του Κώστα Ρεσβάνη για να προβληθεί στο πλαίσιο εκπομπής του γνωστού δημοσιογράφου με το Γιώργο Λιάνη. <p>
«Μέσα σε μια μέρα έκανα μια ταινία 20 λεπτών. Δεν υπάρχει πια. Η ΕΡΤ την έχασε...».<p>
Ενα χρόνο μετά, πάντα με τον Αρβανίτη, ο Αγγελόπουλος επανέρχεται με το πολύ προσωπικό, 45λεπτο ντοκιμαντέρ του «Αθήνα, επιστροφή στην Ακρόπολη». <p>
Μια από τις σημαντικότερες ελληνικές ταινίες μικρού μήκους, ο «Τζίμης ο Τίγρης» του Παντελή Βούλγαρη, διακρίθηκε σε Ελλάδα και εξωτερικό. Ηταν η αλληγορική ιστορία ενός «Σαμψών» που σπάει αλυσίδες (Σπύρος Καλογήρου), ο οποίος μαγεύεται από μια ξένη τουρίστρια και πληρώνει τις συνέπειες... <p>
Η ταινία, αντλώντας από τα διδάγματα του ιταλικού νεορεαλισμού, βραβεύτηκε (όπως και ο Καλογήρου) στο πρωτοποριακό Φεστιβάλ Θεσσαλονίκης του '66.<p>
Αυτή ωστόσο, δεν ήταν η πρώτη μικρή ταινία του Βούλγαρη. Είχε κάνει ήδη την παρθενική εμφάνισή του με τον 18λεπτο ασπρόμαυρο «Κλέφτη» (1965), την αστεία ιστορία ενός αστυφύλακα που συλλαμβάνει έναν πορτοφολά, μα συγκινείται και τον αφήνει ελεύθερο, για να διαπιστώσει τελικά πως το πορτοφόλι του έχει κάνει φτερά! <p>
Η ταινία, με πρωταγωνιστές τον ίδιο το Βούλγαρη, τον Αλέξη Δαμιανό, το Βαγγέλη Καζάν, το Λάζο Τερζά και το Γιώργο Πανουσόπουλο στη φωτογραφία, παίχτηκε στην 6η Εβδομάδα Ελληνικού Κινηματογράφου του '65.<p>
Λίγα χρόνια αργότερα ο Βούλγαρης θα επανέλθει στη μικρού μήκους μ' ένα ντοκιμαντέρ: «Ο χορός των τράγων» (1971) εστιάζει στο διονυσιακό έθιμο του σκυριανού καρναβαλιού: τους κουδουνάτους.<p>
nΤο σημαδιακό 1967, η Τώνια Μαρκετάκη κάνει το δικό της κινηματογραφικό ξεκίνημα. Στην 20λεπτη ατμοσφαιρική ταινία της «Ο Γιάννης και ο δρόμος» με πρωταγωνιστή τον δικό μας Γιώργο Βότση: Ενας νέος άνθρωπος περπατά μόνος στους δρόμους της Αθήνας. «Δεν θυμάμαι πια τι ήθελα να κάνω μ' αυτή την πρώτη ταινία» έγραφε η αδικοχαμένη σκηνοθέτρια το 1980. «Θυμάμαι μια ατμόσφαιρα μεταξύ πνιγμού κι εγκυμοσύνης που βάραινε πάνω μας, το πολιτικό αδιέξοδο, τη μοναξιά της μετεφηβικής ηλικίας που μάταια προσπαθεί να σπάσει τον κλοιό της με την ένταξη σε ομάδες». <p>
Μια βδομάδα μετά το τέλος του γυρίσματος, η Μαρκετάκη είχε ραντεβού με τους συνεργάτες της για να δουν την τελική κόπια. Αντ' αυτού συλλαμβάνεται. Ηταν 22 Απριλίου 1967...<p>
Ενα χρόνο αργότερα, στο Φεστιβάλ Θεσσαλονίκης προβάλλεται το «Aνευ Ορων», η δεύτερη ταινία μικρού μήκους του Νικου Νικολαΐδη, που επιχειρεί τη δική του περιήγηση στον αποκτηνωτικό κόσμο της ρεκλάμας, με αφετηρία το παρασκήνιο της ζωής ενός μανεκέν... Η ταινία παίχτηκε στο φεστιβάλ, αλλά η χούντα απαγόρευσε τη δημόσια προβολή και εξαγωγή της. <p>
Εξι χρόνια πριν, το 1962, ο Νικολαΐδης μας έδινε την πρώτη του «μικρή»: το «Lacrimae Rerum». «Κάποιοι τη χαρακτήρισαν παλαβή... Βασιζόταν στο ομώνυμο ποίημα του Λάμπρου Πορφύρα και ταυτόχρονα ήταν ένα "βιντεοκλίπ" πάνω στην ημιτελή συμφωνία του Σούμπερτ... Δεν κατάλαβαν τίποτε. Μέχρι τότε, βλέπετε, μικρού μήκους στην Ελλάδα σήμαινε ντοκιμαντέρ, δηλαδή λουλουδάκια...». <p>
Ενα πλήθος ακόμα γνωστών σκηνοθετών, όπως αποκαλύπτει το χρηστικό «Λεξικό ελληνικών ταινιών μικρού μήκους» της Αλίντα Δημητρίου, ξεκίνησαν με «μικρές»: <p>
Κ. Φέρρης, Ν. Παναγιωτόπουλος, Ν. Ζερβός, Γ. Σμαραγδής, Μ.Κουγιουμτζής, Κ. Κουτσομύτης, Λ. Παπαστάθης, Τ. Παπαγιαννίδης, Μ. Ευστρατιάδης, Π. Χούρσογλου, Κ. Καπάκας, Δ. Αβδελιώδης, Αντ. Κόκκινος, Σ. Γκορίτσας (στην ταινία του παίζει μάλιστα η Σαβίνα Γιαννάτου), Ν. Γραμματικός (που επανήλθε στο είδος), Κ. Γιάνναρης και πλήθος άλλων.<p>
Ο Γιώργος Πανουσόπουλος συνυπέγραψε μάλιστα μια («Αβραάμ εγέννησε Ισαάκ, Ισαάκ εγέννησε Ιακώβ, Ιακώβ εγέννησε...») με το γνωστό λογοτέχνη Βασίλη Αλεξάκη, ενώ ο Νίκος Κούνδουρος επιδόθηκε από πολύ νωρίς στο χώρο του ντοκιμαντέρ μικρού μήκους, όπως άλλωστε και ο αδελφός του Ρούσσος Κούνδουρος. Χαρακτηριστική είναι η περίπτωση του Αχιλλέα Κυριακίδη, που συνεχίζει να κάνει μόνο ταινίες μικρού μήκους.<p>
«Δυστυχώς οι περισσότερες παλιές έχουν χαθεί οριστικά» λέει ο Βασίλης Κωνσταντόπουλος του σωματείου MIKPΟ που στόχο έχει την υποστήριξη της ταινίας μικρού μήκους. «Ούτε καν οι σκηνοθέτες τους δεν ξέρουν πού είναι.... Οι ταινίες του Τορνέ είναι σε... ρετάλια. Πλήθος ταινιών μικρού μήκους κινδυνεύουν και χρειάζονται επειγόντως αποκατάσταση. Δυστυχώς, πρωτοβουλίες σαν τη δική μας δεν επαρκούν...»<p>
Στο MIKPΟ ωστόσο χρωστάμε την αποκατάσταση (σε συνεργασία με τη Cinemagic) της ταινίας της Μαρκετάκη «Ο Γιάννης και ο δρόμος»...<p>
Οσο για τις υπόλοιπες εναπομείνασες; Κάποιες βρίσκονται στο Ελληνικό Κέντρο Κινηματογράφου, κάποιες στην Ταινιοθήκη, κάποιες στα αρχεία του MIKPΟ ή του Φεστιβάλ Δράμας...<p>
Τα καλά νέα; <p>
Οπως μας πληροφορεί ο συντονιστής του προγράμματος «Μικροφίλμ» της ΕΤ1, Aρης Φατούρος, «η ΕΤ1 σύντομα θα εντάξει στο πρόγραμμά της ζώνη προβολής ταινιών μικρού μήκους απ' όλον τον κόσμο.<p>
Η εκπομπή, την οποία θα επιμελείται ο Β. Κωνσταντόπουλος, θα λέγεται ΜικροφίλμΣ και, εκτός των νέων, θα φιλοξενεί ταινίες-σταθμούς στο χώρο της μικρού μήκους...». 


</td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>








<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.





</font>





</CENTER>





</table>





</center>





</body></html>





