<html>


<!--


Web Author:  Αριστείδης Παλιούρας 


email: aris@enet.gr


-->


<head>





<title>E Online - ΟΙΚΟΝΟΜΙΑ </title>


</head>


<BODY BGCOLOR="#FFFFFF">


<!-- EXTERNAL TABLE -->


<TABLE BORDER=0 CELLSPACING=0 CELLPADDING=0>


<TR>


<!-- LEFT COLUMN -->


<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 10 Σεπτεμβρίου 2000 


</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου Γ. AΓΓEΛH<p>
Η αβέβαιη εξέλιξη του Ισοζυγίου Τρεχουσών Συναλλαγών και το διογκούμενο έλλειμμά του έχουν αναδειχθεί μέσα στο 2000 σε αφανή αλλά καθοριστικό παράγοντα της ταχύτητας αποκλιμάκωσης των επιτοκίων από την Τράπεζα της Ελλάδος.<p>
Ο πληθωρισμός, αν και συνεχίζει να αυξάνεται με συγκρατημένους ρυθμούς, δεν είναι τελικά αυτό που προσδιορίζει τις αποφάσεις της Τραπέζης της Ελλάδος για τη διαμόρφωση των επιτοκίων της δραχμής που κινούνται, αργά αλλά σταθερά, καθοδικά μέχρι το τέλος του έτους. <p>
Μετά τη μείωση κατά 0,75% την περασμένη Τρίτη, αναμένεται να ακολουθήσει νέα μείωση 0,5%- 0,75% στο δεύτερο δεκαπενθήμερο του Οκτωβρίου σε συνάρτηση πάντα με τις επικείμενες αυξήσεις του επιτοκίου του ευρώ από την Ευρωπαική Κεντρική Τράπεζα. Tο γεγονός αυτό αναμένεται να ενισχύσει  ακόμα περισσότερο  τις θετικές προσδοκίες για το XAA σύμφωνα με εκτιμήσεις των διοικητικών στελεχών της TτE.<p>
Ανησυχία<p>
Η άνοδος του πληθωρισμού στο 3,0% τον Αύγουστο (αύξηση 0,2% έναντι του Iουλίου) δεν φαίνεται να ανησυχεί ιδιαίτερα την κυβέρνηση και την Τράπεζα της Ελλάδος, όσο ο αντίστοιχος δομικός πληθωρισμός (ήτοι ο πληθωρισμός χωρίς την αύξηση των καυσίμων και των εποχιακών τροφίμων) συγκρατείται στα επίπεδα του 1,3%. <p>
Η διοίκηση της ΤτΕ, σύμφωνα με τις εκτιμήσεις του Συμβουλίου Νομισματικής Πολιτικής, «βλέπει» τον πληθωρισμό ελαφρά πάνω από το επίπεδο του 3% στο τέλος του έτους και στις αρχές του 2001. Ομως αυτό, όπως διευκρινίζεται, δεν αποτελεί ανησυχία, καθώς ακολουθεί τις εξελίξεις του πληθωρισμού στις χώρες της ευρωζώνης, λόγω του πετρελαίου και του δολαρίου. <p>
Αντίθετα, η πορεία του ελλείμματος τρεχουσών συναλλαγών προβληματίζει τόσο την ΤτΕ όσο και το οικονομικό επιτελείο της κυβέρνησης.<p>
Είναι χαρακτηριστικό ότι η αύξηση του ελλείμματος του α' εξαμήνου στο Ισοζύγιο Τρεχουσών Συναλλαγών του τρέχοντος έτους, σύμφωνα με πληροφορίες, έχει διαμορφωθεί σε επίπεδα που αντιστοιχούν στη συνολική αύξηση του ελλείμματος το 2000...<p>
Από την ΤτΕ σημειώνουν ότι η μεγάλη αύξηση της πιστωτικής επέκτασης (μετά την κατάργηση των περιορισμών) έχει οδηγήσει σε σημαντική αύξηση της συνολικής δαπάνης (και της ιδιωτικής) η οποία έχει απορροφηθεί κυρίως στην αγορά εισαγόμενων προϊόντων (π.χ. αυτοκινήτων, ηλεκτρικών συσκευών κ.λπ.) η οποία αποτυπώνεται στην κατακόρυφη αύξηση των εισαγωγών.<p>
Η «κίνηση» αυτή από τη μια πλευρά εκτονώνει τις πληθωριστικές πιέσεις καθώς «απορροφά» εγχώριες πληθωριστικές τάσεις και συγκρατεί τις τιμές, παράλληλα όμως διευρύνει το έλλειμμα του ισοζυγίου λόγω των δαπανών αυτών, οι οποίες προστίθονται στις διαρκώς αυξανόμενες δαπάνες για καύσιμα.<p>
Η αύξηση του ελλείμματος δημιουργεί κινδύνους -όχι ιδιαίτερα σοβαρούς σύμφωνα με την ΤτΕ, αλλα οπωσδήποτε αποτελούν σοβαρό παράγοντα- στο συναλλαγματικό επίπεδο, καθώς η υποχρεωτική μείωση των επιτοκίων μέχρι το τέλος του έτους ενισχύει τις σχετικές ανισοροποίες σε μια ιδιαίτερα ευαίσθητη περίοδο μέχρι το τέλος του έτους.<p>
Ισορροπίες<p>
Οι ανησυχίες μερίδων της αγοράς για τη λεπτή αυτή ισοροποία μέσα από την οποία πρέπει να  περάσει η προσαρμογή των επιτοκίων και της δραχμής -και οπωσδήποτε κάποιες κερδοσκοπικές προσδοκίες- οδήγησαν τις τελευταίες δέκα ημέρες σε εικασίες για ενδεχόμενες αλλαγές στην κεντρική ισοτιμία της δραχμής με το ευρώ, οι οποίες όμως διαψεύσθηκαν με απόλυτο τρόπο από τον υπουργό Eθνικής Οικονομίας.<p>
Το πρόβλημα της ΤτΕ, όπως επισημαίνουν αρμόδια διοικητικά στελέχη, είναι ότι πρέπει, με εργαλείο τη σταδιακή μείωση των επιτοκίων και την εξισορρόπηση της ρευστότητας πριν και ύστερα από κάθε μείωση, να προσγειώσει τη δραχμή ομαλά στην κεντρική ισοτιμία των 340,7 δρχ. ανά ευρώ.<p>
Οι αναμενόμενες εκροές κεφαλαίων τους τελευταίους μήνες λόγω της μείωσης επιτοκίων και διολίσθησης της δραχμής, εάν γίνουν σε συνθήκες ομαλότητας των αγορών χρήματος και συναλλάγματος, θα αφήσουν την πορεία της οικονομίας ανεπηρέαστη, υποστηρίζουν παράγοντες του οικονομικού επιτελείου και για το λόγο αυτό βλέπουν με πολύ θετικό «μάτι» την τακτική της ΤτΕ να μειώνει σταδιακά και αργά τα επιτόκια της δραχμής.<p>
Ενας πρόσθετος παράγοντας που όπως εκτιμάται θα διευκολύνει το soft landing των επιτοκίων και της δραχμής είναι η διαφαινόμενη σταθεροποίηση μιας θετικής πορείας της χρηματιστηριακής αγοράς, ιδιαίτερα τον τελευταίο μήνα του έτους και στις αρχές του 2001. <p>
Αν μάλιστα η θετική πορεία του ΧΑΑ στηριχθεί στην εισροή κεφαλαίων ξένων θεσμικών, όπως παρατηρούν από το οικονομικό επιτελείο της κυβέρνησης, η διαδικασία προσαρμογής της αγοράς συναλλάγματος και χρήματος θα είναι ομαλή και η είσοδος της δραχμής στο ευρώ δεν θα προκαλέσει ανισορροπίες στις αγορές.</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table>


<br>


<center>


<table width = 640> 


<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>





</body></html>





