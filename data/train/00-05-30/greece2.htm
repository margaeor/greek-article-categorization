<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 30/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης EΛENAΣ BAPINΟY<p>
Tριήμερο πρυτανικών εκλογών ξεκινά σήμερα για τα κορυφαία πανεπιστη-<p>
μιακά ιδρύματα της χώρας. Σήμερα το Aριστοτέλειο Πανεπιστήμιο Θεσσαλονίκης, αύριο το Πανεπιστήμιο Πατρών και την Πέμπτη οι εκλέκτορες στο Πανεπιστήμιο Aθηνών και στο E.M. Πολυτεχνείο, αναδεικνύουν τις διοικήσεις τους.<p>
Το στοιχείο που χαρακτηρίζει τις διαδικασίες στα πανεπιστήμια όπου διενεργούνται οι εκλογές είναι αυτό που καταγράφεται, τουλάχιστον τα τελευταία χρόνια, στο εσωτερικό των ιδρυμάτων σε ό,τι αφορά τους συσχετισμούς βάσει των οποίων οικοδομούνται οι «συμμαχίες» και αναπτύσσονται οι συνδετικοί κρίκοι μεταξύ διδασκόντων και φοιτητών: Η πολυσυλλεκτικότητα των υποψήφιων σχημάτων, που προκύπτει από το δυσδιάκριτο των πολιτικών τοποθετήσεων και των κομματικών επιρροών. Θετικό σε πρώτη ανάγνωση, αλλά δεν είναι, καθώς οι παραδοσιακοί εκλογικοί μηχανισμοί δεν έχουν απομακρυνθεί από τα πανεπιστήμια, αντίθετα, θεωρείται πλέον γνωστό ότι το υποψήφιο σχήμα που συγκεντρώνει τις περισσότερες πιθανότητες για εκλογή είναι αυτό που έχει εξασφαλίσει σε ακέραιο μέγεθος (που μεταφράζεται σε ψήφους) τουλάχιστον μια από τις φοιτητικές παρατάξεις.<p>
n Πανεπιστήμιο Αθηνών : Ο απερχόμενος πρύτανης Κωνσταντίνος Δημόπουλος (καθηγητής Ουρολογίας) δεν θα διεκδικήσει την επανεκλογή του καθώς δεσμεύεται από το όριο ηλικίας (για τον πρύτανη είναι τα 64 χρόνια, καθώς προστίθενται τα τρία της θητείας μέχρι τα 67 χρόνια, ηλικία στην οποία αποχωρούν από τα ιδρύματα οι καθηγητές). Εξέχοντες εκπρόσωποι της Ιατρικής Σχολής, της Νομικής, της Φιλοσοφικής και της Φυσικομαθητικής συγκροτούν τα ψηφοδέλτια των τεσσάρων υποψήφιων σχημάτων, επικεφαλής των οποίων έχουν τεθεί (για τη θέση του πρύτανη) ο καθηγητής Γλωσσολογίας στη Φιλοσοφική Σχολή Γιώργος Μπαμπινιώτης, ο καθηγητής της Ιατρικής Σωτήρης Ράπτης, ο Σπύρος Φλογαΐτης από τη Νομική και ο Κυριάκος Κιουλάφας, επίσης από τη Νομική. <p>
– Στο ψηφοδέλτιο του κ. Μπαμπινιώτη συμμετέχουν ως υποψήφιοι αντιπρυτάνεις ο πρόεδρος της Ιατρικής Σχολής Α. Κουτσελίνης και ο κοσμήτορας της Φυσικομαθηματικής Μ. Δερμιτζάκης. Οι αναφορές του σχήματος σε επίπεδο μελών ΔΕΠ (Διαδακτικό Προσωπικό) μοιράζονται μεταξύ Ιατρικής και Φυσικομαθηματικής Σχολής (ιδιαίτερα από το Γεωλογικό Τμήμα στο οποίο ανήκει ο κ. Δερμιτζάκης). Θεωρητικά απολαμβάνει της εύνοιας μέρους της Νέας Δημοκρατίας, ενώ ασφαλείς πληροφορίες αναφέρουν ότι λόγο στη συγκρότηση του σχήματος είχαν και τα μέλη της απερχόμενης διοίκησης του ιδρύματος.<p>
–Το σχήμα του καθηγητή Παθολογίας Σωτηρίου Ράπτη (από τους ισχυρότερους άνδρες της Ιατρικής) συμπληρώνουν ο Εμμανουήλ Φραγκούλης, καθηγητής Βιοχημείας στο Βιολογικό (διετέλεσε Γενικός Γραμματέας Ερευνας και Τεχνολογίας την περίοδο 1996-2000) και ο Κωνσταντίνος Κρεμαλής, καθηγητής Δικαίου Κοινωνικής Ασφάλειας στη Νομική. Εκτός των ψήφων στις οποίες αποσκοπεί το σχήμα στους χώρους της Ιατρικής Σχολής και της Νομικής, η υποψηφιότητα ενισχύεται από τις πιθανότητες υποστήριξης των παρατάξεων της ΔΑΠ και της ΠΑΣΠ (ή τουλάχιστον επαρκούς μέρους τους). <p>
– Ο Σπύρος Φλογαΐτης, καθηγητής στη Νομική Σχολή, διαθέτει ισχυρά ερείσματα στο χώρο των πανεπιστημιακών δασκάλων αλλά και στους φοιτητές και διεκδικεί την πρυτανεία του Πανεπιστημίου Αθηνών για δεύτερη φορά (η πρώτη ήταν πριν από έξι χρόνια, όταν την εκλογή κέρδισε ο Πέτρος Γέμτος). Υποψήφιοι αντιπρυτάνεις του σχήματός του είναι ο καθηγητής της Ιατρικής Δ. Κελέκης και ο καθηγητής της Φυσικομαθηματικής Δ. Ασημακόπουλος. Το σχήμα διαθέτει αναφορές στο χώρο του ΠΑΣΟΚ, αλλά και την υποστήριξη στελεχών της Ν.Δ. Το ψηφοδέλτιο του κ. Φλογαΐτη φιλοδοξεί και σε αρκετές ψήφους από την ΠΑΣΠ. <p>
– Από το χώρο της Νομικής σε συνδυασμό με τη Φυσικομαθηματική και τη Φιλοσοφική προέρχεται και το τέταρτο σχήμα, του Κ. Κιουλάφα, καθηγητή του Οικονομικού Τμήματος, που διεκδικεί τη θέση του πρύτανη (διετέλεσε γενικός διευθυντής του ΟΤΕ επί Νέας Δημοκρατίας). Υποψήφιοι αντιπρυτάνεις είναι ο καθηγητής Σεισμολογίας Κ. Μακρόπουλος και ο καθηγητής της Φιλοσοφικής Θ. Πελεγρίνης. Το σχήμα φέρεται ότι διαθέτει την υποστήριξη του χώρου του ΚΚΕ.<p>
n Ε.Μ. Πολυτεχνείο: Τη διοίκηση του ιδρύματος διεκδικούν, μόνο δύο σχήματα. Αυτό του απερχόμενου πρύτανη του Ε.Μ.Π. Θεμιστοκλή Ξανθόπουλου και το σχήμα του προέδρου του Τμήματος Ηλεκτρολόγων Δημήτρη Κουτσούρη.<p>
– Στο σχήμα του κ. Ξανθόπουλου συμμετέχει ο πρόεδρος του Τμήματος Μηχανολόγων Σίμος Σιμόπουλος και ο καθηγητής του Τμήματος Χημικών Μηχανικών Ανδρέας Ανδρεόπουλος <p>
 για τις θέσεις των αντιπρυτάνεων. Οι νυν αντιπρυτάνεις του ιδρύματος δεν πρόκειται να μετάσχουν στις εκλογές. Ο Λευτέρης Παπαγιαννάκης λόγω προσωπικής επιλογής και ο Δημήτρης Γαλανής λόγω ορίου ηλικίας. Το σχήμα του κ. Ξανθόπουλου (ο οποίος πρόσκειται στο χώρο της Νέας Δημοκρατίας) στοχεύει στην υποστήριξη της ΔΑΠ, σε επίπεδο ΔΕΠ στην υποστήριξη διδασκόντων που βρίσκονται κοντά σε μέλη προηγούμενων διοικήσεων, αλλά και στις ψήφους του διοικητικού προσωπικού. <p>
– Στο σχήμα του Δημήτρη Κουτσούρη μετέχει ως υποψήφια αντιπρύτανης -η μόνη γυναίκα στις εκλογές των ιδρυμάτων της Αθήνας- η καθηγήτρια στο Τμήμα Χημικών Μηχανικών Τόνια Μωροπούλου. Ο καθηγητής της Αρχιτεκτονικής Γιάννης Τσουδερός είναι επίσης υποψήφιος για τη θέση του αντιπρύτανη. Το σχήμα συνδυάζει προτιμήσεις από το χώρο και του ΠΑΣΟΚ αλλά και της Ν.Δ. ενώ αποσκοπεί και στην πλειοψηφία των φοιτητών.<p>
n Αριστοτέλειο: Δύο είναι τα σχήματα που  για την εκλογή των πρυτανικών αρχών στο Α.Π.Θ. αναμετρώνται<p>
– Ο πρύτανης του ιδρύματος, καθηγητής στο Τμήμα Πολιτικών Μηχανικών Μιχάλης Παπαδόπουλος μαζί με τους αντιπρυτάνεις Ολυμπία Γκίμπα-Τζιαμπίρη, καθηγήτρια της Ιατρικής Σχολής, και Γιάννη Αντωνόπουλο, καθηγητή του Φυσικού Τμήματος θα διεκδικήσουν σ' αυτές τις εκλογές τη δεύτερη θητεία τους. Ο συνδυασμός του κ. Παπαδόπουλου θεωρείται πιθανό ότι θα συγκεντρώσει μεγάλη μερίδα μελών ΔΕΠ και ενδέχεται να εξασφαλίσει και την υποστήριξη της ΔΑΠ, παράταξη η οποία είχε συνταχθεί με το σχήμα στις προηγούμενες εκλογές. <p>
– Η δεύτερη υποψηφιότητα έχει υποβληθεί από τον καθηγητή του Τμήματος Βιολογίας Γιώργο Στάμου, με τον οποίο κατεβαίνουν ως υποψήφιοι για τις θέσεις των αντιπρυτάνεων ο αναπληρωτής καθηγητής του Τμήματος Μηχανολόγων Σταύρος Πανάς και ο αναπληρωτής καθηγητής του Τμήματος Νηπιαγωγών Λεωνίδας Αγγελής. Το σχήμα έχει αναφορές στο ΠΑΣΟΚ αλλά και στον ευρύτερο χώρο της Αριστεράς. <p>
nΠανεπιστήμιο Πατρών: Σ' αυτό το πανεπιστήμιο οι πολιτικές ( σε επίπεδο κομμάτων) προσεγγίσεις είναι περισσότερο συμπαγείς απ' ό,τι στα ιδρύματα της πρωτεύουσας. Στις τρεις υποψηφιότητες που διεκδικούν τη διοίκηση του Πανεπιστημίου Πατρών συμπεριλαμβάνονται οι δύο νυν αντιπρυτάνεις. <p>
–Του σχήματός τους ηγείται ο καθηγητής της Ιατρικής Ν. Ζούμπος (ως υποψήφιος πρύτανης) με τον Κ. Βαγενά, καθηγητή του Τμήματος Χημικών Μηχανικών, και τον Γ. Σταυρόπουλο, καθηγητή του Χημικού Τμήματος. Το σχήμα διαθέτει την υποστήριξη του χώρου του ΠΑΣΟΚ και, όπως είναι φυσικό, τους κύκλους των καθηγητών και των φοιτητών που βρίσκονται κοντά στην απερχόμενη διοίκηση. <p>
– Στο δεύτερο σχήμα που διεκδικεί την εκλογή, επικεφαλής είναι ο καθηγητής του Τμήματος Πολιτικών Μηχανικών Χρ. Χατζηθεοδώρου με υποψήφιους αντιπρυτάνεις τον καθηγητή του Τμήματος Φαρμακευτικής Π. Κορδοπάτη και τον καθηγητή του Τμήματος Βιολογίας Θ. Γεωργιάδη. Το σχήμα υποστηρίζεται από το χώρο της Νέας Δημοκρατίας. <p>
–Τέλος, το τρίτο σχήμα, οι αναφορές του οποίου βρίσκονται στο ΚΚΕ, συγκροτείται από τον καθηγητή του Τμήματος Μηχανολόγων Αεροναυπηγών Ν. Αστράγκαθο (υποψήφιος πρύτανης), την καθηγήτρια της Ιατρικής Φλωρεντία Αγγελάτου και τον καθηγητή του Τμήματος Ηλεκτρονικών Υπολογιστών Ε. Κυρούση για τις θέσεις των αντιπρυτάνεων. 




</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
