<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 30/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Μόνο καλά λόγια είχαν να πουν για τον Γιώργο Βαρδινογιάννη οι άνθρωποι του ποδοσφαίρου που έζησαν και συνεργάστηκαν μαζί του στα 21 χρόνια που ήταν στην προεδρία του Παναθηναϊκού. Απαντες έκαναν λόγο για άνθρωπο μετρημένο, με άποψη και πείρα, του οποίου η απόφαση να αποχωρήσει από την ηγεσία του Παναθηναϊκού θα αποτελέσει πλήγμα όχι μόνο για το σύλλογο, έως ότου προσαρμοστούν στην πραγματικότητα του ποδοσφαίρου αυτοί που θα τον διαδεχτούν, αλλά και για το ελληνικό ποδόσφαιρο γενικότερα.<p>

Ο τέως πρόεδρος της ΑΕΚ Λάκης Νικολάου είπε για την παραίτηση του Γιώργου Βαρδινογιάννη: «Με την πείρα που είχε αναπτύξει όλα αυτά τα χρόνια, σίγουρα η αποχώρησή του είναι ένα πλήγμα. Βέβαια, στη δική μου την αίσθηση δεν θα αποχωρήσει τελείως από τα δρώμενα του Παναθηναικού. Θα μεταδώσει πράγματα με την πείρα και τις γνώσεις του στην καινούργια γενιά. Σε γενικές γραμμές δεν φαίνεται αυτή η αποχώρηση να δίνει την αίσθηση της πλήρους αποχώρησης. Πρόκειται για μια διαδοχή, για να μπει καινούργιο αίμα. Σ' αυτά τα 21 χρόνια υπήρξαν μεταβατικές περίοδοι στη γνωριμία του με το χώρο. Η περίοδος της προσαρμογής, της γνώσης και της εμπειρίας. Υπ' αυτό το πρίσμα θα χαρακτήριζα εποικοδομητική την παρουσία του στο χώρο του επαγγελματικού ποδοσφαίρου».<p>
 «Η απώλεια είναι μεγάλη, πρώτα πρώτα για το επαγγελματικό ποδόσφαιρο», ήταν η πρώτη αντίδραση του ταμία του ΟΦΗ και επί σειρά ετών συνεργάτη του προέδρου του Παναθηναϊκού σε θέματα μετεγγραφών, Κώστα Καζανάκη. «Ο κ. Βαρδινογιάννης είχε τεράστια πείρα και κύρος, γνώριζε τα προβλήματα, είχε σωστές προτάσεις για την αντιμετπώπισή τους και τεράστια προσφορά στο χώρο. Ομως και για τον Παναθηναϊκό η απώλεια είναι μεγάλη. Πιστεύω, όμως, ότι ο κ. Βαρδινογιάννης μέτρησε καλά την απόφασή του και πήρε τα μέτρα του για μια διαδοχή χωρίς προβλήματα και κλυδωνισμούς».<p>
 Ως έναν από τους ανθρώπους που είναι απαραίτητοι για το ποδόσφαιρο, χαρακτήρισε ο πρόεδρος του ΠΑΟΚ Γιώργος Μπατατούδης τον Γιώργο Βαρδινογιάννη και πρόσθεσε: «Ισως είναι η πιο σημαντική είδηση των τελευταίων χρόνων. Ο Βαρδινογιάννης πρόσφερε πάρα πολλά στον Παναθηναϊκό. Το κενό είναι δυσαναπλήρωτο».<p>
 <b>«Mεγάλο κενό»</b><p>
 «Η αποχώρησή του αφήνει μεγάλο κενό για τον Παναθηναϊκό και το ελληνικό ποδόσφαιρο. Ο επόμενος που θα αναλάβει τον Παναθηναϊκό δεν θα έχει την πείρα του Βαρδινογιάννη και την πρώτη περίοδο θα αντιμετωπίσει πάρα πολλά προβλήματα, Δεν μπορεί να γίνει εύκολα η αναπλήρωση του Γιώργου Βαρδινογιάννη από ένα νεαρό στέλεχος», ήταν το σχόλιο του πρώην προέδρου του ΠΑΟΚ Γιώργου Παντελάκη, ο οποίος είπε ακόμη: «Eίχαμε άριστη συνεργασία μαζί, ήμασταν αγαπημένοι χωρίς αντιπαλότητες, τα βρίσκαμε σε μεγάλα θέματα, γι' αυτό δεν υπήρχαν προβλήματα ανάμεσα στον ΠΑΟΚ και τον Παναθηναϊκό. Ηταν συνεργάσιμος στις συσκέψεις που κάναμε μαζί με τους άλλους δύο μεγάλους, τον Λουκά Μπάρλο και τον Σταύρο Νταϊφά, και πάντα κρατούσε σωστές θέσεις. Με τον Βαρδινογιάννη ξεκινήσαμε μαζί τον επαγγελματισμό στο ποδόσφαιρο και ήταν από τους πλέον χρήσιμους στο χώρο».<p>

Ο Αρης Λουκόπουλος, επί 21 συναπτά έτη πρόεδρος της Παναχαϊκής, δήλωσε: «Ο Γιώργος Βαρδινογιάννης έχει προσφέρει πολλά στο ελληνικό ποδόσφαιρο. Θα μπορούσε να δώσει και περισσότερα. Για ένα πράγμα στενοχωριέμαι: δεν μπορώ να φανταστώ πώς θα είναι η επόμενη μέρα της απόφασής του. Δεν είναι και λίγο, όταν για 21 ολόκληρα χρόνια ασχολείσαι με πάθος, από το πρωί ώς το άλλο πρωί, με το ίδιο αντικείμενο, να το εγκαταλείπεις. Εχω ζήσει ανάλογες αποχωρήσεις προέδρων, όπως του Θεοδωρίδη από τον Ηρακλή και του Σαμαρά από τη Λάρισα. Ξέρω, ότι είναι επώδυνες. Για τον Γιώργο, πιστεύω ότι θα είναι πιο οδυνηρό...».<p>
 Ο ταμίας της ΕΠΑΕ και πρόεδρος του Εθνικού Αστέρα Νίκος Παπαδόπουλος σχολίασε: «Ο Βαρδινογιάννης έχει γράψει τη δική του ιστορία στον ελληνικό χώρο. Ηταν μεγάλος παράγοντας και αυτό δεν αμφισβητείται από κανέναν. Ο Βαρδινογιάννης άνοιξε το δρόμο στους υπόλοιπους επενδυτές, που ακολούθησαν μετά. Πρόκειται για μεγάλη φυσιογνωμία. Πρόσφερε πάρα πολλά στο ελληνικό ποδόσφαιρο. Τα μέγιστα».<p>

Ο γενικός διευθυντής του Ηρακλή Τέλης Μπατάκης σχολίασε την απόφαση του (πρώην πλέον) προέδρου του Παναθηναϊκού ως εξής: «Ολα τα ωραία έχουν ένα τέλος, αλλά νομίζω ότι το τέλος της παραγοντικής καριέρας του Γιώργου Βαρδινογιάννη είναι πρόωρο. Με ικανοποίησε η παρουσία του και στην κοινωνία και στον αθλητικό χώρο, τα τελευταία χρόνια, και δεν περίμενα τέτοια αλλαγή. Αφησε χαρακτηριστική στάμπα στο ελληνικό ποδόσφαιρο και στον Παναθηναϊκό».<p>

Ξαφνιασμένος, δήλωσε ο πρώην προπονητής του Παναθηναϊκού Χουάν Ραμόν Ρότσα, που χαρακτήρισε τον Γιώργο Βαρδινογιάννη «άνθρωπο της οικογένειάς μου. Ετσι τον αισθανόμουν. Λυπάμαι πάρα πολύ για την αποχώρησή του. Εχει προσφέρει πάρα πολλά».<p>

Ο πρόεδρος της ΕΠΑΕ Βίκτωρας Μητρόπουλος, που συνεργάστηκε από διάφορα επίπεδα με τον κ. Βαρδινογιάννη και δεν ήταν λίγες οι φορές που ήρθε σε κόντρα μαζί του, προτίμησε να μην προβεί χθες σε δηλώσεις, κάτι το οποίο θα πράξει σήμερα στις 3 μετά το μεσημέρι.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
