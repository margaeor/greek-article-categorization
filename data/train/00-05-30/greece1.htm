<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 30/05/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Της APΓYPΩΣ K. MΩPΟY<p>
Στη φυλακή βρίσκονται ήδη οι τρεις από τους πέντε δράστες που, εκτός από την προστασία και το ξεκαθάρισμα λογαριασμών στο πλαίσιο του πολέμου μεταξύ ανθρώπων της νύχτας, κατηγορούνται και για δύο ανθρωποκτονίες, απόπειρα δολοφονίας, επίθεση με χειροβομβίδα κι εμπρησμό, κάνοντας ακόμη μεγαλύτερο τον κύκλο αίματος.<p>
Τα εντάλματα σύλληψης εκδόθηκαν προχθές. Οι τρεις από τους κατηγορούμενους, γνωστοί «νονούς της Ηλιούπολης», Θοδωρής Γρηγοράκος, 29 χρόνων, Χρήστος Λούντζης, 30 χρόνων και Πίτερ Σέντομ, 29 χρόνων, βρίσκονταν ήδη στη φυλακή γι' άλλα αδικήματα. Ο τέταρτος, «πρωτοκλασάτο» στέλεχος της νύχτας, Νίκος Γρηγοράκος, γνωστός με το όνομα «Νικ ο Αμερικάνος», που από το Νοέμβριο του '97, όταν ανατινάχτηκε το παγιδευμένο από εκρηκτικά αυτοκίνητό του, βρίσκεται καθηλωμένος σε αναπηρική καρέκλα, συνελήφθη χθες το πρωί στο Νοσοκομείο «Ελπίς», όπου είχε πάει για να πάρει απαλλακτικό, ώστε να μην παραστεί σε δίκη. Ανδρες της Ασφάλειας τώρα αναζητούν τον πατέρα των Νίκου και Θοδωρή Γρηγοράκου, Βασίλη, για να συμπληρώσουν το παζλ των αιματηρών υποθέσεων. Ο 65χρονος, εκτός από τις πρόσφατες κατηγορίες, αντιμετωπίζει κι εκείνες της εισαγωγής και εμπορίας ναρκωτικών κατ' εξακολούθηση.<p>
Σύμφωνα με την Αστυνομία, το Φεβρουάριο του 1990 ο 29χρονος Αμερικανός Πίτερ Σέντομ και ο 65χρονος Βασίλης Γρηγοράκος, πατέρας του Νίκου και του Θοδωρή, σκότωσαν τη Στεφανία Σαρλή.<p>
Ηταν Τρίτη και 13. Η 20χρονη Στεφανία Σαρλή δεν είχε πάει στη δουλειά της. Ο πατέρας της, Μανώλης, ανησύχησε. Τηλεφώνησε, μάταια, αλλεπάλληλες φορές στο γραφείο τής κόρης του. Το μεσημέρι πήγε στο διαμέρισμά της, στην οδό Γρηγορίου Λαμπράκη 10, στη Γλυφάδα, για να δει τι της είχε συμβεί και την αντίκρισε άγρια δολοφονημένη μέσα σε μια λίμνη αίματος. Είχε δεχτεί δύο μαχαιριές στο κεφάλι και τρεις στον τράχηλο. Οι αστυνομικοί, τότε, είχαν προφυλακίσει τον Αμερικανό, Πίτερ Σέντομ, που αφέθηκε ελεύθερος με απαλλακτικό βούλευμα. <p>
Αύγουστος 1996. Ο 29χρονος Γρηγοράκος και ο 30χρονος Κώστας Λούντζης, σύμφωνα με το κατηγορητήριο, πυροβολούν ύστερα από εντολή του αδελφού τού πρώτου, Νίκου, τον 52χρονο επιχειρηματία Θεοφάνη Σιδηρόπουλο. Ηταν νωρίς το βράδυ. Ο Σιδηρόπουλος είχε μόλις αφήσει τη Λιβανέζα σύζυγό του στο σπίτι τους, στην οδό Δροσίνη 47, στην Ηλιούπολη. Δευτερόλεπτα αργότερα ακούστηκε καταιγισμός πυροβολισμών. Ο 52χρονος, που είχε μαζί με τον αδελφό του Θεοφάνη, την επιχείρηση σκαφών αναψυχής «Ακουα Σπορ», είχε δεχτεί 11 σφαίρες. Η μία στάθηκε μοιραία για τη ζωή του. Εξέπνευσε κατά τη μεταφορά του στο νοσοκομείο. Το γεγονός ότι χρωστούσε περίπου ένα δισεκατομμύριο δραχμές κι επειδή οι δράστες δεν τον είχαν πυροβολήσει στο κεφάλι, είχε οδηγήσει τους αστυνομικούς σε χτύπημα προειδοποιητικό.<p>
Νοέμβριος '96. Η 48χρονη κομμώτρια Βασιλική Κωνσταντίνου πλήρωσε με 4 σφαίρες την κατάθεση του άνδρα τής συνεταίρου της Μαγδαληνής Πάπαρη, ο οποίος κατήγγειλε στην Aστυνομία τη δράση της ομάδας τού Νίκου Γρηγοράκου. Η άτυχη γυναίκα, που δέχτηκε την ένοπλη επίθεση μέσα στο κομμωτήριο, στη συμβολή των οδών Αδρούτσου και Σ. Βενιζέλου, τραυματίστηκε σοβαρά. Οι δράστες έδρασαν σύμφωνα με τις οδηγίες του «Αμερικάνου».<p>
Παράλληλα, εκτός από την κατηγορία της ανθρωποκτονίας, ο Πίτερ Σέντομ κατηγορείται για ρίψη χειροβομβίδας στο νυχτερινό κέντρο του Γιάννη Παπαδογιάννη με την επιγραφή «Ανεσις», τον Ιανουάριο του '97, καθώς και για τον εμπρησμό του αυτοκινήτου τού Βαγγέλη Σιάνου, στη Γλυφάδα, το Φεβρουάριο του ίδιου χρόνου.





</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
