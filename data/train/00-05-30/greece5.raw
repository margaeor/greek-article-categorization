Απέκλεισε το ενδεχόμενο επαναφοράς της επετηρίδας ο υπουργός Παιδείας Π. Ευθυμίου στους εκπροσώπους των αδιορίστων εκπαιδευτικών που συναντήθηκαν μαζί του χθες το μεσημέρι. 
Οι αδιόριστοι συγκεντρώθηκαν στο υπουργείο Παιδείας γύρω στις 12 το μεσημέρι, διαδήλωσαν μέχρι την ώρα συνάντησης της αντιπροσωπείας τους με τον υπουργό και μετά την αποχώρησή τους από το υπουργείο συνέχισαν με πορεία μέχρι τη συμβολή των οδών Αμαλίας και Βασ. Σοφίας, όπου για περίπου μισή ώρα δημιούργησαν κυκλοφοριακό κομφούζιο. 
Ο Π. Ευθυμίου ξεκαθάρισε προς την αντιπροσωπεία των αδιορίστων ότι δεν πρόκειται να επαναφέρει το θεσμό της επετηρίδας για το διορισμό των εκπαιδευτικών διότι, όπως είπε, «Διαγωνισμός του ΑΣΕΠ είναι ο πιο αξιοκρατικός τρόπος άντλησης των στελεχών της εκπαίδευσης».
