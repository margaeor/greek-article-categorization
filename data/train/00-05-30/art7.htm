<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 30/05/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Τ</b></font>
 ο ταξί προσπαθεί να βρει ένα πέρασμα στο μποτιλιαρισμένο απογευματινό λεκανοπέδιο και ο οδηγός του προσπαθεί να καταλάβει τον προορισμό μου για να οργανώσει τη διπλή, τριπλή, τετραπλή κούρσα του. «Στα Προσφυγικά», του λέω. «Πού; ». «Στην Αλεξάνδρας. Δίπλα στα δικαστήρια». «Μένουν άνθρωποι εκεί; » με ρωτάει κατάπληκτος. <p>
 Δεν είναι ο μόνος που απορεί. Μια μεγάλη μερίδα των Αθηναίων παρασυρμένη από την κακή εξωτερική κατάσταση των οχτώ κτιρίων που βρίσκονται δίπλα από τον τεράστιο γυάλινο όγκο του κτιρίου του Αρείου Πάγου, φαντάζεται εξαθλιωμένους ενοίκους και μετανάστες κάτω από το όριο της φτώχειας να κατοικούν στα διαμερίσματα. Η πραγματικότητα είναι αρκετά διαφορετική. <p>
 Τα κτίρια που στέκονται εκεί από το 1936, επηρεασμένα από το κίνημα του Bauhaus και δείγματα πρωτοποριακής για την εποχή τους μοντερνιστικής αρχιτεκτονικής στεγάζουν ηλικιωμένους πρόσφυγες της Mικρασιατικής καταστροφής, 
μετανάστες από την Αλβανία αλλά και ανθρώπους της τέχνης, επιστήμονες και επαγγελματίες που έχουν αγοράσει διαμερίσματα τα έχουν συντηρήσει και έχουν φροντίσει να φτιάξουν το εσωτερικό τους με τέτοιο γούστο και μεράκι που δεν διαφέρει σε τίποτα από διαμερίσματα στις πολυκατοικίες των προαστίων. <p>
 Την περασμένη Πέμπτη μια πανεπιστημιακή εργασία έγινε η αφορμή να μετατραπούν τα Προσφυγικά σε χώρο πολιτισμού, επικοινωνίας και διαμαρτυρίας. Ο Δημήτρης Ζούπας, η Ηώ Καρύδη, ο Γιώργος Κουφάκης, ο Ετζιο Μπλατζέτι, η Νατάσσα Νικοπούλου και η Ελένη Ρούσσου, νεαροί φοιτητές της Aρχιτεκτονικής μαζί με τρεις καθηγητές «άνοιξαν» τα Προσφυγικά και τα προβλήματά τους στους Αθηναίους 

με μια ανοιχτή πρόσκληση για μουσική, φαγητό, κουκλοθέατρο αλλά και εκθέσεις. <p>
 Οι ίδιοι κυριολεκτικά ζουν μαζί με τους κατοίκους από το Μάρτιο. Σκοπός τους να διατυπώσουν προτάσεις για την ανάπλαση των κτιρίων και των γύρω χώρων στο πλαίσιο του μαθήματός τους. Επισκέφτηκαν τα διαμερίσματα, χρησιμοποίησαν το ρεύμα που πολύ πρόθυμα προσέφεραν οι εξαιρετικά φιλικοί μαζί τους μετανάστες, έπαιξαν με τα πιτσιρίκια, ετοίμασαν ένα περίπτερο - κέντρο ενημέρωσης και έκαναν διάφορες «κάν' το μόνος σου» εικαστικές παρεμβάσεις στο χώρο για να υποδεχτεί το κοινό. <p>
 Ρόδες ποδηλάτου και ένα περίεργο σύμπλεγμα από χοντρό σύρμα, παλιές φωτογραφίες των προσφυγικών πολυκατοικιών αναρτημένες επάνω σε παραθυρόφυλλα και στόχοι κρεμάσμενοι στην πρόσοψη των κτιρίων έδειχναν πως κάτι συμβαίνει. <p>
 Και πράγματι συνέβαινε. Η έκπληξη ήταν πως, παρά τα ελάχιστα μέσα και το προχωρημένο της ηλικίας της πλειονότητας του κοινού η εκδήλωση δεν εξελίχθηκε σε ένα μίζερο σκηνικό λαϊκής πανήγυρης. Εκεί βρίσκονταν και η «αβάν γκάρντ» της πόλης. Οι άνθρωποι που συχνά χτυπούν με τις καλλιτεχνικές και σημειολογικές ανησυχίες τους την καθημερινή ζωή. <p>
 Σύσσωμη η ομάδα του «Αστικού Κενού», γνωστή για τους αρχιτεκτονικούς προσανατολισμούς της ήταν εκεί για συμπαράσταση. Σαν ομάδα φρόντισε να έχει και επίσημη εμφάνιση με νούμερα στην πλάτη. Οπως στο ποδόσφαιρο. Αλλωστε και η 

δράση είναι ομαδικό «σπορ». Νέοι από την Καλών Τεχνών, αρχιτέκτονες και καθηγητές πανεπιστημίου συμμετείχαν στη συζήτηση που οργανώθηκε αλλά και απόλαυσαν μαζί με τα πιτσιρίκια το κουκλοθέατρο του Στάθη Μαρκόπουλου «Αγιούσαγια».<p>
 Δίπλα από το περίπτερο της ομάδας πρωτοβουλίας μια σειρά μακετών με προτάσεις για ανάπλαση του συγκροτήματος και του γύρω χώρου των Προσφυγικών. Δημιουργοί, 

οι φοιτητές περασμένων ετών που πέρασαν και αυτοί από την ίδια διαδικασία χωρίς όμως να λάβουν μια δράση εκτός πανεπιστημιακής αίθουσας. Ηταν η «χημεία» 

μεταξύ φοιτητών και καθηγητών που δεν κατέληξε σε μια πιο ενεργή δράση. Μέχρι φέτος όπου η συνάντησή της με μια ανήσυχη ομάδα φοιτητών οδήγησε στο χάπενινγκ 

έκανε την επιθυμία πραγματικότητα.<p>
 Το γεγονός ήρθε και έδεσε με την κινητικότητα που έχει σημειωθεί γύρω από τα Προσφυγικά από το Φεβρουάριο και προβλέπει την κατεδάφισή τους και τη μετατροπή τους σε χώρο πρασίνου και υπόγειου πάρκινγκαν και αυτή είναι μόνο μία από τις προτάσεις που κατά καιρούς έχουν δει το φως της δημοσιότητας.<p>
 Η εμπειρία των φοιτητών πέρασε από διάφορα στάδια. Ενθουσιασμός και κέφι αλλά και αρκετές δόσεις απογοήτευσης από την όχι και τόσο ένθερμη υποστήριξη μερίδας των κατοίκων. «Αναρτήσαμε αυτά τα πλακάτ με τους στόχους, γιατί υπάρχουν πολλοί που έχουν βάλει στο μάτι τα κτίρια» θα πει ο Δημήτρης Ζούπας και όλοι μαζί συμπληρώνουν: «Ηταν η καλύτερη εμπειρία που είχαμε μέχρι τώρα στο Πανεπιστήμιο. Ηταν πολύ σημαντικό ότι βγήκαμε από το σχεδιαστήριο και ζήσαμε το αντικείμενο στην πράξη». <p>
 Οι προτάσεις τους αν και όχι απολύτως συγκεκριμένες έχουν μια διάχυτη καλλιτεχνική ανησυχία. Κύριος στόχος είναι να διατηρηθούν τα κτίρια σαν κατοικίες, αλλά να στεγάσουν και πολιτιστικές δραστηριότητες. «Σχεδιάζουμε να μη σταματήσουμε εδώ αλλά να οργανώσουμε και κάποια άλλα μικρά φεστιβάλ τις επόμενες ημέρες. Θα δούμε. Δεν ξέρουμε πώς θα πάει και τι τελικά θα γίνει. Είναι πολύ σημαντικό να μάθει ο κόσμος τι συμβαίνει, αλλά και οι άνθρωποι του πολιτισμού». <p>
 Η Ηώ Καρύδη συνεχίζει: «Λένε πως θέλουν να φτιάξουν χώρο πρασίνου. Μπορούν να το κάνουν διατηρώντας τα κτίρια. Πέρα από τις μνήμες από τα Δεκεμβριανά και τις τρύπες από σφαίρες που υπάρχουν ακόμη στους τοίχους, πρόκειται για ένα εξαιρετικό δείγμα μοντέρνας αρχιτεκτονικής». <p>
 ΛΟΥΚΙΑ ΛΥΚΙΔΗ<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
