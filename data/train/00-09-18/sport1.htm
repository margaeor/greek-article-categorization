<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>Ν.ΠΑΠΑΔΟΓΙΑΝΝΗ<p></b>
 Στην Ελλάδα, που λατρεύει τη σκανδαλοθηρία, αυτό που θα συζητηθεί περισσότερο είναι το εγκάρδιο, αν και «πεταχτό», φιλί που έδωσε ο Ιωάννης Μελισσανίδης στο στόμα του προπονητή του Χρήστον Κασιόλα. Αλλά ηρεμήστε, μάλλον τυχαία συναντήθηκαν τα χείλη των δύο ανδρών, πάνω στη φούρια και τον ενθουσιασμό. Και στο κάτω κάτω της γραφής, δικαίωμά τους είναι να φιλιούνται όπως θέλουν. Αλλού είναι η ουσία. Ο Μελισσανίδης αισθάνεται περίφημα και είναι έτοιμος να επαναλάβει το θρίαμβο της Ατλάντα, αυτή τη φορά στο άλμα. Και ο Δημοσθένης Ταμπάκος σπεύδει ολοταχώς στα χνάρια του...<p>
 Οι δύο πρωταθλητές της ενόργανης ξεκίνησαν τη μάχη του Σίδνεϊ με τρόπο ιδανικό. Οι 9.762 βαθμοί του Ταμπάκου στους αγαπημένους του κρίκους και οι 9.737 του Μελισσανίδη στο άλμα (το ένα και μοναδικό που επιτρέπεται στα προκριματικά) είναι επιδόσεις που σε τελικούς δίνουν μετάλλιο. Βέβαια, εκεί αρχίζουν όλα από το μηδέν. Οι χθεσινές βαθμολογίες δεν μεταφέρονται στα τελικά των οργάνων, απλώς χρησίμευσαν για να ξεχωρίσουν οι αμνοί από τα ερίφια. <p>
 <b>Ξεκούραση<p></b>
 Ο Ιωάννης και ο Δημοσθένης έχουν μια «γεμάτη» εβδομάδα για να ξεκουραστούν και να προετοιμαστούν για τη μεγάλη μάχη των μεταλλίων. Ο τελικός των κρίκων θα γίνει την Κυριακή, του άλματος τη Δευτέρα. «Προβλέπω ότι και οι δύο θα ανεβούν στο βάθρο», εκτιμά ο πρόεδρος της Ομοσπονδίας Γυμναστικής Δημήτρης Δημητρόπουλος. «Εχουν να αντιμετωπίσουν υπεραθλητές, περισσότερο όμως θα πρέπει να νικήσουν τον κακό εαυτό τους».<p>
 Αυτόν τον άφησαν στο Ολυμπιακό Χωριό χθες. Ο Ταμπάκος ξεκίνησε με άγχος («ναι, αλλά ελεγχόμενο» σπεύδει να διευκρινίσει) και έκανε ένα μικρό λαθάκι που του κόστισε κάποια χιλιοστά: «Αλλά ακόμα και τότε κατάφερα να συγκρατηθώ, έμεινα», τον ακούσαμε να λέει στον προπονητή του. Επειτα άραξε ανακουφισμένος στον πάγκο όπου είχε εγκατασταθεί το ελληνικό τιμ και βάλθηκε να δίνει συμβουλές στον Μελισσανίδη! Αλλά ο ολυμπιονίκης ήταν στο δικό του κόσμο της αυτοσυγκέντρωσης. Μπήκε στο Σούπερντομ ακούγοντας στο γουόκμαν του Μαρία Κάλλας, ζέστανε τα χέρια του με κατακόκκινα γάντια, έδωσε παράσταση αντάξια της εκκεντρικής του προσωπικότητας. <p>
 Μα όταν ήρθε η ώρα να παρουσιάσει το περίφημο άλμα του, ήταν σαν έτοιμος από καιρό. Παραπάτησε λιγάκι στην έξοδο, έκανε κι ένα στιγμιαίο μορφασμό δυσφορίας, αλλά άκουσε το ενθουσιώδες χειροκρότημα του προπονητή και έτρεξε να πέσει στην αγκαλιά του. Η πρόκριση ήταν εξασφαλισμένη και οι Ελληνες στις κερκίδες παραληρούσαν: «Γιάννη γερά, με τσαμπουκά».<p>
 Ο Μελισσανίδης δεν έκανε δηλώσεις στους δημοσιογράφους. Φέρθηκε μάλιστα με αναίδεια και προκάλεσε άσχημη εντύπωση. Τις πλουμιστές ατάκες του προφανώς τις κρατάει για μετά τον τελικό. Μόνο μία φορά άνοιξε το στόμα του προχθές, όταν είδε να τον πλησιάζει η κάμερα των διοργανωτών για κοντινό πλάνο: «Γεια σου Ελλάδα! Θα τα ξαναπούμε στους τελικούς».<p>
 <b>«Ολοι ισάξιοι»<p></b>
 Ο Ταμπάκος, πάλι, απάντησε με ευγένεια ακόμα και στο δημοσιογράφο που του ζήτησε τρεις απανωτές συνεντεύξεις επειδή ήταν χαλασμένο το κασετόφωνό του! «Στον τελικό όλοι οι αθλητές είμαστε ισάξιοι. Δεν θα κοιτάξω τους αντιπάλους μου, θα αφοσιωθώ στον εαυτό μου και στο πρόγραμμά μου», υποσχέθηκε. Και πρόσθεσε ότι «τα πάντα μπορούν να κριθούν από μία λεπτομέρεια». Λίγα λεπτά νωρίτερα ο Ισπανός πρωταθλητής Ευρώπης στο έδαφος Χερβάσιο Ντεφέρ έφαγε μια μνημειώδη τούμπα στις ασκήσεις εδάφους και έμεινε εκτός τελικού με βαθμολογία 9.300. Να γιατί είχαν αγωνία για τον προκριματικό οι Ελληνες γυμναστές.<p>
 Πήρε μέρος και στο δίζυγο ο Ταμπάκος, περισσότερο για ζέσταμα. Η βαθμολογία του ήταν χαμηλή: 8.812. Ο Μελισσανίδης προτίμησε τελικά να αποφύγει τις ασκήσεις εδάφους, αφού η τραυματισμένη πλάτη του δεν του επέτρεπε ηρωισμούς.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
