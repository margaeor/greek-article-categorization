<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Ετοιμη για άλλη μια φορά να επιχειρήσει ανάθεση της προμήθειας τηλεκαρτών συνολικής αξίας 50 δισεκατομμυρίων δραχμών σην ΝΑΜΑΚΟ του Σ. Κόκκαλη και τις εταιρείες Gemplus και Ζίμενς εμφανίζεται η διοίκηση του ΟΤΕ, επαναβεβαιώνοντας
ότι δεν... φοβάται τις εισαγγελικές παρεμβάσεις. <p>
 Σύμφωνα με πληροφορίες, το Διοικητικό Συμβούλιο του Οργανισμού θα κληθεί και πάλι αύριο να λάβει απόφαση για το θέμα παρά το γεγονός ότι ο προϊστάμενος της
Εισαγγελίας Πρωτοδικών Ι. Σακελάκος έδωσε από την 1η Σεπτεμβρίου 2000 εντολή για τη διενέργεια κατεπείγουσας προκαταρκτικής εξέτασης. Αφορμή για την εξέταση έδωσαν δημοσιεύματα της «Ε» και άλλων εφημερίδων από τα οποία προέκυπταν σαφείς παρατυπίες στην υπόθεση του διαγωνισμού που «μαγειρεύεται» από την αρχή του χρόνου. Υπενθυμίζεται ότι: <p>
 - Ο ΟΤΕ έχει προμηθευθεί ώς τώρα περίπου 250 εκατομμύρια τηλεκάρτες με κόστος 123 δραχμών ανά τεμάχιο (τις περισσότερες από τις εταιρείες ΝΑΜΑΚΟ, Gemplus, Ζίμενς και κάποιες από την εταιρεία «Περιβάλλον»). <p>
 - Οταν έγινε διαγωνισμός και άνοιξαν οι προσφορές, τον περασμένο Φεβρουάριο, διαπιστώθηκε ότι φθηνότερες ήταν οι εταιρείες, «Περιβάλλον» με 97, 5 δραχμές ανά τεμάχιο και η πρωτοεμφανιζόμενη «Σάνιο» με 96 δραχμές.<p>
 - Τις ακριβότερες προσφορές έκαναν οι GEMPLUS (107 δρχ.), η ΝΑΜΑΚΟ που ζήτησε 110 δραχμές και η SIEMENS (112 δρχ). Λόγω της διαφοράς από τις 123 δραχμές που
έως τώρα πουλούσαν, οι παραπάνω εταιρείες θα πρέπει να επιστρέψουν ποσά 4-5 δισεκατομμυρίων.<p>
 - Στην τεχνική αξιολόγηση που ακολούθησε όμως, οι τρεις προαναφερθείσες εταιρείες, που έχουν αναπτύξει και δυνατότητες συνεννόησης, έλαβαν την υψηλότερη βαθμολογία με συνέπεια από τελευταίες να βρεθούν πρώτες στην τελική βαθμολογία.<p>
 - Προκλήθηκε αναταραχή, και τελικά το Δ.Σ. του ΟΤΕ επιχείρησε ελιγμό και στις 27 Ιουνίου ανέθεσε στις δύο φθηνότερες («Σάνιο», «Περιβάλλον») να κατασκευάσουν 15 εκατομμύρια τηλεκάρτες στην τιμή των 96 δραχμών και εντός τριών μηνών.<p>
 - Στο ασφυκτικό χρονικό περιθώριο φαίνεται όμως ότι παίχθηκε το «παιχνίδι»: H «Σάνιο», στην προσπάθεια να ανταποκριθεί, ζήτησε να αγοράσει «τσιπ» για τις τηλεκάρτες από τη Ζίμενς (κυριαρχεί στην παγκόσμια αγορά). Η Ζίμενς (συνυποψήφια στο διαγωνισμό) της απάντησε ότι χρειάζεται δύο μήνες για να αρχίσει την παραγωγή και αύξησε το κόστος, με συνέπεια η «Σάνιο» να δηλώσει αδυναμία.<p>
 - Οι υπηρεσίες του ΟΤΕ πρότειναν στις 30/8 να καταλήξει το Δ.Σ. σε «συμφωνία-πλαίσιο» για αγορά 200 εκατομμυρίων τηλεκαρτών από τις ΝΑΜΑΚΟ, Gemplus, Ζίμενς με 107 δραχμές ανά τεμάχιο και να συνεχισθεί η διαπραγμάτευση για τα υπόλοιπα 300 εκατομμύρια τεμάχια χωρίς να γίνεται λόγος για επιστροφές χρημάτων. Το παράδοξο είναι ότι η «Περιβάλλον» έπαιρνε παραγγελία-φιλοδώρημα για να κατασκευάσει 40 εκατομμύρια τηλεκάρτες, αλλά στην τιμή των 96 δραχμών...<p>
 Εκείνο το Δ.Σ. ανέβαλε τελικά να λάβει απόφαση καθώς η «Σάνιο» επανήλθε καταγγέλλοντας τα συμφέροντα που επί χρόνια «λυμαίνονται» τις προμήθειες του ΟΤΕ. Ακολούθησε η εισαγγελική παρέμβαση που φαίνεται όμως ότι δεν πτοεί τη διοίκηση του ΟΤΕ.<p>
 *Αν όμως η διοίκηση του ΟΤΕ δεν «σκιάζεται» τους εισαγγελείς, φαίνεται ότι «τρέμει» για τις αντιδράσεις της κεφαλαιαγοράς από το θέμα που προέκυψε με τα «κενά» στο διορισμό του Ν. Μανασή ως διευθύνοντος συμβούλου. Με ολοσέλιδες καταχωρίσεις επιτίθεται κατά της εφημερίδας «Καθημερινή» και της δημοσιογράφου
Α. Μπουγάτσου που επισήμανε ότι με βάση τις κυβερνητικές αποφάσεις, ο Ν. Μανασής έχει διορισθεί μόνον ως πρόεδρος του ΟΤΕ οπότε οι αποφάσεις του ως διευθύνοντος συμβούλου μπορεί να προσβληθούν ως άκυρες. Στην απάντηση του ΟTE,
με απειλητικό ύφος και συκοφαντικούς υπαινιγμούς, υποστηρίζεται ότι όλα έγιναν
νομότυπα αλλά παραδέχεται ότι όταν τροποποιηθεί το Καταστατικό του Οργανισμού τότε, θα γίνει η εκλογή του νέου διευθύνοντος συμβούλου βάσει του νόμου 2190/1920 και ότι έως τότε ο Ν. Μανασής είναι «αναπληρωτής»! <p>
 <b>AΡΗΣ ΧΑΤΖΗΓΕΩΡΓΙΟΥ<p></b>

<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
