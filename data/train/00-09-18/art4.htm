<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Σεπτεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Πέρασαν κιόλας τρία χρόνια, όμως η απουσία του Κώστα Γιαννουλόπουλου (1948-1997) από την εγχώρια μουσική πραγματικότητα είναι δυσαναπλήρωτη. Διότι οι λάτρεις της τζαζ έχασαν τον άνθρωπο που έδωσε υπόσταση και υποστήριξε τη συγκεκριμένη μουσική κουλτούρα στην Ελλάδα τα τελευταία 20 χρόνια. «Ιn free fall» τιτλοφορείται η κασετίνα με τρία cd που είναι αφιερωμένα στη μνήμη του και στο σπουδαίο έργο που τέλεσε με την παθιασμένη αφοσίωσή του στην υπόθεση της τζαζ δημιουργίας μέχρι το τέλος της ζωής του.<p>
 Παραγωγός δίσκων και ραδιοφώνου, διοργανωτής συναυλιών, συγγραφέας - δημοσιογράφος - κριτικός, μα πάνω απ' όλα εραστής της τζαζ, ο Κώστας Γιαννουλόπουλος θεωρήθηκε, όχι άδικα, στυλοβάτης της προσπάθειας να έλθει το μουσικόφιλο κοινό πιο κοντά στις διεθνείς εξελίξεις που αφορούσαν την τζαζ αλλά και τα r ythm & blues, την κλασική, τις μουσικές του κόσμου, να διευρύνει μελωδικά τις αισθητικές επιλογές του: περιοδικό «Τζαζ», Soundwave Records, φεστιβάλ Praxis, Jazz FM, συνεργασίες με έντυπα και ραδιοφωνικούς σταθμούς - ένας πραγματικός «homo jazziensis», σύμφωνα με εύστοχο χαρακτηρισμό θαυμαστή του...<p>
 «Συνήθως η λήθη τρυπώνει ανεπαίσθητα από τις ρωγμές του χρόνου και καλύπτει το

ρήγμα. Τότε είναι που επέρχεται το δεύτερο τέλος - όχι εκείνο που ορίζει η τύχη, μα αυτό που αποφασίζουν οι άνθρωποι. Μια τέτοια κάλυψη θα ήθελα να αποτρέψω», γράφει στο πολυσέλιδο βιβλιαράκι του «In free fall» ο Αλκης Βαφιάς,

ο υπεύθυνος της Libra Music, της ελληνικής ανεξάρτητης δισκογραφικής εταιρείας

που μόλις κυκλοφόρησε τριπλό cd σε πολυτελή έκδοση τιμώντας -κι εκτιμώντας- αυτόν τον προικισμένο και τόσο δημιουργικό άνθρωπο στο χώρο της μουσικής. <p>
 Μέσα σε 173 λεπτά μουσικής συνευρίσκονται μερικοί από τους σημαντικότερους φορείς του ήχου του Soundwave/Praxis και της Libra Music. Στους τρεις δίσκους ακούγονται οι μουσικές που ο Κώστας Γιαννουλόπουλος προτιμούσε: ένα ευρύ ηχητικό φάσμα που περνά μέσα από την κλασική μουσική, τη fusion jazz και καταλήγοντας στη world/ethnic. Ορια και ταμπέλες στη μουσική δεν μπαίνουν, συνήθιζε να λέει ο ίδιος. Οι καλλιτέχνες που συμμετέχουν δημιουργούν ένα ξεχωριστό μουσικό τοπίο από πρωτότυπες συνθέσεις, οι οποίες γράφτηκαν ειδικά για το «In free fall»: Μ. Αλεξιάδης, Ανδρέας Γεωργίου, Βαγγέλης Κατσούλης, Γιώργος Μαγκλάρας, Ross Dal y, Anastasia, Hartmunt Geerken, Jemeel Moondoc, Οmar Faruk Tekbilek, Μιχάλης Νικολούδης, Κυριάκος Σφέτσας, Ηaig Yazdjian, Arto

Tuncbo yaci yan, Βασίλης Σούκας και άλλοι σημαντικοί μουσικοί που συμμετέχουν σ'

αυτή την κατά κάποιο τρόπο... εκπομπή ή βιογραφικό του Κώστα Γιαννουλόπουλου. <p>
 Κι όπως γράφει στο σημείωμά του ο Βαγγέλης Κατσούλης: «...Ηξερα πως μερικές φορές, όταν αποχωρίζεσαι έναν άνθρωπο, έχεις την αίσθηση ότι η υλική του απουσία δεν είναι ικανή να σας χωρίσει. Συνεχίζεις να τον συναντάς στα όνειρά σου αλλά και στην πραγματικότητα, σε ό,τι έχετε κάνει και έχετε ζήσει μαζί».<p>
<b> ΒΑΣΙΛΗΣ ΡΟΥΒΑΛΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
