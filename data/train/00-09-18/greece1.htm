<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Σεπτεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΣYNENTEYΞH<p>
 στον ΓΙΑΝΝΗ ΠΑΝΤΕΛΑΚΗ<p></b>
 Σαφή απάντηση στην Ντόρα Μπακογιάννη και εν γένει στον εσωκομματικό αντιπολιτευτικό πόλο της Ν.Δ. δίνει σήμερα ο Μ. Εβερτ, διαφωνώντας ριζικά με την πρότασή της για πρόεδρο του κόμματος με συγκεκριμένη θητεία. «Διαφωνώ. Ετσι οδεύουμε σε μια κατάσταση όπου στρέφουμε την προσοχή στις εσωκομματικές διαδικασίες», λέει χαρακτηριστικά και προκαλεί παράλληλα τους εσωκομματικούς αντιπάλους του Κ. Καραμανλή, «αν θεωρήσουν ότι δεν αποδίδει ο αρχηγός, να θέσουν το θέμα στο Συνέδριο...».<p>
 <b>Ο</b>
 πρώην πρόεδρος της Ν.Δ. στρέφεται κατά των βουλευτών που ασχολούνται με τα εσωκομματικά «αποπροσανατολίζοντας τον κόσμο» και δηλώνει πως δεν θα επιτρέψει
να πάρει το Συνέδριο χαρακτήρα εσωστρέφειας.<p>
 Εμμεση απάντηση όμως ο κ. Εβερτ δίνει και στις αντιρρήσεις Μητσοτάκη-Μπακογιάννη στο ενδεχόμενο επιστροφής Σαμαρά. «Κανένας δεν πρέπει να
λέει ότι μετά από τόσα χρόνια δεν δέχομαι κάποιον άλλο, δεν μπορούμε μετά από τόσα χρόνια να γυρνάμε πίσω...», λέει.<p>
 Ο πρώην πρόεδρος της Ν.Δ. ζητάει ακόμη από τον νυν πρόεδρο του κόμματος να καλέσει όλα τα στελέχη που έφυγαν με δική τους βούληση ή εκδιώχθηκαν από το κόμμα να επιστρέψουν, ενώ σχολιάζοντας το κόμμα του Γ. Καρατζαφέρη κάνει λόγο για «μη σοβαρή συζήτηση».<p>
 <b>«Ο νόμος έγινε
 ανενεργός»<p></b>
 Ολόκληρη η συνέντευξη έχεις ως εξής: <p>
  Το θέμα των διαπλεκομένων συμφερόντων συζητείται έντονα το τελευταίο διάστημα, με την ευκαιρία μάλιστα της συνταγματικής αναθεώρησης. Η δική σας άποψη; <p>
 *Πιστεύω ότι η κυβέρνηση δεν έχει την πραγματική πρόθεση να δώσει εγγυήσεις για το θέμα. Και αυτό που λένε περί ανάγκης αλλαγής του Συντάγματος είναι προφάσεις εν αμαρτίαις. Πριν από 5 χρόνια, ως πρόεδρος της Ν.Δ. τότε, είχα ζητήσει από τον τότε υπουργό Tύπου Ευ. Βενιζέλο να φέρει στη Βουλή ένα νόμο που να διαχωρίζει τη δραστηριότητα των προμηθευτών και εργολάβων του Δημοσίου από την ιδιοκτησία ΜΜΕ. Πράγματι, ο κ. Βενιζέλος έφερε ένα νόμο, στον οποίο συμφωνήσαμε κατά βάση με ορισμένες διαφορές και ο οποίος προέβλεπε την έκδοση ορισμένων Προεδρικών Διαταγμάτων. Εχουν περάσει πέντε χρόνια από τότε και τα Προεδρικά Διατάγματα ουδέποτε δημοσιεύθηκαν και ο νόμος έγινε ανενεργός. Συνεπώς η ευθύνη βαρύνει εξ ολοκλήρου τον κ. Σημίτη που ήταν φανερό από τότε ότι δεν είχε την πρόθεση να εφαρμόσει το νόμο και να βάλει σε μια τάξη όλη αυτή την κατάσταση.<p>
  Κατά συνέπεια τοποθετείσθε αρνητικά στη θεσμική θωράκιση, μέσα από το Σύνταγμα εννοώ...<p>
 *Δεν θα έλεγα όχι, αλλά δεν είναι απαραίτητη. Δεν υπάρχει ανάγκη να αναθεωρηθεί το Σύνταγμα για να σταματήσει η διαπλοκή. Αυτά είναι προφάσεις εν αμαρτίαις...<p>
 <b>«Ολοι ξέρουμε
 τα ονόματα»<p></b>
  Τελευταία, ο πρόεδρος της Ν.Δ. αναφέρεται συνέχεια στο θέμα των διαπλεκομένων, εν τούτοις αποφεύγει επιμελώς να αναφέρει ονόματα.<p>
 *Οπως γνωρίζετε, ως πρόεδρος της Ν.Δ. αναφέρθηκα ρητά σε ονόματα πριν από την ψήφιση αυτού του νόμου. Το πρόβλημα όμως δεν είναι το κουτσομπολιό, τα ονόματα
είναι γνωστά. Ολοι ξέρουμε ποιοι έχουν και τις δυο ιδιότητες. Με το να τα αναφέρουμε απλά και μόνο ανακατεύουμε τη σούπα, την οποία όλοι την έχουν γευτεί. Εκείνο που έχει σημασία είναι να εφαρμοστεί ο νόμος και να σταματήσει αυτή η διπλή ιδιότητα προμηθευτού ή εργολάβου του Δημοσίου με ιδιοκτήτη μέσου...<p>
  Με δεδομένο ότι η διαπλοκή έχει γιγαντωθεί, αν υπήρχε η πολιτική βούληση, θα
μπορούσε να προχωρήσει η διαφάνεια σ' αυτόν τον τομέα; <p>
 *Βεβαίως θα μπορούσε, όταν μάλιστα εμφανίζονται όλα τα κόμματα ότι είναι σύμφωνα προς αυτή την κατεύθυνση. Πιστεύω ότι το 90% των βουλευτών έχει πραγματική πρόθεση για να εφαρμοστεί ο νόμος...<p>
 Να ρωτήσω για κάτι που αναδείχθηκε μέσα από τη συζήτηση περί διαπλεκομένων. Εννοώ τη διαμάχη των κ. Μητσοτάκη και Κεφαλογιάννη για το 1990 επί Οικουμενικής και την απευθείας ανάθεση υλικού του ΟΤΕ στην Ιντρακόμ. Είδαμε ότι το θέμα αυτό δίχασε το κόμμα σας...<p>
 *Οπως γνωρίζετε, δεν ήμουν μέλος της κυβερνήσεως Ζολώτα. Μου είχε προταθεί, αλλά είχα αρνηθεί γιατί το θεωρούσα ανήθικο τη μια ημέρα να παραπέμπουμε τον Παπανδρέου για το σκάνδαλο Κοσκωτά και την άλλη να συμπράττουμε μαζί του σε κυβέρνηση. Κατά συνέπεια, δεν γνωρίζω τι συνέβη τότε, όση ενημέρωση έχετε εσείς, έχω και εγώ...<p>
 <b>«Aποπροσανατολίζει
 η εσωστρέφεια»<p></b>
  Nα έρθουμε λίγο στα εσωκομματικά σας. Η Ν.Δ. οδεύει σ' ένα συνέδριο και αυτό
προκαλεί, ως φαίνεται, πολλές αναταράξεις. Να αναφερθώ, για παράδειγμα, στην πρόσφατη πρόταση της κ. Μπακογιάννη για συγκεκριμένη θητεία του αρχηγού του κόμματος...<p>
 *Τα κόμματα δεν αποτελούν αυτοσκοπό. Υπάρχουν για να λειτουργούν υπέρ των συμφερόντων του λαού. Συνεπώς, αυτή η μόνιμη εσωστρέφεια δεν οδηγεί πουθενά. Αποπροσανατολίζει την προσοχή του λαού από τα τρέχοντα προβλήματα, από τα εθνικά, τα οικονομικά, την ανεργία, το ασφαλιστικό, τα κοινωνικά ζητήματα κ.ά.<p>
  Εν τούτοις, εδώ υπάρχει ένα γεγονός που δεν εντάσσεται απαραίτητα στην εσωστρέφεια, αλλά αφορά ένα διάλογο που πρέπει να γίνει μέσα στο κόμμα σας.<p>
 *Θα γίνει στο Συνέδριο...<p>
  Πάντως, εσείς επειδή διατελέσατε και αρχηγός του κόμματος έχετε μια ειδική βαρύτητα...<p>
 *Παρ' ότι έχω χάσει αρκετά κιλά...<p>
  Ναι, παρ' όλα αυτά... Μια ειδική, λοιπόν, πολιτική βαρύτητα και με βάση αυτό
ήθελα να ρωτήσω για την πρόταση που ζητάει αρχηγό με συγκεκριμένη θητεία...<p>
 *Διαφωνώ, διαφωνώ... Οδεύουμε έτσι σε μια κατάσταση όπου στρέφουμε την προσοχή
στις εσωκομματικές διαδικασίες και δεν βλέπουμε τα προβλήματα. Ο σκοπός ενός κόμματος δεν είναι οι εσωκομματικές διαδικασίες, αλλά να αντιμετωπίσει αποτελεσματικά τα προβλήματα.<p>
<b> «Δεν χρειάζεται
 να αναβαπτισθεί»<p></b>
  Κάτι ανάλογο, αρχηγός με συγκεκριμένη θητεία δηλαδή, υπάρχει και στο ΠΑΣΟΚ, υπάρχει και σε όλα σχεδόν τα χριστιανοδημοκρατικά κόμματα της Ευρώπης. Εκεί πώς δεν οδηγούνται στην εσωστρέφεια; <p>
 *Το καταστατικό προβλέπει, ότι αν θεωρήσουν ορισμένοι πως δεν αποδίδει ο αρχηγός, μπορούν να θέσουν το θέμα στο Συνέδριο. Εν πάση περιπτώσει, θα γίνει σχετική συζήτηση στο Συνέδριο και εγώ θα ταχθώ αντίθετος...<p>
 Κατά συνέπεια, καλώς ο Κ. Καραμανλής είπε ότι δεν θα θέσει την ηγεσία του υπό
την κρίση του Συνεδρίου; <p>
 *Είτε το έλεγε ο κ. Καραμανλής είτε όχι, εγώ αυτή τη στάση θα ακολουθήσω...<p>
  Δεν θα πρέπει να αναβαπτισθεί ο αρχηγός μέσα από το Συνέδριο; <p>
 *Νομίζω όχι... Δεν πρέπει να αποπροσανατολίζουμε την προσπάθεια του αρχηγού κάθε κόμματος από τη βασική του αρχή που είναι να ασχολείται με τα προβλήματα του τόπου. Δηλαδή, τι θα κάνει; Tα προβλήματα θα αντιμετωπίζει ή θα κοιτάζει πώς θα λύσει την προσωπική του υπόθεση στο κόμμα; <p>
 Πάντως, ευθύνη για το ότι η Ν.Δ. ασχολείται με τα εσωκομματικά της κυρίως, δεν έχουν τα Μέσα, αλλά τα ίδια τα στελέχη της Ν.Δ.<p>
 *Bεβαίως, την πρώτη ευθύνη έχουν οι βουλευτές και κυρίως ορισμένοι βουλευτές που ασχολούνται με αυτό το θέμα. Τι θέλει ο αγρότης, ο άνεργος, ο μαθητής; Να λύσει τα προβλήματά του... Τον ενδιαφέρει πώς θα αντιμετωπισθούν τα προβλήματα
της Ν.Δ.; <p>
 <b>«Aξιόπιστος
 ο Aβραμόπουλος»<p></b>
  Εν μέρει θα μπορούσε να τον ενδιαφέρει και αυτό. Για παράδειγμα, ίσως τον ενδιέφερε αν ο Δ. Αβραμόπουλος θα παρέμενε στο κόμμα σας ή θα δημιουργούσε ένα
δικό του...<p>
 *Δεν νομίζω... Κατ' αρχήν επειδή με ρωτάτε, ο κ. Αβραμόπουλος έχει πει ότι θα εξαντλήσει τη θητεία του. Ο κ. Αβραμόπουλος επειδή είναι αξιόπιστος άνθρωπος πιστεύω ότι θα την εξαντλήσει. Αρα δεν τίθεται τέτοιο θέμα... Εγώ θα ήθελα τον
κ. Αβραμόπουλο να τον δω ενταγμένο μέσα στη Ν.Δ. Αν κάνει τώρα, μια ομάδα προβληματισμού ή κάτι τέτοιο, το οποίο εν πάση περιπτώσει δεν είναι κόμμα, δεν
υπάρχει πρόβλημα. Και ως δήμαρχος είναι πολιτικό πρόσωπο και συνεπώς δεν υπάρχει πρόβλημα...<p>
  Δεν θα τον θέλατε μαζί σας προεκλογικά; Γιατί από πολλούς κατηγορήθηκε ότι δεν σας βοήθησε όσο έπρεπε...<p>
 *Οχι, πιστεύω ότι ήταν σωστή η θέση του να εξαντλήσει τη θητεία του ως δήμαρχος. Εγώ δεν το έκανα βέβαια όταν ήμουν δήμαρχος, αλλά έχω μετανιώσει γι'
αυτό, έπρεπε να παραμείνω δήμαρχος...<p>
 * Δεν ήταν απαραίτητο να παραιτηθεί, θα μπορούσε να είναι πιο θερμός στη στήριξή του προς τη Ν.Δ.<p>
 *Τότε ο κάθε πολίτης θα είχε δικαίωμα να τον κρίνει. Εξελέγη ως δήμαρχος με ψήφους όχι μόνο Νεοδημοκρατών αλλά και άλλων, και ψηφοφόρων του ΠΑΣΟΚ ή του ΣΥΝ...<p>
 <b>Σαμαράς, Σουφλιάς
 Kαρατζαφέρης<p></b>
 * Οπως θα θέλατε τον Δ. Αβραμόπουλο στη Ν.Δ., θα θέλατε και τον Α. Σαμαρά; <p>
 *Θα ήθελα όλους όσους είτε απομακρύνθηκαν, είτε έφυγαν οι ίδιοι από τη Ν.Δ. Δεν έχουμε τη δυνατότητα σπατάλης πολιτικών δυνάμεων.<p>
  Εν τούτοις, και μόνο η συζήτηση περί επιστροφής Σαμαρά προκαλεί σημαντικές αντιδράσεις στη Ν.Δ. από την πλευρά Μητσοτάκη...<p>
 *Εγώ το καταλαβαίνω αυτό και το δικαιολογώ, αλλά με ρωτάτε τι πιστεύω... Κανένας δεν πρέπει να λέει ότι μετά από τόσα χρόνια δεν δέχομαι κάποιον άλλο. Σας υπενθυμίζω πόσα στελέχη του ΠΑΣΟΚ διεγράφησαν από τον Α. Παπανδρέου αλλά επέστρεψαν...<p>
  Ναι, αλλά κανείς από αυτούς δεν έριξε μια κυβέρνηση.<p>
 *Πιστεύω ότι πρέπει να αντιμετωπισθούν αυτά τα θέματα με μεγαλύτερη ψυχραιμία.
Δεν σημαίνει αυτό ότι δεν κακίζω τη συγκεκριμένη ενέργεια, αλλά δεν μπορούμε μετά από τόσα χρόνια να γυρνάμε πίσω... Εδώ άνθρωποι διαφορετικών πολιτικών και ιδεολογικών θέσεων συμπράττουν, δεν μπορεί να γίνει με στελέχη του ίδιου κόμματος; <p>
  Και για να ζητάτε την επιστροφή του, σημαίνει ότι εκτιμάτε πως θα βοηθούσε τη Ν.Δ. η επιστροφή Σαμαρά.<p>
 *Ασφαλώς, πιστεύω ότι θα βοηθούσε, παρά το γεγονός ότι έκανε ζημιά μεγάλη στο παρελθόν...<p>
  Κάτι ανάλογο ισχύει και για τον Γ. Σουφλιά; <p>
 *Σαφώς, όλοι όσοι ήταν ενταγμένοι στη Ν.Δ. και σήμερα δεν βρίσκονται θα βοηθούσαν...<p>
  Πιστεύετε ότι πρέπει η ηγεσία της Ν.Δ. να καλέσει τον κ. Σουφλιά να γυρίσει; <p>
 *Βεβαίως, πιστεύω ότι πρέπει να τον καλέσει και να τους καλέσει όλους...<p>
  Την κίνηση Καρατζαφέρη με τη δημιουργία κόμματος, πώς την είδατε; <p>
 *Μέχρι τώρα συζητούσαμε σοβαρά...<p>
  Μα είναι βουλευτής που εξελέγη επί σειρά ετών με το κόμμα σας...<p>
 *Εξελέγη με τη Ν.Δ., αλλά μην τον συγκρίνουμε με τον κ. Σουφλιά ή τον κ. Αβραμόπουλο ή τον κ. Σαμαρά...<p>
 Δεν θα σας προκαλέσει ζημιά ο κ. Καρατζαφέρης; <p>
 *Απολύτως καμιά...<p>
  Εν κατακλείδι πολλοί λένε πως και αυτό το Συνέδριο θα έχει ένα χαρακτήρα εσωστρέφειας.<p>
 *Δεν θα το αφήσω αυτό...<p>
 Πώς θα το αποτρέψετε; <p>
 *Νομίζω ότι έχω το κύρος μέσα στο κόμμα για να το κάνω...<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
