 πάλη κατά του ρεφορμισμού, σε συνδυασμό με την ενίσχυση των προσπαθειών για την οικοδόμηση του Αντιιμπεριαλιστικού Αντιμονοπωλιακού Δημοκρατικού Μετώπου, αποτελούν τα κυριότερα καθήκοντα που θέτει η ηγεσία του ΚΚΕ για το 16ο συνέδριο, όπως προκύπτει από τις «θέσεις της Κεντρικής Επιτροπής», που έδωσε χθες στη δημοσιότητα.
 Ετσι, για μια ακόμη φορά, η εσωκομματική διαμάχη περνά σε πρώτο πλάνο, καθώς οι αναφορές αυτές έχουν άμεση σχέση με την υπόθεση Κωστόπουλου, γύρω από τον οποίο έχει διαμορφωθεί ένα κλίμα συναντίληψης με συντρόφους του που είχαν κοινή πορεία μέχρι τώρα στο συνδικαλιστικό χώρο και στο κόμμα.
 Ονομαστική αναφορά στο πρώην ηγετικό στέλεχος του ΚΚΕ δεν γίνεται, αλλά οι απόψεις του φωτογραφίζονται, αποδίδονται στην επιρροή του ΠΑΣΟΚ και αποδοκιμάζονται.
 Στο κεφάλαιο «Απολογισμός δράσης του κόμματος», επισημαίνεται ότι στις πρωτοβουλίες του «παρενέβησαν και θα παρεμβαίνουν ανασταλτικά, στον έναν ή τον
 * Οι βαθιές ρίζες του ρεφορμισμού και των επικίνδυνων αυταπατών, που σκόπιμα καλλιέργησε το ΠΑΣΟΚ.
 * Η αλλοίωση των συνειδήσεων που μελετημένα καλλιέργησε, ιδιαίτερα μετά το 1981, σε συνδυασμό και με τις επίσης βαθιές ρίζες συντηρητικών ιδεών και προκαταλήψεων που καλλιεργήθηκαν στη χώρα μας μεταπολεμικά».
 Διαπιστώνεται, επίσης, ότι οι επιθέσεις από το ΠΑΣΟΚ γίνονται και με μηνύσεις κατά του «Ριζοσπάστη», ενώ «χέρι βοήθηειας στην αντιΚΚΕ επίθεση δίνεται και από την ηγεσία του Συνασπισμού». Ετσι, εν είδει συμπεράσματος τονίζεται πως «η
πρόσφατη πείρα δείχνει ότι το μέτωπο κατά του οπορτουνισμού και του αντικομμουνισμού πρέπει να ενταθεί, ανεξάρτητα από την ποσοτική ή ποιοτική δύναμη των φορέων της».
 Στον τομέα της ιδεολογικής πάλης καταλογίζονται ευθύνες και στην απερχόμενη Κεντρική Επιτροπή, κυρίως επειδή «τα μέλη της στο σύνολό τους δεν έκαναν προσωπική τους υπόθεση και ευθύνη το καθήκον της αυτομόρφωσης και του εμπλουτισμού της δουλειάς τους με τα προβλήματα του ιδεολογικού αγώνα». Ετσι, η ηγεσία του κόμματος προϊδεάζει και για κάποιες μετασυνεδριακές αλλαγές στο πλαίσιο της αναδιάταξης των κομματικών δυνάμεων, στην κατεύθυνση της ενίσχυσης
των προσπαθειών της για την οικοδόμηση του Μετώπου.
 Αναγνωρίζεται, πάντως, ότι στις γραμμές του Μετώπου «συμπαρατάσσονται κοινωνικές και πολιτικές δυνάμεις ανομοιογενείς από άποψη κοινωνικής θέσης και
ιδεολογικοπολιτικής στάσης», αλλά και «κοινωνικοπολιτικοί παράγοντες, πατριώτες, δημοκράτες και προοδευτικοί άνθρωποι που συμφωνούν και θέλουν να δράσουν για τα λαϊκά συμφέροντα, σε αντίθεση με τις επιλογές των μονοπωλίων και του ιμπεριαλισμού».
 Επίσης, επαναλαμβάνεται η θέση για αποδέσμευση από την Ευρωπαϊκή Ενωση και το ΝΑΤΟ, καθώς και ο στόχος της δικτατορίας του προλεταριάτου, στην οποία θα οδηγήσει ο αγώνας του Μετώπου, το οποίο σε δεδομένη στιγμή μπορεί να λάβει τα χαρακτηριστικά «επαναστατικού μετώπου».
 Γενική αναφορά για τα διαπλεκόμενα (με έμμεσες αναφορές σε Κόκκαλη και Λαμπράκη) υπάρχει στις «θέσεις» του ΚΚΕ, των οποίων η αντιμετώπιση εντάσσεται στον αγώνα κατά των μονοπωλίων και του ιμπεριαλισμού.
 «Δυναμώνουν -αναφέρεται- οι παρεμβάσεις στο χώρο της διανόησης, της τέχνης, γενικότερα του πολιτισμού. Επαρχιακά μέσα ενημέρωσης εξαγοράζονται από τους μεγαλοεπιχειρηματίες - ιδιοκτήτες ισχυρών ραδιοτηλεοπτικών σταθμών, εφημερίδων
και περιοδικών, με στόχο να μπει στο περιθώριο κάθε ανεξάρτητη και ενοχλητική για το σύστημα φωνή. Με πρόσχημα και αφορμή τη διεξαγωγή των Ολυμπιακών Αγώνων
στην Ελλάδα και την προστασία των αθλητών και των κρατικών αντιπροσωπειών, θα οξυνθεί η επίθεση στα δημοκρατικά δικαιώματα και τις κατακτήσεις».
 Κατά το ΚΚΕ, «η πορεία της προετοιμασίας για την υποδοχή των Ολυμπιακών Αγώνων
 * Πορεία πάλης του Λαού κατά της κερδοσκοπίας και της διείσδυσης του μεγάλου κεφαλαίου, κατά της τσιμεντοποίησης στους τελευταίους ελεύθερους χώρους.
 * Αγώνας κατά της εμπορευματοποίησης του αθλητισμού και των φαινομένων που γεννά (βία, χουλιγκανισμό, ατομισμό, ανταγωνισμό, ντόπιγκ) ».
 Επισημαίνει επίσης ότι η κερδοσκοπία στον τομέα του πολιτισμού και του αθλητισμού έχει οδηγήσει στην πλήρη αλλοίωση του ρόλου και της αποστολής τους.
