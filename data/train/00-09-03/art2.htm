<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 03 Σεπτεμβρίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Toυ ΦΩΤΗ ΑΠΕΡΓΗ<p>
Απρίλης του 1993 στο Σαντιάγο. Ορθιος μπροστά στην εξέδρα που είχε στηθεί στο στάδιο Μονουμεντάλ της χιλιανής πρωτεύουσας, ένας σαραντάρης παρακολουθούσε συγκινημένος το Μίκη Θεοδωράκη, που πρόβαρε το «Κάντο Χενεράλ». Με το ένα του χέρι σκούπιζε τα δάκρυά του. Στο άλλο κρατούσε ένα ασύρματο τηλέφωνο τεντωμένο προς τη χορωδία, αλλά κάθε τόσο το ξάναφερνε στ' αφτί του, να βεβαιωθεί ότι οι γονείς του, που ζούσαν έξω από την πόλη, άκουγαν ό,τι κι αυτός:<p>
­ «Τον ακούτε;», τους φώναζε. «Ηρθε! Είναι εδώ!».<p>
Ο Μίκης θα παρουσιάσει αποσπάσματα από τη μελοποίηση του έργου του Πάμπλο Νερούδα μεθαύριο στο Ηρώδειο, μετά το «Κάντο Ολύμπικο», διευθύνοντας τη Συμφωνική Ορχήστρα της Κρατικής Ακαδημαϊκής Καπέλα και την Κρατική Χορωδία Γκλίνκα της Αγίας Πετρούπολης με σολίστ τη Μαρία Φαραντούρη και τον Πετρ Μιγκούνοφ. Αλλά, σίγουρα, δεν θα 'ναι το ίδιο, όπως τότε στο Σαντιάγο.<p>
Βλέπετε, συγκινημένος δεν ήταν τότε μόνον ο σαραντάρης διευθυντής του σταδίου, που είχε περάσει φυλακές και εξορίες στη χούντα του Πινοσέτ.<p>
<b>Το τέλος του εφιάλτη</b><p>
Γι' αυτόν, αλλά και για πολλούς άλλους που περίμεναν πώς και πώς την πρώτη φορά που το «Κάντο Χενεράλ» θα παρουσιαζόταν στη μισή πατρίδα του, τη γενέτειρα του Νερούδα, η παρουσία του Θεοδωράκη σήμαινε το τέλος του εφιάλτη. Κάτι που δεν τολμούσαν ακόμα να πιστέψουν, αφού ο δικτάτορας παρέμενε αρχηγός στρατού της δημοκρατικής κυβέρνησης.<p>
Αν, μάλιστα, δεν έλειπε σε επίσκεψη στην Κίνα, θα μπορούσε στην πρεμιέρα του έργου να θρονιαστεί θρασύτατα ανάμεσα στους άλλους επισήμους. Πώς θα ένιωθε ο Μίκης αν τον έβλεπε μπροστά του; «Καλύτερα να ρωτήσετε εκείνον πώς θα ένιωθε!», είχε πει τότε στους δημοσιογράφους, που τον είχαμε ακολουθήσει.<p>
Θυμόταν πάντα τις τελευταίες του κουβέντες με τον Νερούδα, 20 χρόνια πριν, ενώ προετοιμαζόταν το αιματηρό πραξικόπημα:<p>
«Πρέπει να φύγω για τη Χιλή. Ο Αλιέντε μού είπε ότι υπάρχουν προβλήματα και ότι η παρουσία μου θεωρείται απαραίτητη», του εκμυστηρεύτηκε ανήσυχος ο ποιητής το 1973 στο Παρίσι, όπου υπηρετούσε ως πρέσβης. Θα συναντιόνταν, είπαν, σε λίγες εβδομάδες στο Σαντιάγο. Λίγες μέρες μετά, ανανέωσαν το ραντεβού στο Μπουένος Αϊρες, όπου, μάλιστα, ο Θεοδωράκης θα διηύθυνε και ο Νερούδα θα απήγγειλε το «Κάντο Χενεράλ» σ' ένα τεράστιο στάδιο, το Λούνα Παρκ. Ομως, ο δεύτερος δεν ήρθε.<p>
«*Ο κόσμος φώναζε τ' όνομά σας. Γιατί δεν ήρθατε;» του τηλεφώνησε μετά τη θριαμβευτική συναυλία ο συνθέτης στο εξοχικό του, στην Ισλα Νέγρα, σε μιαν ακτή της Χιλής.<p>
«*Με συγχωρείτε πολύ. Ομως οι ρευματισμοί με έχουν ρίξει στο κρεβάτι. Σας υπόσχομαι την άλλη βδομάδα να είμαι στο Στάδιο του Σαντιάγο. Θα απαγγείλω...».<p>
Ομως, ούτε αυτό έγινε ποτέ. Αντιγράφω τις αναμνήσεις του Μίκη από το βιβλίο «Μελοποιημένη ποίηση, Β' τόμος» (επιμέλεια Δέσποινα Ζηλφίδου, εκδ. Υψιλον):<p>
«Λίγο πριν φύγουμε για τον επόμενο σταθμό μας, τη Χιλή, μού τηλεφώνησε ο Τρέγιες, προσωπικός γραμματέας του Αλιέντε:<p>
* Δεν πρέπει να 'ρθείτε τώρα. Εχουμε μερικά μικρά προβλήματα που θα τα ξεπεράσουμε. Θα σας περιμένουμε μετά ένα μήνα...<p>
Ετσι φύγαμε για τη Βενεζουέλα και εκεί μας ήρθε η είδηση για τη σφαγή στο Σαντιάγο. Πέρασαν λίγες εβδομάδες ή μέρες, δεν θυμάμαι, και βρισκόμασταν στο Μεξικό, όταν μάθαμε την καινούρια συμφορά: Πέθανε ο Nερούδα». <p>
Η Χιλή που συναντούσε ο Θεοδωράκης όταν προσγειωθήκαμε στο Σαντιάγο, εκείνο το δροσερό πρωινό του 1993, καλεσμένοι της κυβέρνησης στο πλαίσιο του Ελληνικού Μήνα, που συνδιοργάνωνε με την ελληνική πρεσβεία, ήταν πολύ διαφορετική από εκείνη που τον περίμενε δύο δεκαετίες πριν. Ο Νερούδα ήταν πια ένας μύθος, το ίδιο και ο Αλιέντε, όμως πολλοί είχαν ξεχάσει ότι το ποτάμι που χωρίζει την πόλη κοκκίνιζε για χρόνια από τα πτώματα των αγνοούμενων.<p>
Θεωρούσαν το πραξικόπημα ένα αναπόφευκτο ατύχημα, που θα συνέβαινε αργά ή γρήγορα σ' εκείνον τον αιθεροβάμονα πρόεδρο. Τα Chicago boys, οι νέοι χιλιανοί τεχνοκράτες που εκπαιδεύτηκαν στις ΗΠΑ και περηφανεύονταν τώρα ότι στα χρόνια της δικτατορίας μεταμόρφωσαν τη Χιλή σε μια από τις ταχύτερα αναπτυσσόμενες χώρες της Νότιας Αμερικής, φάνταζαν σαν η καλύτερη απόδειξη. Η χήρα του Αλιέντε, Ορτένσια Πούσι, και ο Πινοσέτ συνταντιόνταν παγωμένοι στίς ίδιες κυβερνητικές δεξιώσεις και ο χλιαρός, τότε, πρόεδρος, Πατρίτσιο Ελγουιν, κρατούσε την αναπνοή του μήπως γίνει κανένα επεισόδιο. <p>
Παρ' ολ' αυτά, όμως, εκείνο το βράδυ που ο Θεοδωράκης παρουσίασε το «Κάντο Χενεράλ» στο Μονουμεντάλ, υπήρχε στο κατάμεστο στάδιο μια τέτοια μαζική συγκίνηση και έξαψη, που έμοιαζε σαν η ψυχή αυτής της μεγαλούπολης να ξύπνησε κάτω από τούς ολοκαίνουριους, γυάλινους ουρανοξύστες της.<p>
<b>Ανταπόκριση</b><p>
Ηδη από την αρχή της δεκαετίας του '70 ο Μίκης είχε γυρίσει όλο τον κόσμο διευθύνοντας τη Μαρία Φαραντούρη, τον Πέτρο Πανδή και την Αρια Σαϊγιονμάα, κάποτε δε και την Αφροδίτη Μάνου, στην πρώτη, λαϊκή μορφή του έργου, που όλο και περισσότεροι Ελληνες γνώριζαν από τη μετάφραση της Δανάης Στρατηγοπούλου. Το 1975, μάλιστα, ξεσήκωσε στο πιο αγνό μεταπολιτευτικό πανηγύρι όσους είχαν σπεύσει στού Καραϊσκάκη.<p>
Αλλά τώρα ανταποκρινόταν επιτέλους στην πρόσκληση του ποιητή, έστω με καθυστέρηση, δίχως τη δική του παρουσία, μα και με το έργο του σε μια νέα μορφή, συμφωνική. <p>
Ελληνικοί και λατινοαμερικάνικοι γιορτινοί ρυθμοί και μελωδίες χόρευαν μαζί πάνω από μουσικούς και χορωδούς, παρασύροντας τους πάντες μ' αυτούς τους στίχους τους λυρικούς μα και δυναμικά πολιτικούς. Αν και η Φαραντούρη έλειπε, ο Πανδής και η Σαϊγιονμάα ενθουσίασαν τους Χιλιανούς, που επευφημούσαν όρθιοι, και στριμώχνονταν έπειτα για να συγχαρούν και να φιλήσουν το συνθέτη: «Νikis Teodorakis», έγραφε λανθασμένα έξω από το καμαρίνι του, αλλά έμοιαζε σωστό: «Νίκη του Θεοδωράκη».<p>
<b>Πού την πάτησε ο Καρλ Mαρξ...</b><p>
Ενα πρωινό πριν από τη συναυλία, ξεκινήσαμε να επισκεφθούμε το εξοχικό του Νερούδα, στην Ισλα Νέγρα - το Μαύρο Νησί, που ούτε το ένα είναι ούτε τ' άλλο, μόνο ένα ψαροχώρι έξω από το Σαντιάγο, πάνω στα κύματα του Ειρηνικού. Κι εκεί, μας έτυχαν κάποιες απίστευτες συμπτώσεις, που δεν ξεχάσαμε ποτέ. Πρώτος, άλλωστε, τις μνημονεύει συχνά ο ίδιος ο Θεοδωράκης. <p>
 Από μακριά, το μεγάλο, μακρόστενο σπίτι, που ήταν ήδη μουσείο, έμοιαζε ακανόνιστο αρχιτεκτονικά, μα σύντομα μάθαμε γιατί: Kάθε τόσο, ο Νερούδα πρόσθετε κι ένα καινούριο χτίσμα. Αλλά είχε μια τέτοια αρχοντιά και μια σχεδόν εύθυμη χάρη αυτός ο δαίδαλος, που δεν σ' ένοιαζε καθόλου. Με το που πλησίαζες, άλλωστε, στην εξώπορτα, έβλεπες παραταγμένη σ' ένα παράθυρο την πιο διασκεδαστική συλλογή μπουκαλιών.<p>
<b>Το σπίτι</b><p>
 Ομως, τους πιο πρωτότυπους συνδυασμούς έκρυβε μέσα του το σπίτι: Στο σκεπασμένο από πέτρα και ξύλο σαλόνι, χάζευες από παλιούς, κορνιζαρισμένους χάρτες, μέχρι ξύλινα ακρόπρωρα, ολόκληρες γοργόνες.<p>
 Σ' ένα γραφείο, μια φωτογραφία από το Μάτσου Πίτσου, την περίφημη αρχαία πόλη, στο Περού. Σ' ένα άλλο, μια φωτογραφία του Μποντλέρ. Αριστερά του, μια συλλογή από κοκάλινες, λευκές πίπες. Δεξιά, μια άλλη συλλογή, από σκαθάρια και άλλα έντομα. Και πιο πίσω, άλλες δύο, από αφρικάνικα ειδώλια και μουσικά όργανα, απλωμένα πάνω σε μια τεράστια ρόδα από κάρο, που χρησίμευε σαν τραπέζι.<p>
 Σε άλλο δωμάτιο, κατακόκκινα βαμμένο, έβλεπες παιχνίδια κι ένα ξύλινο άλογο σε φυσικό μέγεθος. Πώς βρέθηκε αυτό εδώ;<p>
«Α, ο Νερούδα το είδε έξω από ένα κατάστημα παιχνιδιών», μας εξήγησαν. «Ενθουσιάστηκε και έπεισε το μαγαζάτορα να του το πουλήσει».<p>
Παιχνίδια, αλλά και διαφημιστικές αφίσες στόλιζαν και το καλά εξοπλισμένο μπαρ. Εδώ ξενυχτούσε ο ποιητής με τους φίλους του, που έχουν σκαλίσει τις υπογραφές τους στα δοκάρια της χαμηλής οροφής.<p>
 Η αίσθηση του χιούμορ και του παιχνιδιού υπήρχε και σε μια μικροσκοπική τουαλέτα: Γύρω από μια παλιομοδίτικη λεκάνη, περίτεχνα ζωγραφισμένη με λουλούδια, ο Νερούδα είχε κολλήσει από τραπουλόχαρτα, μέχρι αστεία πορνό του 19ου αιώνα.<p>
 Το δικό του πορτρέτο ήταν ζωγραφισμένο έξω απ' το σπίτι, σ' έναν βράχο που βρέχει ο Ειρηνικός. Εκεί βλέπει και ο τάφος, που μοιράζεται με τη γυναίκα του, Ματίλντε Ουρούτια.<p>
 Εκεί συνέβη κάτι, που πρώτος πρόσεξε ο Μίκης: Οι τρεις καμπάνες που κρέμονταν πάνω απ'  το μνήμα, ηχούσαν τονισμένες ακριβώς στην πρώτη συγχορδία του «Κάντο Χενεράλ». Παραξενεμένος, άνοιξε το κασετόφωνο που είχε φέρει μαζί του, και η μελωδία από την «Επιστροφή των πουλιών» απλώθηκε σαν φόρος τιμής.<p>
 Δεν πέρασαν δυο λεπτά, και νέα έκπληξη: Δίχως να γνωρίζει το συνθέτη, μια τουρίστρια ήρθε κι απόθεσε στα χέρια του ένα πουλί με κατακόκκινο στήθος, που έπεσε ξάφνου και ψόφησε πλάι στο πέτρινο μνημείο!<p>
 «Είδες που δεν πρέπει να περιφρονούμε αυτά τα πράγματα;» έλεγε ο Θεοδωράκης, όταν είχε ξαναβρεί τα λόγια του, την επομένη:<p>
«Τελικά, εκεί την πάτησε ο Μαρξ. Δεν είχε σκεφθεί ότι ο άνθρωπος είναι κατά 70% ον μεταφυσικό». 

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



