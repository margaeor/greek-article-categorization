<html>

<!--

Web Author:  Αριστείδης Παλιούρας
email: aris@enet.gr
-->

<head><title>E Online - ΕΛΛΑΔΑ</title>
</head>
<BODY BGCOLOR="#FFFFFF">
<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή  3 Σεπτεμβρίου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P>
</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>
Του<b> XPHΣTΟY ZEPBA<p></b>
Πόλεμος μέχρις εσχάτων, με όλα τα μέσα, ακόμη και ρουκέτες που, σύμφωνα με πληροφορίες, έχουν προμηθευθεί οι συμμορίες των «νονών» και ετοιμάζονται να χρησιμοποιήσουν με τη πρώτη ευκαιρία, έχει ξεσπάσει, εδώ και περίπου δύο χρόνια, στο κόσμο της «νύχτας».<p>
Το χρονικό ενός προαναγγελθέντος αιματηρού ξεκαθαρίσματος λογαριασμών, στο χώρο του «οργανωμένου εγκλήματος», είχε αρχίσει, όπως όλα δείχνουν, να γράφεται αρκετούς μήνες πριν τις μαζικές δολοφονίες του καλοκαιριού.<p>
Οι ανακριτικές αρχές και η αστυνομία, μέσα από τα έγγραφα των 9 ξεχωριστών δικογραφιών που είχαν σχηματιστεί εναντίον των ανθρώπων της νύχτας, τους τελευταίους 18 μήνες, γνώριζαν και, πιθανότατα, περίμεναν το μπαράζ βίας που ξέσπασε με τη δολοφονία των Νίκου και Βασίλη Γρηγοράκου. <p>
<b>Η καταγγελία<p></b>
Ιδιαίτερα κατατοπιστική για τις προθέσεις των «νονών» που είχαν υπό τον έλεγχό τους και εκβίαζαν και ένα μεγάλο μέρος του εμπορικού κόσμου της νότιας Αθήνας, ήταν μια ανώνυμη καταγγελία, που έγινε τηλεφωνικά στην αστυνομία, λίγο μετά τις αλλεπάλληλες εκρήξεις στα σπίτια και τα αυτοκίνητα των μελών της συμμορίας αλλά και τη δολοφονία του Γιάννη Σωτηρόπουλου ή «Τσέλιγκα», επιφανούς μέλους της σπείρας Γρηγοράκου-Τσακογιάννη και σία, τον Δεκέμβριο του 1999.<p>
Ο αστυνομικός της δίωξης εκβιαστών της Aσφάλειας Αττικής, Δημ. Κατσίφης, καταθέτει στις 13 Δεκεμβρίου 1999 για ένα περίεργο τηλεφώνημα που δέχθηκε από μία γυναίκα, η οποία, όπως αποδείχθηκε εκ των υστέρων, γνώριζε πολλά για τον κόσμο της νύχτας.<p>
-«...Αγνωστη γυναίκα τηλεφώνησε στην υπηρεσία μου...και είπε: Αφού ξέρετε ποιοι είναι πίσω από τις εκρήξεις στο Μπραχάμι, γιατί δεν κάνετε κάτι να τις σταματήσετε; Εγώ απάντησα ότι δεν έχουμε τέτοιες πληροφορίες και αυτή, συνεχίζοντας, είπε: Ο Τσακογιάννης είναι το κεφάλι και, μαζί με τον Γιαννόπουλο και τον μακαρίτη τον ΤσέλιγκαΣ, έλεγχαν και ελέγχουν όλη τη νότια Αττική. Η ομάδα τους είναι πάνω από 30 άτομα, κάθε καρυδιάς καρύδι, πλην όμως τους τα χαλάει ο Γρηγοράκος ο Νικ που τον παραπετάξανε, ενώ παλιά λύνανε και δένανε μαζί. Αν και έχει λίγα άτομα στην ομάδα του, τον θεωρούν επικίνδυνο, μετά τη δολοφονία του ΤσέλιγκαΣ και την έκρηξη στο σπίτι του Γιαννόπουλου, και θέλουν να τελειώνουν μαζί του. Προσέξτε, αυτά που έχουν γίνει μέχρι σήμερα δεν είναι τίποτα, μπροστά σε αυτά που θα δείτε στη συνέχεια. Δεν μπορείτε να φανταστείτε τι πόλεμος θα επακολουθήσει μεταξύ τους, γιατί είναι ανεγκέφαλοι, καθημερινά εξοπλίζονται με εκρηκτικά, κάθε τύπο όπλου, μέχρι και ρουκετοφόρα έχουν... <p>
»Με λίγη προσπάθεια, μπορείτε να τους βρείτε και να τους βάλετε σε καραντίνα. Ο Νικ Γρηγοράκος έχει τόσο άσβεστο μίσος εναντίον τους, όπως και ο πατέρας του, που με τίποτα δεν υπάρχει περίπτωση να σταματήσουν. Παιδιά, κάντε κάτι, γιατί θα την πληρώσουμε και εμείς οι αθώοι...»<p>
Τα λόγια αυτά επιβεβαιώθηκαν λίγους μήνες αργότερα. <p>
Αυτό που μένει να δούμε, τώρα, είναι πού θα χρησιμοποιηθούν...οι ρουκέτες της συμμορίας. Λίγους μήνες νωρίτερα, πληροφορίες από τις φυλακές έλεγαν ότι οι αρχές περίμεναν ένα μεγάλο χτύπημα στις φυλακές Κορυδαλλού, με χρήση ρουκετών, ώστε να διευκολυνθεί μαζική απόδραση κρατουμένων.<p>
-Αλλά και μια άλλη γυναίκα, συγκατηγορούμενη ενός μέλους της σπείρας του Κων. Λούντζη, για κατοχή όπλων και εκρηκτικών, η Διονυσία Σκαρσούλη, στη κατάθεση που έδωσε στους αστυνομικούς στις 16-9-1999, αναφέρεται σε μια συνομιλία του Λούντζη με τον φίλο του, και επίσης κατηγορούμενο για κατοχή όπλων, Ι. Τσελίκη. <p>
«Ακουσα τον Λούντζη», καταθέτει, «που μιλούσε με κάποιον άλλο στο τηλέφωνο, να λέει ότι ο Τσακογιάννης φοβάται μήπως τον σκοτώσουν, ή ίσως τον σκοτώσουμε, δεν είμαι σίγουρη... Είπε επίσης ότι είναι να πληρωθούν κάποιοι για να τον σκοτώσουνε...»<p>
Ο Κων. Λούντζης, που κατηγορείται για σωρεία βομβιστικών επιθέσεων και κατοχή ναρκωτικών, δέχθηκε, τρεις μήνες αργότερα, στις 17/12/1999, μέσα στο αυτοκίνητό του, στον Αλιμο, τα πυρά δύο... αγνώστων κουκουλοφόρων αλλά κατάφερε να επιζήσει. Το περίεργο είναι ότι τους «άγνωστους» δράστες, άλλοτε αναγνωρίζει και άλλοτε όχι. Ετσι, στις πρώτες καταθέσεις του κατονομάζει τον Γιώργο Τσακογιάννη και τον αλβανό φίλο του, «Βασίλη» ή Μάρα Κοτσέκου. Πρόκειται για το ίδιο άτομο που καταζητείται από τις δικαστικές αρχές, ως ο δράστης της δολοφονίας του Νικ Γρηγοράκου.<p>
Ως κίνητρο της ενέργειάς τους, μάλιστα, αναφέρει το γεγονός ότι εκείνος ήταν φίλος με την οικογένεια Γρηγοράκου και ιδιαίτερα με τον Θόδωρο. Ομως, τρεις μέρες αργότερα, στον 10ο τακτικό ανακριτή Δημ. Σγουρίτσα τα «μασάει», λέγοντας ότι ήταν ζαλισμένος, ότι δεν αναγνωρίζει κανέναν και ότι οι δράστες φορούσαν κουκούλες.<p>
Ο Τσακογιάννης συνελλήφθη για την υπόθεση αυτή και προφυλακίστηκε, πριν αφεθεί αργότερα ελεύθερος υπό όρους. Ομως, 15 μόλις ημέρες πριν αρχίσει το μεγάλο ξεκαθάρισμα, ο Λούντζης επανέρχεται, με υπόμνημα στο συμβούλιο πλημμελειοδικών, και επαναλαμβάνει τις κατηγορίες εναντίον των Τσακογιάννη και Κοτσέκου. <p>
Ενδιαφέρον έχει, πάντως, και ο πρωτότυπος τρόπος με τον οποίο ο Κων. Λούντζης επιχειρεί να πείσει τον εμβρόντητο ανακριτή για ποιό λόγο κατείχε τις ποσότητες των εκρηκτικών. <p>
Σύμφωνα λοιπόν με τον ισχυρισμό του, ο Λούντζης παραδέχθηκε ότι είχε στη κατοχή του δυναμίτιδα, όχι όμως για να προβεί σε παράνομες πράξεις, αλλά για τη χρησιμοποιήσει στην εξεύρεση χρυσού! <p>
Για πολλούς, η νέα αλλαγή στάσης του Λούντζη και η ξαφνική κατάθεση του Πήτερ Σέντομ, τον Απρίλιο, με την οποία ενέπλεκε την οικογένεια Γρηγοράκου σε υποθέσεις εμπορίας κοκαίνης και σε τρεις, τουλάχιστον, δολοφονίες, «άναψαν» το πράσινο φως των εκκαθαρίσεων.<p>
Ο Γ. Τσακογιάννης βρίσκεται, από τα μέσα Αυγούστου, στη φυλακή, κατηγορούμενος για ηθική αυτουργία στη δολοφονία του Νικ Γρηγοράκου, αν και αρνείται κατηγορηματικά κάθε σχέση. <p>
Ο ίδιος, πάντως, λίγες ημέρες μετά τη δολοφονία του Νικ, είχε καταθέσει στην αστυνομία, επιβεβαιώνοντας τη μαρτυρία της χήρας του Ι. Σωτηρόπουλου ότι ο Βασίλης Γρηγοράκος, πατέρας του Νικ, αναζητούσε εκτελεστή για τον Σωτηρόπουλο. <p>
<b>«Τον αναγνώρισα»<p></b>
Η χήρα του Σωτηρόπουλου, με καθυστέρηση έξι μηνών, επειδή φοβόταν, όπως λέει, αναγνώρισε ως δράστη της δολοφονίας του άνδρα της τον Βασίλη Γρηγοράκο. <p>
Ενα μήνα μετά τις καταθέσεις αυτές και χωρίς η αστυνομία να τον καλέσει ποτέ για εξηγήσεις, ο Βασίλης Γρηγοράκος δολοφονείται με μαφιόζικο τρόπο.<p>
Ενώ ο άγριος κόσμος της νύχτας «βράζει», κυριολεκτικά, η αστυνομία δείχνει και πάλι ανέτοιμη να πράξει το παραμικρό, πέρα από το να παρακολουθεί, αμέτοχη, τις εξελίξεις. <p>
Και ξαφνικά, όλα παίρνουν φωτιά. Στις 19-4-2000, ο Αμερικανός Πίτερ Σέντομ, κρατούμενος για τη δολοφονία της Στεφανίας Σαρδή, το 1990, και για διακίνηση κοκαίνης, αλλάζει γραμμή και, για πρώτη φορά, καταθέτει ότι πίσω από μια σειρά επιθέσεις, δολοφονίες και τη διακίνηση κοκαίνης βρίσκεται η οικογένεια Γρηγοράκου.<p>
Ο Σέντομ, που χρέωθηκε τη δολοφονία της Σαρδή, υποστηρίζει (10 χρόνια μετά) ότι τη σκότωσε για να μην μιλήσει για το εμπόριο κοκαΐνης που έκανε μαζί με το Θ. Γρηγοράκο και τις ποσότητες που έκρυβαν στο διαμέριμά της. <p>
Αποκαλύπτει, ακόμη, ότι έφερε από τις ΗΠΑ, για λογαρισμό των Βασίλη και Ν. Γρηγοράκου, ποσότητες κοκαΐνης. Καταθέτει ότι τον επιχειρηματία Θεοφάνη Σιδηρόπουλο δολοφόνησε, στις 6-8-1996, όπως έμαθε, ο Θ. Γρηγοράκος, κατά λάθος!</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>

<br>
<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>



<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>

</CENTER>

</table>

</center>
</body></html>

