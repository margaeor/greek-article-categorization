<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 03 Σεπτεμβρίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tου ΝΙΝΟΥ ΦΕΝΕΚ ΜΙΚΕΛΙΔΗ<p>
Στη μεγέθυνση της φωτογραφίας στο πάρκο, στην ταινία «Μπλόου-απ» του Αντονιόνι, φαινόταν μια λεπτή, ωραία, μυστηριώδης γυναίκα. Ηταν μόλις η τρίτη της κινηματογραφική εμφάνιση και εκείνη που την επέβαλε. Η Βανέσα Ρεντγκρέιβ έδειχνε πως σωστά είχε επιλέξει την καριέρα του πατέρα της. <p>
Από τότε και άλλα παιδιά του θαυμάσιου άγγλου ηθοποιού Μάικλ Ρεντγκρέιβ θ' ακολουθήσουν τον ίδιο δρόμο: σταδιοδρομία στο θέατρο και τον κινηματογράφο. <p>
Σήμερα, η Βανέσα είναι κιόλας 63 χρόνων. Η όψη της όμως παραμένει η ίδια, αν και από πλευράς ταλέντου έχει σίγουρα ωριμάσει, μέσα από τις 80 τόσες ταινίες και τις δεκάδες θεατρικές παραστάσεις (η πιο τελευταία της ήταν στο «Βυσσινόκηπο» του Τσέχοφ).<p>
Πιο πρόσφατη κινηματογραφική της παρουσία στην ταινία «Οι αντάρτες του Μπρόντγουεϊ» που σκηνοθέτησε ο γνωστός ηθοποιός Τιμ Ρόμπινς και θα προβάλλεται από την Παρασκευή. Ταινία με φόντο την Αμερική της δεκαετίας του '30, της οικονομικής κρίσης και των κοινωνικών και πολιτικών αγώνων. Τη φορά όμως αυτή η ιστορία (βασισμένη σε αληθινά γεγονότα) εκτυλίσσεται στον κόσμο του θεάτρου και της διανόησης. Οταν ένας νεαρός Ορσον Γουέλς ετοίμαζε να ανεβάσει στο θέατρο ένα μουσικό (στρατευμένο πολιτικά) έργο, χρηματοδοτημένο από το ειδικό ταμείο που είχε ιδρύσει η κυβέρνηση του Ρούζβελτ.<p>
Γύρω του διάφορες γνωστές προσωπικότητες της εποχής: Ο πάμπλουτος Νέλσον Ροκφέλερ, ο μεγιστάνας του τύπου Ράντολφ Χερστ, ο μεξικανός ζωγράφος Ντιέγκο Ριβέρα, η ιταλίδα υποστηρίκτρια του Μουσολίνι Μαργαρίτα Σαρφάτι, ο παραγωγός και συνεργάτης του Γουέλς Τζον Χάουζμαν, και, βέβαια, οι ηθοποιοί που ετοίμαζαν την περιβόητη παράσταση. Παράσταση που, εξαιτίας της πολιτικής θέσης της, απαγορεύτηκε την τελευταία στιγμή.<p>
Για τους ρόλους, ο Ρόμπινς επέλεξε μια πλειάδα γνωστών ηθοποιών του Χόλιγουντ αλλά και της Ευρώπης: Τζον Κιούσακ, Σούζαν Σάραντον, Μπιλ Μάρεϊ, Τζον Τορτούρο, Εμιλι Γουάτσον, Κάρι Ελγουις. Ολοι σε μικρούς αλλά εκλεκτούς ρόλους. Ανάμεσά τους και η Ρεντγκρέιβ στο ρόλο της κόμισσας Λα Γκρανζ, που συμβάλλει στο ανέβασμα του έργου του Γουέλς:<p>
-Λατρεύω αυτό το πρόσωπο- μας λέει η ίδια. Δεν είναι αληθινός χαρακτήρας όπως μερικοί από τους άλλους στην ταινία. Ομως, τη βρίσκω πολύ αληθινή.<p>
EP.: Εχετε ερμηνεύσει καθόλου κακούς χαρακτήρες στον κινηματογράφο ή το θέατρο;<p>
AΠ.: Νομίζω ότι το μόνο κακό πρόσωπο που ερμήνευσα στη ζωή μου ήταν η Λαίδη Μακμπέθ. Δεν βρίσκεις χειρότερη! Δεν είχα μεγάλη εμπειρία σ' αυτό τον τομέα αλλά θα μ' ενδιέφερε να το εξερευνήσω. Αρκεί ο συγγραφέας να μπορεί να παρουσιάσει ποιες συνθήκες και ποια αίτια μπόρεσαν να δημιουργήσουν ένα τέτοιο πρόσωπο. Μια τέτοια πρόκληση πρόθυμα θα τη δεχόμουνα.<p>
EP.: Αυτό όμως δεν συμβαίνει συχνά στον κινηματογράφο. Συχνά λείπουν τα καλά σενάρια. Ποια είναι η γνώμη σας;<p>
AΠ.: Είναι τόσες ταινίες που δεν έχω δει, γι' αυτό θα σας πιστέψω. Εδώ είναι που χρειάζεται να έχεις μεγάλους σεναριογράφους.<p>
EP.: Βρίσκετε ότι η περίοδος στην οποία αναφέρεται η ταινία έχει κάποιες ομοιότητες με τη σημερινή;<p>
AΠ.: Υπάρχουν μεγάλες ομοιότητες αλλά σίγουρα και μεγάλες διαφορές.<p>
EP.: Από πλευράς λογοκρισίας νομίζετε ότι υπάρχουν ομοιότητες;<p>
AΠ.: Οχι σ' όλα τα είδη. Υπάρχουν αντιφάσεις σ' όλα τα πεδία. Αλλά στις τέχνες υπάρχει ένας τεράστιος αναβρασμός δημιουργίας, νέες ιδέες, νέες προσεγγίσεις. Ταυτόχρονα υπάρχουν και οπισθοδρομήσεις στην υποστήριξη των τεχνών. Και να η αντίφαση: σ' όλες τις τέχνες, το θέατρο, τον κινηματογράφο, τη μουσική, το χορό, η οικονομική υποστήριξη μειώνεται συνέχεια. Ιδιαίτερα στο δικό μας χώρο δίνονται ολοένα και λιγότερα χρήματα. Φαίνονται περισσότερα απ' όσα κερδίζαμε στη δεκαετία του '60, αλλά στην πραγματικότητα είναι λιγότερα.<p>
EP.: Τι έχετε να πείτε για το μυστήριο που δημιουργήθηκε γύρω από το «Μπλόου-απ» που γυρίσατε με τον Αντονιόνι, δηλαδή με το αν είναι πράγματι πτώμα αυτό που φαίνεται στη μεγέθυνση της φωτογραφίας;<p>
AΠ.: Ξέρετε ότι οι ταινίες τελικά φτιάχνονται στο τραπέζι του μοντάζ. Εκεί δημιουργείται το μυστήριο. Γι' αυτό έχετε δίκιο.<p>
EP.: Δηλαδή, όταν δέχεστε να παίξετε ένα ρόλο σύμφωνα με το σενάριο που σας δίνουν το περιμένετε αυτό;<p>
AΠ.: Δεν μπορείς να κάνεις αλλιώς. Είναι σα να βλέπεις τον Πικάσο να δουλεύει. Αρχίζει με κάτι και δεν ξέρεις πώς θα τελειώσει. Υπάρχουν τουλάχιστο δέκα διαφορετικοί τρόποι για να τελειώσει κανείς. Αλλάζει εντελώς η εικόνα. Και φαντάζομαι πως είναι το ίδιο με τους κινηματογραφιστές.<p>
EP.: Στην περίπτωση όμως του «Μπλόου-απ» φαντάζομαι ότι το δεχτήκατε επειδή ήταν ο Αντονιόνι.<p>
AΠ.: Ναι, βέβαια. Θα δεχόμουν να γυρίσω οτιδήποτε με τον Αντονιόνι. Με τέτοιους σκηνοθέτες είσαι έτοιμος να κάνεις κάτι διαφορετικό. Λες, θαυμάζω αυτό το σκηνοθέτη τόσο πολύ που θα δεχτώ και περιμένεις να δεις μέχρι πού μπορείς να φτάσεις.<p>
EP.: Και ο Τιμ Ρόμπινς πώς ήταν ως σκηνοθέτης;<p>
AΠ.: Πολύ συγκεκριμένος, πολύ απαιτητικός και πολύ οραματιστής. Πολύ απαιτητικός στο καθετί που κάνεις. Η καλλιτεχνική του γλώσσα έχει τόση δύναμη, τόση έλξη, που είσαι έτοιμος να τον ακολουθήσεις σ' ό,τι σου ζητήσει.<p>
EP.: Το γεγονός ότι είναι και ηθοποιός του επιτρέπει, πιστεύετε, να αντιμετωπίζει τους ηθοποιούς με μεγαλύτερη συμπάθεια;<p>
AΠ.: Ο Τιμ είναι μεγάλος ηθοποιός. Ξέρετε ότι υπάρχουν αρκετοί σκηνοθέτες που δεν υπήρξαν ηθοποιοί και δεν είναι τόσο καλοί στο να διευθύνουν τους ηθοποιούς.<p>
EP.: Οταν ένας σκηνοθέτης είναι και ηθοποιός επεμβαίνει περισσότερο στην άποψη του ηθοποιού πάνω στο ρόλο του;<p>
AΠ.: Ναι, βέβαια. Αλλά αυτό εξαρτάται. Αν δει ότι αυτό που κάνεις συμφωνεί με την άποψή του, σε αφήνει να το κάνεις. Εμένα, όταν κάνω κάτι καλά, δεν μου αρέσει να μου λένε «μπράβο, ήσουν εξαιρετική». Αν ο σκηνοθέτης δεν μου πει τίποτα και μ' αφήσει να συνεχίσω, τότε ξέρω ότι το πέτυχα. Αν μου δώσει κάποιες κατευθύνσεις τότε ξέρω ότι ακόμη ψάχνεται. Προσπαθώ να το αποδώσω σύμφωνα με τις οδηγίες του και θα κάνω ερωτήσεις αν έχω αμφιβολίες. Αλλά ο Τιμ είναι πολύ ακριβής και δεν επεμβαίνει κι αυτό μου αρέσει. Από την άλλη, πρέπει να ξέρω τι θέλει από μένα η κάμερα και τι ο σκηνοθέτης - αυτό για μένα είναι ελευθερία. Αν ο σκηνοθέτης αλλάξει άποψη αλλά αυτή η άποψη βρίσκεται στα χνάρια που ακολουθώ εγώ, τότε μου αρέσει κι αυτού του είδους η ελευθερία. Πιστεύω ότι ελευθερία είναι η πειθαρχία. Η πειθαρχία σε απελευθερώνει. Ισως γιατί εκπαιδεύτηκα στο μπαλέτο και το θέατρο.<p>
EP.: Η σκηνή του φινάλε, στο θέατρο, έμοιαζε σαν να στήθηκε με κάποιο αυτοσχεδιασμό...<p>
AΠ.: Δεν ξέρω όλες τις πλευρές του στησίματος μιας τέτοιας σκηνής γιατί ήταν πολύπλοκη και υπήρχαν πολλοί κομπάρσοι και μόνο τρεις μέρες για να γυριστεί. Με τον Τιμ υπάρχει πάντα χώρος για αυτοσχεδιασμό. Οπως ανέφερα είναι πολύ ακριβής, αλλά από τη στιγμή που οι ηθοποιοί έχουν μπει στο σωστό δρόμο ξέρει να τους αφήνει την ελευθερία να προχωρήσουν. Δεν ξέρω πότε αρχίζει ο αυτοσχεδιασμός και πότε τελειώνει. Κι αυτό νομίζω συμβαίνει όταν εργάζεσαι εντατικά και σε ένα πολύ υψηλό επίπεδο.<p>
EP.: Σε αρκετές ταινίες σας οι κινήσεις σας έχουν μια χάρη που δεν βρίσκεις στους πιο πολλούς ηθοποιούς.<p>
AΠ.: Ο πατέρας μου με είχε στείλει στο μπαλέτο. Οταν έγινα ηθοποιός, μου είπαν: αν ερμηνεύεις κάποιο ερασιτέχνη ποτέ να μη τον ερμηνεύεις σαν να είσαι ερασιτέχνης, αλλά σαν να προσπαθείς να είσαι ο καλύτερος. Γιατί στην πραγματικότητα αυτό θα πει ερασιτέχνης.<p>
EP.: Πώς σας φάνηκε που παίξατε με τον Τομ Κρουζ στις «Επικίνδυνες αποστολές»;<p>
AΠ.: Μου άρεσε πολύ. Μου άρεσε ότι η ταινία παρουσίαζε για πρώτη φορά ότι ο κακός έμπορος όπλων ήταν Αγγλος. Και μ' άρεσε ο τρόπος με τον οποίο ήταν γραμμένο το σενάριο: Πολύ ειρωνικά, με σαρκασμό.<p>
EP.: Και στο Deep Impact;<p>
AΠ.: Μου άρεσε και αυτή η ταινία. Θυμάμαι μάλιστα ότι ρώτησα τη Μίμι πριν δεχτώ το ρόλο, μήπως θα μπορούσα να ερμηνεύσω κάποια ηλικιωμένη αστροναύτη. Αλλά μου είπε όχι. Πάντως πιστεύω, κι ίσως να είχατε αυτό υπόψη σας, ότι υπάρχουν και για πιο ηλικιωμένες γυναίκες, είτε πρόκειται για έρωτα, είτε για κάποιο επάγγελμα είτε για απλές περιπέτειες.<p>
EP.: Πώς βλέπετε τη σημερινή Αγγλία του Τόνι Μπλερ; Βλέπετε να υπάρχουν σημαντικές αλλαγές;<p>
AΠ.: Δεν θα 'θελα να μπω σ' αυτό το θέμα γιατί είναι πολύ μεγάλο και πολύ ειδικό.<p>
EP.: Η ταινία στην οποία παίζετε, όμως, αναφέρεται σε μια περίοδο έντονης πολιτικής δραστηριότητας. Πιστεύετε ότι σήμερα οι καλλιτέχνες δεν είναι το ίδιο πολιτικά συνειδητοποιημένοι όπως τότε;<p>
AΠ.: Αντίθετα, νομίζω ότι υπάρχει μεγαλύτερη πολιτικοποίηση. Μια εξερεύνηση του τι θα πει να είσαι ανθρώπινο ον. Τι κάνει, τι πρέπει να κάνει και γιατί. Και αυτή για μένα είναι η πιο σημαντική πολιτικοποίηση. Την εποχή στην οποία αναφέρεται η ταινία ορισμένοι ήταν πολιτικοποιημένοι και άλλοι ήταν απλά θαυμάσιοι καλλιτέχνες. Αλλά σήμερα δεν μπορούν πια να σε βάλουν σε κατηγορία. Και αυτό για μένα είναι μέτρο του πόσο περισσότερη πολιτικοποίηση υπάρχει. Οι άνθρωποι δεν θέλουν να τους βάζεις πια ετικέτες. Το ότι σήμερα πολλοί κάνουν τόσα πράγματα χωρίς να πληρώνονται είναι δείγμα της συνειδητοποίησής τους. Η διδασκαλία της δραματικής τέχνης διακόπηκε στα σχολεία μας, πράγμα φριχτό, τη στιγμή μάλιστα που οι μελέτες στην ψυχολογία έχουν αποδείξει ότι το θέατρο αποτελεί αναπόσπαστο τμήμα στην ανάπτυξη της ανθρώπινης προσωπικότητας. Εδώ μπαίνει η αναγκαιότητα της τέχνης. Για να χρησιμοποιήσω το θαυμάσιο τίτλο στην ταινία του Βινσέντε Μινέλι, «Lust for life» («Πόθος για ζωή»): αυτό τον πόθο, το πάθος για ζωή που έχει ο καλλιτέχνης.<p>
EP.: Ομως, στη δεκαετία του '30 οι άνθρωποι αγωνίζονταν για κάποια ιδεώδη, είχαν ένα πάθος για αγώνες και στη συνέχεια οδηγήθηκαν σε απογοητεύσεις. Δεν νομίζετε ότι σήμερα λείπει αυτό το πάθος;<p>
AΠ.: Οχι. Σήμερα έχουν απλώς αλλάξει τα πράγματα, οι αγώνες δίνονται με άλλη μορφή. Για παράδειγμα οι διάφορες οργανώσεις, οι NGΟ (Non-Governmental Οrganisations - Μη Κυβερνητικές Οργανώσεις) με εθελοντές που προσφέρουν τη δουλειά τους και την πείρα τους. Τουλάχιστον έτσι το βλέπω. Ισως να μην είναι η πολιτική που εννοούμε, αλλά είναι δύσκολο να πείσεις σήμερα τους ανθρώπους να έχουν τις ίδιες πολιτικές πεποιθήσεις όπως παλιότερα, όπως η γενιά των καλλιτεχνών της δεκαετίας του '30 - και εννοώ το σοσιαλισμό, που έχει προδοθεί τόσο... Γι' αυτό ο κόσμος στρέφεται σήμερα σε εργασία για τα ανθρώπινα δικαιώματα, για ανθρωπιστικούς λόγους. Και συνεχώς με εμπνέει και με εμψυχώνει η δουλειά που γίνεται σ' όλα τα διαφορετικά επίπεδα. Αυτά που δεν κάνουν οι κυβερνήσεις μας ή αν τα κάνουν, τα κάνουν εντελώς λειψά.

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



