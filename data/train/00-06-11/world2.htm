<html>


<!--





Web Author:  Αριστείδης Παλιούρας 


email: aris@enet.gr





-->





<head><title>E Online - ΚΟΣΜΟΣ</title>





</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>








Κυριακή  11 Ιουνίου 2000 


</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>





</P>





</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">





Σε μια Ευρώπη όπου κυριαρχεί η κεντροαριστερά, ο ισπανός πρωθυπουργός Χοσέ Μαρία Αθνάρ  ανήκει στις εξαιρέσεις των κεντροδεξιών ηγετών: Πρόεδρος του Λαϊκού Κόμματος της Ισπανίας από το 1990, ο 47 ετών πρώην εφοριακός στο επάγγελμα, παντρεμένος εδώ και 22 χρόνια με την Αννα Μποτέγια και πατέρας τριών παιδιών, εξελέγη πρώτη φορά πρωθυπουργός το Μάρτιο του 1996, θέτοντας τέρμα στη 14χρονη εξουσία των Σοσιαλιστών, με οριακή διαφορά από τον Γκονζάλες. <p>
nΠολύ μελάνι χύθηκε τότε σχετικά με τη διαφορά στο ύφος αλλά και στο...  ύψος των δύο ανδρών. Αρκετοί αντίπαλοί του μάλιστα βιάστηκαν να προφητέψουν το τέλος του. Ακριβώς τέσσερα χρόνια αργότερα, ο Αθνάρ επανεξελέγη με απόλυτη πλειοψηφία. Tο μυστικό του; Iσως αυτό που λέει ο ίδιος, σήμερα, στην «K.E»: <p>
n«Kέρδισα γιατί, απλώς, είχα δίκιο, ενώ οι αντίπαλοί μας άδικο. Aυτό που χρειάζεται σήμερα η Eυρώπη δεν είναι οι χαρισματικοί, αλλά οι ικανοί και αποτελεσματικοί ηγέτες, με ένα συγκεκριμένο πρόγραμμα για τη χώρα τους και για την ευρωπαϊκή της πορεία». <p>
EP.: «Η Ισπανία πάει καλά» ήταν το σύνθημά σας στις εκλογές. Ωστόσο, παρά τη μείωση των ανέργων, η χώρα σας διατηρεί το υψηλότερο ποσοστό στην Ε.Ε., ενώ η ΕΤΑ, η αυτονομιστική οργάνωση των Βάσκων, συνεχίζει την ένοπλη δράση της...<p>
AΠ.: Στην Ισπανία εκκρεμεί εδώ και χρόνια το πρόβλημα της τρομοκρατίας. Αυτό που χρειάζεται είναι καταρχάς η σταθερή προσήλωση της κυβέρνησης στις αρχές της δημοκρατίας και της ενότητας, δεύτερον, έντονη κινητοποίηση της κοινωνίας, και τέλος, στενή συνεργασία σε διεθνές επίπεδο. Εγώ δεν έχω την παραμικρή αμφιβολία ότι θα νικήσουμε την τρομοκρατία, αν και είμαστε προετοιμασμένοι να τραβήξουμε πολλά ακόμα, γιατί η επίλυση του προβλήματος δεν είναι εύκολη. Είμαι όμως σίγουρος ότι κάποτε η τρομοκρατία θα αποτελεί για τη χώρα μας εφιάλτη του παρελθόντος και ευελπιστώ ότι αυτό θα συμβεί σύντομα. Μια άλλη πρόκληση που έχουμε να αντιμετωπίσουμε είναι το πρόβλημα της ανεργίας. Αν και η ύπαρξη έστω και ενός ανέργου πρέπει να μας προκαλεί ανησυχία, οφείλουμε να πούμε ότι η ανεργία μειώθηκε αισθητά στην Ισπανία. Μέσα στα τέσσερα τελευταία χρόνια δημιουργήσαμε πάνω από 2 εκατομμύρια θέσεις εργασίας. Αυτή τη στιγμή, η οικονομική ανάπτυξη της χώρας, η δημιουργία νέων θέσεων εργασίας, η εξυγίανση του συστήματος υγείας, μας υποδεικνύουν ότι πρέπει να συνεχίσουμε στον ίδιο δρόμο. Ελπίζω ότι μέσα στα επόμενα χρόνια θα μπορέσουμε να κάνουμε πραγματικότητα την κοινωνία της πλήρους απασχόλησης.<p>
EP.: Στη διάσκεψη της Λισαβόνας, από τη μια εσείς που προέρχεστε από τον κεντροδεξιό χώρο και από την άλλη ο Τόνι Μπλερ, ένας «κεντροαριστερός» ηγέτης, τονίσατε από κοινού την αναγκαιότητα για μια ριζική στροφή σε ό,τι αφορά την ανάπτυξη της Ε.Ε. Πού συναντιέστε ιδεολογικά και τι είναι, τέλος πάντων, αυτός ο περίφημος κεντρώος χώρος; <p>
AΠ.: Με τον Μπλερ διατηρώ πολύ καλές σχέσεις. Στη διάσκεψη μάλιστα της Λισαβόνας συμφωνήσαμε στην ανάγκη για προώθηση της φιλελευθεροποίησης, του ανταγωνισμού και των μεταρρυθμίσεων, ώστε να γίνει πραγματικότητα η Ευρώπη της πλήρους απασχόλησης. Είναι απαραίτητες οι μεταρρυθμίσεις στο σύστημα κοινωνικής ασφάλισης, εργασιακών σχέσεων και στο φορολογικό. Πρέπει να γίνουμε πιο ανοιχτοί στον ανταγωνισμό και ο δημόσιος τομέας πιο εύκαμπτος. Σε αυτό το δρόμο, κατά τη γνώμη μου, πρέπει να βαδίσει η Ευρώπη τον 21ο αιώνα και σε αυτά τα σημεία συγκλίνουμε εμείς με εκείνους που γενικά υποστηρίζουν ένα σύστημα εντονότερου κρατικού παρεμβατισμού. Η έκφραση του πολιτικού κέντρου σήμερα ερμηνεύεται ως ένας χώρος ανοιχτός στο διάλογο, όπου συναντώνται οι ανοιχτές, φιλελεύθερες, μεταρρυθμιστικές πολιτικές που βοηθούν την κοινωνία να προοδεύσει. Αυτό είναι το κέντρο.<p>
EP.:  Kαι η ιδεολογική σας συγγένεια με τη Ν.Δ. και τον  Καραμανλή, ο οποίος επίσης αυτοχαρακτηρίζεται κεντρώος;<p>
AΠ.:  Η Νέα Δημοκρατία είναι σημαντικό κόμμα. Εχω γνωρίσει τον Κ. Μητσοτάκη και τώρα γνωρίζω και το νέο ηγέτη, τον Κ. Καραμανλή. Και οι δυο μας, το Λαϊκό Κόμμα της Ισπανίας και η Ν.Δ., ανήκουμε στο Ευρωπαϊκό Λαϊκό Κόμμα και εύχομαι το καλύτερο στη Νέα Δημοκρατία. Δεν πρέπει, βέβαια, να λησμονούμε την καθημερινή άσκηση της πολιτικής, εκεί που πρέπει να προσπαθείς να πείσεις τους πολίτες σιγά σιγά σε καθημερινή βάση. Εγώ αυτή τη στιγμή χαίρομαι για τη σταθερότητα του ελληνικού πολιτεύματος. Αν τώρα, στην πολιτική σταθερότητα προστεθεί και η οικονομική, πιστεύω ότι η πορεία της Ελλάδας στην Ευρωπαϊκή Ενωση θα είναι όλο και πιο ανοδική. Προς αυτή την κατεύθυνση μπορείς να συνεισφέρεις τόσο αν ανήκεις στο κυβερνών κόμμα όσο και στην αντιπολίτευση. Εγώ εύχομαι στους φίλους μου στη Νέα Δημοκρατία την καλύτερη δυνατή επιτυχία, αλλά προφανώς αυτοί που θα αποφασίσουν είναι οι έλληνες πολίτες.<p>
EP.: Προεκλογικά ευχηθήκατε στον πρόεδρο της Ν.Δ. καλή επιτυχία. Τι θα θέλατε να του ευχηθείτε τώρα που αντιμετωπίζει σοβαρά εσωκομματικά προβλήματα;<p>
AΠ.: Του εύχομαι και πάλι καλή τύχη!<p>
EP.: Με τον κύριο Σημίτη, πόσο κοντά είστε πολιτικά και ιδεολογικά;  H πόσο μακριά; <p>
AΠ.:  Οι ελληνοϊσπανικές σχέσεις είναι εξαιρετικές και δεν υπολογίζονται βάσει ιδεολογικών σχημάτων. Με τον κύριο Σημίτη διατηρούμε μια πολύ στενή σχέση φιλίας και εμπιστοσύνης και τρέφω γι' αυτόν ιδιαίτερη εκτίμηση. Η διαφορά μας είναι ότι αυτός γαλουχήθηκε στον σοσιαλιστικό χώρο, στον οποίο οφείλει και τη νίκη του, κι εγώ στον φιλελεύθερο. Βέβαια, ο πιο κεντρώος από τους δυο μας... είμαι εγώ. (Γέλια)<p>
EP.: Σε λίγους μήνες η Ελλάδα μπαίνει στη ζώνη του ευρώ. Θα θέλαμε να μας μιλήσετε για την αντίστοιχη ισπανική εμπειρία.<p>
AΠ.: Οταν ανέλαβα την κυβέρνηση, 16 μήνες πριν τεθεί σε τροχιά το ευρώ, η Ισπανία δεν πληρούσε καμία προϋπόθεση για να ενταχθεί στο ευρώ. Μέσα σε 16 μήνες καταβάλλαμε τεράστιες προσπάθειες και τα καταφέραμε. Η ένταξη στο ευρώ αποτελεί κέρδος, τόσο από οικονομική όσο και πολιτική άποψη, διότι εγγυάται τη σταθερότητα των οικονομιών των ευρωπαϊκών χωρών. Πιστεύω πως η Ελλάδα θα αποκτήσει μεγαλύτερη ευημερία χάρη στο ευρώ. Η Ενωμένη Ευρώπη είναι μια από τις σημαντικότερες οικονομικές δυνάμεις στον κόσμο και το ευρώ αντίστοιχα θα αναδειχθεί σε ένα από τα ισχυρότερα νομίσματα. Αυτό που χρειάζεται να κάνει η Ελλάδα είναι να συνεχίσει με σταθερότητα και συνέπεια στο δρόμο της οικονομικής ανάπτυξης. Η παρουσία της στη ζώνη του ευρώ θα αποτελεί θετικό γεγονός όχι μόνο για την ίδια, αλλά και για το σύνολο της Ευρώπης. <p>
EP.: Eχουν γραφτεί πολλά στον ισπανικό τύπο, αλλά και στον ξένο, για το θετικό ρόλο που έχει παίξει στη δημόσια εικόνα σας η σύζυγός σας, Αννα Μποτέγια, «ένα από τα σημαντικότερα πολιτικά στηρίγματα του Αθνάρ», σύμφωνα με σχόλιο της «El Mundo». Τελικά, πίσω από κάθε ισχυρό πολιτικό άντρα κρύβεται μια σημαντική γυναίκα;<p>
AΠ.: Είμαι πολύ χαρούμενος που παντρεύτηκα τη συγκεκριμένη γυναίκα και φαίνεται πως κι αυτή δεν είναι δυσαρεστημένη. Γνωριστήκαμε μάλιστα στην Αθήνα και η πόλη αυτή έχει ιδιαίτερη συναισθηματική σημασία για μας. Είμαστε συμφοιτητές στη Νομική Σχολή της Μαδρίτης και γνωριστήκαμε σε μια εκδρομή. Η Αθήνα και η Ακρόπολη μια Πέμπτη με πανσέληνο βοηθούν σε τέτοιες περιπτώσεις... Οπως και να έχει, η προσφορά της γυναίκας μου είναι πολύ σημαντική. Αλλά, το πολύ σημαντικό, πέρα απ' όλα αυτά, είναι ότι έχουμε μια υγιή και ισορροπημένη οικογένεια.<p>
EP.: Εχετε δηλώσει πως μετά τη λήξη της δεύτερης θητείας σας δεν σκοπεύετε να διεκδικήσετε ξανά την πρωθυπουργία. Γιατί θέλετε να αποσυρθείτε τόσο νωρίς, όταν άλλοι συνάδελφοί σας επιμένουν να πεθάνουν στην πρωθυπουργική καρέκλα;<p>
AΠ.: Μάλλον γιατί είμαι λίγο ιδιόρρυθμος. Πιστεύω πάντως ότι οχτώ χρόνια είναι αρκετά για να υλοποιήσει κανείς το πολιτικό του πρόγραμμα. Εγώ έθεσα τις βάσεις. Μετά, τη σκυτάλη θα την πάρει κάποιος άλλος. Δεν σκοπεύω να είμαι πρωθυπουργός πάνω από οχτώ χρόνια. Υπάρχουν άλλωστε τόσα πράγματα για να κάνεις σε αυτή τη ζωή, πολλοί τομείς στους οποίους μπορείς να εργαστείς, πολλοί άνθρωποι για να τους νοιαστείς... Δεν σκέφτομαι να εγκαταλείψω την πολιτική. Θα εξακολουθώ να δρω σε αυτό το χώρο. Απλώς, πιστεύω πως το καθετί πρέπει να τελειώνει μόλις ολοκληρώσει τον κύκλο του. Αλίμονο σε αυτόν που ονειρεύεται να είναι μια ζωή πρωθυπουργός.

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.


</font>





</CENTER>





</table>





</center>





</body></html>





