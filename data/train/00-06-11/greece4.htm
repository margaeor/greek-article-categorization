<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή  11 Ιουνίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου XPHΣTΟY ZEPBA<p>
«Παιδιά ενός κατώτερου Θεού», ακόμη και μετά την (προσωρινή) απομάκρυνσή τους από το «σωφρονιστικό» σύστημα, εξακολουθούν να παραμένουν οι χιλιάδες ανήλικοι έγκλειστοι παραβάτες.<p>
Χωρίς όνειρα για τη ζωή, «μόνιμα στιγματισμένοι» στη συνείδηση της κοινωνίας, «συνήθεις ύποπτοι» στα μάτια των διωκτικών αρχών, παραπαίουν μεταξύ φυλακής και ελευθερίας, «ταξιδεύουν» συχνά στον κόσμο των ναρκωτικών, αναζητούν μάταια δουλειά και οι περισσότεροι επιστρέφουν, αργά ή γρήγορα, στον τόπο του «εγκλήματος».<p>
Τις αποκρουστικές λεπτομέρειες αυτής της γκρίζας πραγματικότητας, απόδειξη της πιο σκληρής αλήθειας που συνοδεύει τα «έργα και τις ημέρες» της σωφρονιστικής μας πολιτικής, κατέγραψε η επιστημονική έρευνα του τομέα ποινικών επιστημών της Νομικής Σχολής της Αθήνας, υπό την εποπτεία και την ευθύνη του καθηγητή εγκληματολογίας και σωφρονιστικής, Νέστορα Κουράκη.<p>
Τα ευρήματα της σημαντικής αυτής κοινωνικής έρευνας, που επειχειρεί να πιάσει το νήμα της ζωής των ανήλικων κρατουμένων, 7 χρόνια μετά τον πρώτο εγκλεισμό τους, είναι καταλυτικά. Οι νεαροί που μπήκαν κάποτε στη φυλακή, δεν καταφέρνουν σχεδόν ποτέ να ξεπεράσουν το φοβερό σύνδρομό της.<p>
«Στην κοινωνία των φυλακών ζούμε καλύτερα. Εξω υπάρχουν οικονομικές, απρόβλεπτες καταστροφές... <p>
Μέσα είμαστε πιο ασφαλείς», σοκάρει με τα λόγια του, νεαρός κρατούμενος, αποκαλύπτοντας παράλληλα έναν περίεργο «φόβο για την ελευθερία».<p>
Eπιστρέφουν εκεί<p>
nΟπως παρατηρεί η επιστημονική ομάδα, που λειτούργησε κάτω από το συντονισμό της εγκληματολόγου Φωτεινής Μηλιώνη και παρακολούθησε την τύχη 103 από τους 156 ανηλίκους που είχαν βρεθεί το 1993 στη φυλακή, «οι νεαροί φαίνεται να ξαναμπαίνουν στη φυλακή και μάλιστα με γεωμετρική ταχύτητα».<p>
nΣύμφωνα με την έρευνα, «οι περισσότεροι από τους σημερινούς εγκλείστους φαίνεται να είναι ιδρυματοποιημένοι και παραιτημένοι από κάθε προσπάθεια επανένταξης». «Δεν έχω μάθει να κάνω όνειρα για το μέλλον. Ζω για το σήμερα», εξομολογείται απλά ο Φοίβος, που δείχνει να πιστεύει ότι η επιστροφή στην παρανομία και τη φυλακή είναι ένα μοιραίο, νομοτελειακό φαινόμενο.<p>
Η ερευνητική ομάδα σε μία προσάθεια να καταγράψει την πορεία των ανήλικων κρατουμένων, αναζήτησε την τύχη των 156 ανηλίκων, από τους οποίους οι συνεργάτες της είχαν πάρει συνεντεύξεις το 1993. <p>
nYστερα από πολύ κόπο και αρκετές δυσκολίες, αφού πολλοί κοινωνικοί φορείς που εμπλέκονται στη διαδικασία της επανένταξής τους δεν τηρούσαν αρχεία και αγνοούσαν την ύπαρξή τους, εντόπισε τελικά 103 από εκείνους.<p>
Tα προβλήματα<p>
nΟι 44 ήταν και πάλι ήδη σε φυλακές, οι 59 βρίσκονταν εκτός φυλακής, ενώ για άλλους 12 συγκέντρωσε πληροφορίες από συγγενικά τους πρόσωπα, που είπαν ότι άλλοι δεν βρίσκονται στη ζωή, άλλοι νοσηλεύονται σε ψυχιατρείο και άλλοι κατοικούν στο εξωτερικό.<p>
nΑπό τα πρώτα στοιχεία της έρευνας προκύπτει, συνεχίζουν οι ερευνητές, ότι δυστυχώς ένας μεγάλος αριθμός, περίπου το 1/3 από τους 156 ανήλικους κρατουμένους του 1993, είχαν εκ νέου προβλήματα με το νόμο μετά την αποφυλάκιση.<p>
nΟι 44 νεαροί που ξαναγύρισαν στη φυλακή, είναι πολυ-υπότροποι, έχουν δηλαδή εκτίσει περισσότερες ποινές μετά την αποφυλάκιση και συνήθως διαπράττουν μικροπαραβάσεις, κυρίως κλοπές.<p>
nΠολλοί από τους 59 νεαρούς που βρίσκονταν εκτός φυλακής, δήλωσαν είτε ότι είχαν προβλήματα με το νόμο μετά την αποφυλάκισή τους, είτε ότι διέπραξαν εγκλήματα τα οποία όμως δεν υπέπεσαν στην αντίληψη των διωκτικών αρχών και γι' αυτό δεν συνελήφθησαν και πάλι.<p>
nΚάποιοι έχουν δημιουργήσει οικογένεια και έχουν σταδιοδρομήσει επαγγελματικά. Οι περισσότεροι εξομολογούνται ότι προσπαθούν να απεξαρτηθούν από τα ναρκωτικά. Πολλοί προσπαθούν να βρουν το δρόμο της επανένταξης.<p>
nΕλάχιστοι νεαροί ζήτησαν βοήθεια από τους 29 φορείς, δημόσιους ή ιδιωτικούς, που ασχολούνται με τη διαδικασία αποφυλάκισης, κυρίως γιατί δεν το γνώριζαν. Οσοι απευθύνθηκαν πάντως ζήτησαν κάποιο επίδομα, δικαστική υποστήριξη σε εκκρεμείς δίκες και σε λίγες περιπτώσεις συμμετοχή σε πρόγραμμα εκπαίδευσης ή απεξάρτησης.<p>
 Σύμφωνα με τα αποτελέσματα, το κυριότερο πρόβλημα μετά την αποφυλάκιση είναι η επαγγελματική αποκατάστασή τους.<p>
«Περίμενε, έλα την άλλη εβδομάδα, δεν σε χρειαζόμαστε», είναι οι συνήθεις απαντήσεις που εισπράττουν οι ανήλικοι πρώην κρατούμενοι. Οπως εκτιμούν οι ίδιοι, αυτό οφείλεται στο στίγμα του αποφυλακισμένου. <p>
Η κατάσταση επιδεινώνεται από την έλλειψη εξειδίκευσης, αλλά και την απουσία βασικής εκπαίδευσης. <p>
 «Τα ναρκωτικά αποτελούν το σημαντικότερο εφιάλτη των νεαρών μετά την αποφυλάκιση αλλά και πρώτιστο μέλημά τους». <p>
Οπως λέει ένας νεαρός, «τα ναρκωτικά είναι υπεύθυνα για την αλλαγή συμπεριφοράς, τα εγκλήματα που διέπραξα...».<p>
 Ο στιγματισμός του εγκλείστου είναι ένας ακόμη αρνητικός παράγοντας. Οι ανήλικοι παραπονέθηκαν ότι ήταν υπ' αριθμόν ένας ύποπτοι για κάθε παράνομη πράξη, ενώ σχεδόν όλοι υπέστησαν έλεγχο δι' ασήμαντον αφορμήν.<p>
 Η συναισθηματική ασφάλεια και η δημιουργία οικογένειας είναι ανάμεσα στους πρωταρχικούς στόχους τους. Πολλοί είναι οικογενειάρχες και πατέρες. Αλλοι αναζητούν την ευτυχία κρύβοντας το παρελθόν τους, φοβούμενοι την απόρριψη και την περιθωριοποίησή τους.<p>
 Η εξασφάλιση στέγης δυσκολεύει την ομαλή τους επανένταξη. Πολλοί ζούσαν σε άθλιες παράγκες, χωρίς υποτυπώδεις συνθήκες υγιεινής, ενώ άλλοι διαμένουν ...προσωρινά σε παγκάκια γνωστών πλατειών της Αθήνας.<p>
 Ενα από τα σοβαρότερα προβλήματα είναι οι συνέπειες του εγκλεισμού στην προσωπικότητα του νεαρού κρατουμένου, ο οποίος καταρρακώνεται ψυχικά και σωματικά. <p>
«Εχω ένα πρόβλημα στη ζωή μου, η φυλακή μ' έκανε τεμπέλη», είναι η χαρακτηριστική φράση νεαρού.<p>
 Οσοι πάντως έχουν ζήσει μεγάλο χρονικό διάστημα στη φυλακή, θεωρούνται «ιδρυματοποιημένοι» και «φοβούνται την ελευθερία»  στη ζωή... <p>
«Maθαίνω το μεγάλο κόλπο»<p>
Να τι κατέγραψε το κασετόφωνο των ερευνητών σε ορισμένες από τις συνεντεύξεις τους με τους νεαρούς:<p>
H Ο Ορέστης από τη Θήβα. Είναι 21 ετών, τσιγγάνος. Ζει με τη μητριά του και τον πατέρα του. Σχολείο δεν πήγε. Γράμματα έμαθε μόνος του. Καταδικάσθηκε σε φυλάκιση για βαριά σωματική βλάβη, που προξένησε πάνω σε καβγά. Στη φυλακή έμεινε 2 χρόνια, πριν αποφυλακισθεί υπό όρους. <p>
«Μεγάλη εμπειρία. Μπαίνει στο μυαλό σου. Δεν ξεκολλάει...Δύσκολη περίοδος... Στέλνοντάς μας στη φυλακή νομίζουν ότι κάνουν καλό. Αλλά είναι αντίστροφη μέτρηση! Μας ταλαιπωρούν. Δεν μας βάζουν μυαλό. Μέσα δεν μαθαίνεις... και όταν βγεις δεν σε βοηθούν. Σε αφήνουν πίσω. Τότε θα πας να κλέψεις. Η φυλακή σε κάνει άγριο, χειρότερο. Υπάρχουν παιδιά που δεν σκέφτονται να βγουν να βρουν δουλειά. Συζητάνε τι έκαναν, πώς θα κλέψουν», λέει με το δικό του, «φιλοσοφημένο» τρόπο.<p>
Οταν βγήκε με όρους, έδινε «το παρών». «Με ρωτούσαν ανόητα πράγματα. Τους έλεγα, μάτια έχετε μπορείτε να δείτε». Η φυλακή, το ποινικό μητρώο τού δημιουργούσε προβλήματα. «Δεν μπορεί να βρεις δουλειά. Δεν θα δουλέψει το μητρώο όμως, εγώ θα δουλέψω» τους έλεγε.<p>
Μετά την αποφυλάκισή του είχε ψυχολογικά προβλήματα. «Το τσιγάρο (χασίς), με ηρεμούσε. Μέσα διακινούνται ναρκωτικά. Πολλοί κάνουν απόπειρα αυτοκτονίας γιατί δεν αντέχουν τη στέρηση...».<p>
H Ο Φοίβος πήγε στο ραντεβού με μία μηχανή μεγάλου κυβισμού. Φυλακισμένος από τα 16 του χρόνια, δεν δούλεψε σχεδόν ποτέ του. Εχει ελάχιστες αναμνήσεις από την παιδική του ηλικία. «Ενιωσα πώς είναι να είσαι χαρούμενος και ευτυχισμένος, μόλις πέρσι, όταν σε ηλικία 20 ετών έκανα πρώτη φορά διακοπές».<p>
Βρέθηκε στη φυλακή για ναρκωτικά, από τα οποία δεν φαίνεται να έχει ξεφύγει. Είναι ελεύθερος με όρους, δεν θέλει να γυρίσει στη φυλακή, αλλά δείχνει μάλλον συμβιβασμένος με την ιδέα του εγκλεισμού. <p>
Δηλώνει απαισιόδοξος για το μέλλον και ψάχνει για δουλειά. «Δεν έχω μάθει να κάνω όνειρα... ζω για το σήμερα. Σήμερα είμαι ελεύθερος... αύριο αν δεν βρω χρήματα θα είμαι πάλι μέσα... Να παντρευτώ, να κάνω οικογένεια. Κι αυτά λεφτά θέλουν...εγώ δεν έχω ούτε δουλειά...».<p>
H Ο Διονύσης είναι 23 ετών και τα 11 από αυτά είναι εξαρτημένος από τα ναρκωτικά. Εξομολογείται ότι έχει κάνει μικροκλοπές για να προμηθεύεται τη δόση του και εάν τον έπιαναν θα έκανε 300 χρόνια φυλακή. Οταν είναι έξω, ούτε το μικρό κοριτσάκι του, ούτε η σύντροφός του, ούτε η δουλειά του, μπορούν να τον κρατήσουν μακριά από το πάθος του. Η οικογένεια του τον βλέπει μάλλον με αδιαφορία, αλλά εκείνος δικαιολογεί τους γονείς του. Το βασικό του πρόβλημα δεν είναι να βρει δουλειά, αλλά να την κρατήσει. Δεν έχει παρακολουθήσει ποτέ πρόγραμμα απεξάρτησης και αντιμετωπίζει τη φυλακή ως μέσο αποτοξίνωσης.<p>
H Ο Πάρης από τον Υμηττό θεωρεί ότι βρέθηκε άδικα στη φυλακή. Οι περισσότεροι φίλοι του έχουν πλέον πεθάνει... Κατηγορεί τα ναρκωτικά ως υπεύθυνα για τα εγκλήματα που έκανε. Μία φορά «έκλεψε» τα γυαλιά του, γιατί νόμιζε το πρόσωπό του ξένο πράγμα. Δεν κατάλαβε ότι ήταν τα γυαλιά του, ούτε καν ότι ήταν το πρόσωπό του!<p>
H Ο Λευτέρης επέστρεψε σχεδόν αμέσως στις φυλακές. Χωρίς οικογένεια, παιδί του δρόμου, ήταν τρόφιμος όλων των αναμορφωτηρίων της χώρας. Σήμερα υπερηφανεύεται ότι κατέχει τα πρωτεία της «εγκληματικής τέχνης». Εχει χωθεί βαθιά στα ναρκωτικά και νιώθει εξοικειωμένος με το περιβάλλον της φυλακής. «Οι χειμώνες περνούν εύκολα, μόνο τα καλοκαίρια είναι μεγάλα...», μονολογεί και προσθέτει: <p>
«Πώς περνώ την ώρα μου; Μα, μαθαίνοντας το μεγάλο κόλπο...».<p>
H Ο Νικόλας από μία επαρχιακή πόλη της Θήβας, λέει ότι στη φυλακή γνώρισε ανθρώπους με ψυχή. Οταν αποφυλακίσθηκε όμως και επέστρεψε στο χωριό, άρχισαν τα προβλήματα. Ηταν στιγματισμένος. Ελάχιστοι τον βοήθησαν. Αδύνατο να βρει εργασία. Συχνές ήταν και οι επισκέψεις της αστυνομίας, που τον θεωρούσε κατ' εξοχήν ύποπτο. Πολλές φορές κατέφευγε στο νοσοκομείο, όπου του συνεστήθη επανειλημμένα φαρμακευτική αγωγή με λήψη ηρεμιστικών.<p>
H Ο Μιχάλης «ζει» από τα 15 χρόνια του στη φυλακή, παίρνοντας καθημερινά μεγάλη ποσότητα ψυχοτρόπων. Είχε εγκαταλειφθεί μικρός από τους γονείς του... Ο μόνος που τον στηρίζει είναι ένας φίλος του. Θεωρεί ότι έξω από τη φυλακή υπάρχουν περισσότεροι κίνδυνοι... <p>
Εμεινε εκτός μόνο δύο μήνες οπότε και διέπραξε σωρεία άλλων αδικημάτων. Ο κανόνας που έμαθε είναι «είσαι μόνος και πρέπει να επιβιώσεις». Οταν πια αποφυλακισθεί «θα δημιουργήσει οικογένεια και θα συνεχίσει τη ζωή του...».<p>
H Ο Κώστας είναι 22 ετών και δηλώνει εξ αρχής μακριά από τα ναρκωτικά. Θέλει να ψάξει για δουλειά, αλλά δεν ξέρει πώς να φερθεί, να μιλήσει. Από 13 χρόνων είναι στη φυλακή. Ονειρό του να αγοράσει μία μηχανή και να ζήσει στην επαρχία. Η φίλη του δίπλα, εξομολογείται: Η φυλακή είναι μονότονη. Μια φορά έκανε μία χαρακιά στο χέρι του, για να πάει μία μέρα στο νοσοκομείο, 5 μέτρα παρακάτω... Ετσι, για να αλλάξει περιβάλλον. Το πιστεύεις;»<p>
Οι δύο στους δέκα που είναι μέσα είναι καλοί. Θα χαλάσουν όμως αυτοί μετά», λέει ο ίδιος και φεύγει βιαστικά για την Ομόνοια. Θέλει να κάνει ένα... «τσιγάρο».</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





