<html>





<!--





Web Author:  Αριστείδης Παλιούρας 


email: aris@enet.gr





-->





<head>


<title>E Online - ΤΕΧΝΕΣ</title>


</head>





<BODY BGCOLOR="#FFFFFF">





<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>





<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>











Κυριακή  11 Ιουνίου 2000 














</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>



		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>





		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>


		


</P>





</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">





Tης ΣΤΑΥΡΟΥΛΑΣ ΠΑΠΑΣΠΥΡΟΥ<p>
Eίναι αποκαρδιωτικό, αλλά συνέβη: στα μέσα του προηγούμενου μήνα, κι ενώ ο βουλευτής της Ν.Δ Μανώλης Κεφαλογιάννης είχε καταθέσει γραπτή ερώτηση προς τον Θεόδωρο Πάγκαλο γύρω από την τύχη της Πολιτιστικής Ολυμπιάδας, υπάλληλος του γραφείου Tύπου του ΥΠΠΟ υποτίθεται πως αναζητούσε ασθμαίνοντας το αρμόδιο στέλεχος του υπουργείου για να ενημερώσει και την «Κ.Ε.» σχετικώς. «Τι να σας πω, δεν ξέρω... Θα μιλήσω με την προϊσταμένη μου και θα σας πάρω εγώ». Το ίδιο βιολί, επί τρεις μέρες! Το να μας παραπέμψει στον ειδικό γραμματέα για τα θέματα της Ολυμπιάδας, κ. Κώστα Καρτάλη, δεν του είχε καν περάσει από το μυαλό...<p>
Πιθανότατα επειδή ο τελευταίος ήταν πολύ απασχολημένος. Εκείνες τις μέρες, ο κ. Πάγκαλος και το επιτελείο του συνέτασσαν το γνωστό πια νομοσχέδιο , σύμφωνα με το οποίο η κ. Γιάννα Αγγελοπούλου στεφόταν αφέντρα των Αγώνων. «Οπως καταλαβαίνετε, οι προτεραιότητές μας ήταν άλλες...» θα πει αργότερα ο κ. Καρτάλης. Αλλωστε, η μοναδική είδηση που προέκυψε έκτοτε σχετικά με την Πολιτιστική, ήταν η τοποθέτηση του διεθνούς φήμης σκηνοθέτη Μιχάλη Κακογιάννη στα ηνία της Α.Ε. για την «Προβολή της Πολιτιστικής Κληρονομιάς και τη Διεξαγωγή της Πολιτιστικής Ολυμπιάδας», μια εταιρεία που πρέπει, βέβαια, να στελεχωθεί...<p>
Ο επιλογή του 78χρονου σκηνοθέτη για τη συγκεκριμένη θέση δεν έπεσε σαν κεραυνός εν αιθρία. Από το 1998, ο Μιχάλης Κακογιάννης συμμετείχε στις ομάδες εργασίας που λειτουργούσαν επί υπουργίας Βενιζέλου, όχι μόνο καταθέτοντας προτάσεις και ιδέες γύρω από την υλοποίηση του φιλόδοξου θεσμού, αλλά και μη διστάζοντας να εκφράζει ανοιχτά τις αντιρρήσεις του, σε βαθμό που κάποιοι από τους συνομιλητές του να τον θεωρούν από «κακότροπο» ώς «πνεύμα αντιλογίας». <p>
Πόσοι όμως εν ζωή συμπατριώτες μας (αν εξαιρέσουμε το Μίκη Θεοδωράκη) έχουν κατακτήσει με το έργο τους τέτοια ακτινοβολία στο εξωτερικό όσο αυτός; Η «Στέλλα», η «Ηλέκτρα» του και φυσικά ο «Αλέξης Ζορμπάς» , παραμένουν ακόμη σημεία αναφοράς. Ο ίδιος, πάντως, κρατά κλειστά τα χαρτιά του. Με το που σήκωσε το τηλέφωνο κι άκουσε τις ευχές μας για καλή δύναμη κι επιτυχία, «δεν κάνω δηλώσεις, δεν δίνω συνεντεύξεις», βιάστηκε να προειδοποιήσει. «Μια απλή επαφή έχει γίνει με τον υπουργό. Μέχρι ν' ανακοινωθούν και τα υπόλοιπα μέλη του δ.σ. της εταιρείας, δεν πρόκειται να πω τίποτα».<p>
Τι κι αν στο προεκλογικό πρόγραμμα του ΠΑΣΟΚ, την ευθύνη για την έκβαση της Πολιτιστικής Ολυμπιάδας θα είχε το Διεθνές Ιδρυμα που είχε συσταθεί από τη ΔΟΕ, την Ουνέσκο και το ΥΠΠΟ; Τρία χρόνια μετά την ανάθεση των Αγώνων και δύο μήνες μετά τις εκλογές, το σχέδιο αλλάζει. Οι ελπίδες τώρα εναποτίθενται σε μια Α.Ε. που είχε συσταθεί επί Ε. Βενιζέλου, υπολειτουργούσε για μια διετία, ενεργοποιήθηκε ξανά από την Ελισάβετ Παπαζώη, για ν' ανακηρυχθεί τελικά από το Θεόδωρο Πάγκαλο ως ο αρμόδιος φορέας για τη διεξαγωγή της Πολιτιστικής Ολυμπιάδας.<p>
«Η παραπάνω εταιρεία» λέει ο κ. Καρτάλης «αποτελεί το σύνδεσμο ανάμεσα στη ΔΟΕ και τη διοργανώτρια πόλη. Μένει να υπογραφεί μια ειδική σύμβαση ανάμεσα στο ΥΠΠΟ και την Επιτροπή Συντονισμού Ολυμπιακής Συνεργασίας, ώστε να λυθούν και τα δικά μας χέρια και ν' αναλάβουμε συγκεκριμένες πρωτοβουλίες για αναθέσεις κ.ο.κ». <p>
Πάλι από την αρχή, λοιπόν! Νέα διοικητικά συμβούλια, νέες ομάδες εργασίας, νέες ιδέες. Το κρατούμενο από το παρελθόν είναι ο στόχος, το μεγάλο στοίχημα: πέρα από την αναγνώρισή της ως κληρονόμου ενός μοναδικού πολιτισμού, η Ελλάδα οφείλει ν' αδράξει την ευκαιρία, για να εγγραφεί στο διεθνή χάρτη ως μια χώρα που εξακολουθεί να παράγει πολιτισμό. Θα τα καταφέρει;<p>
Τα προβλήματα είναι γνωστά: υστερούμε σημαντικά σε βασικές πολιτιστικές υποδομές, σε θεσμούς και σε πολιτιστική παιδεία. Πόσες φορές εκμεταλλευτήκαμε δημιουργικά παρόμοιες ευκαιρίες; Η Θεσσαλονίκη, ως πρώην Πολιτιστική Πρωτεύουσα, ακόμη ταλαιπωρείται από το θόρυβο των σκανδάλων. Ο κόσμος του βιβλίου δικαίως ανησυχεί για τη σιωπή των ιθυνόντων σχετικά με τη Διεθνή Εκθεση της Φραγκφούρτης του 2001, χρονιά που η Ελλάδα είναι η τιμώμενη χώρα. Οι διεθνείς συμμετοχές στο Φεστιβάλ Αθηνών μειώνονται χρόνο με το χρόνο. Και η Πολιτιστική Ολυμπιάδα έχει περάσει ήδη από σαράντα κύματα!<p>
Προθέσεις επί προθέσεων, σχέδια επί σχεδίων, άξονες επί αξόνων, εναλλάσσονται διαδοχικά, ανάλογα με το ποιος ηγείται του αρμόδιου υπουργείου. Ενα πλήθος ανθρώπων έχει στελεχώσει ιδρύματα, φόρουμ και εταιρείες, ένα σωρό μεγαλεπήβολα οράματα έχουν ανακοινωθεί, κι όμως ελάχιστα έχουν καταστεί σαφή ακόμη.<p>
Πού θα διοχετευτούν τα 40 δισ. του προϋπολογισμού της Πολιτιστικής; «Το πρόγραμμα των εκδηλώσεων δεν έχει καταρτιστεί» λέει ο κ. Καρτάλης. «Μέλημα του υπουργείου, ωστόσο, είναι να δρομολογηθούν θεσμοί που θα συνεχίσουν να υπάρχουν και μετά τη λήξη της Ολυμπιάδας. Η θέσπιση των Αγώνων Αρχαίου Δράματος ή το πρόγραμμα Αρχή-Από το λόγο στο λογισμικόΣ, εμπίπτουν σ' αυτή τη λογική». <p>
Η θεσμοθέτηση των Αγώνων Αρχαίου Δράματος υποτίθεται πως θ' ανακοινωθεί «στην παγκόσμια θεατρική κοινότητα» τον ερχόμενο Σεπτέμβριο στην Αθήνα. Οι Αγώνες θα γίνονται κάθε χρόνο ανά την ελληνική επικράτεια και «οι νεωτεριστικές σκηνοθετικές απόψεις» θα είναι καλοδεχούμενες. Οσο για το πρόγραμμα «Αρχή», αυτό θα περιλαμβάνει τη δημιουργία μουσείου της γραφής, κέντρου έρευνας συγκριτικής γραμματολογίας, καθώς και εισαγωγή κειμένων ελληνικής γραμματείας στο Ιντερνετ.<p>
Απ' ό,τι φαίνεται, η κυβέρνηση υιοθετεί τις προτάσεις της προηγούμενης υπουργού Πολιτισμού Ελισάβετ Παπαζώη, όπως είχαν κατατεθεί τον περασμένο Δεκέμβριο στο υπουργικό συμβούλιο. Στον κύριο κορμό των εκδηλώσεων της Πολιτιστικής Ολυμπιάδας προβλέπεται η διοργάνωση συνεδρίων για τους νέους, τα θέματα βιοηθικής-βιοπολιτικής, και για το φαινόμενο της παγκοσμιοποίησης, μια μεγάλη εκδήλωση για επιφανείς Eλληνες της διασποράς (Μπάλτσα, Κουνέλλης, Χρύσα, Νεγρεπόντε), και αναβάθμιση των διεθνών διαγωνισμών «Δημήτρη Μητρόπουλου» και «Μαρία Κάλλας». <p>
Το ΥΠΠΟ εύχεται να εξασφαλίσει τ' απαραίτητα κονδύλια ώστε να πραγματοποιηθούν και κάποιες θεαματικές διεθνείς καλλιτεχνικές συνεργασίες, και για να μην μείνει κανείς παραπονεμένος, αναλαμβάνει να τονώσει την πολιτιστική κίνηση της περιφέρειας, κινητοποιώντας τους τοπικούς φορείς.<p>
Εν αναμονή των σπουδαίων, ας θυμηθούμε γι' άλλη μια φορά τι είχε συμβεί στη Βαρκε<p>
λώνη που όχι μόνο οργάνωσε άριστα την Ολυμπιάδα του '92, αλλά και καρπώθηκε τα μέγιστα. Πόλη ταυτισμένη με καλλιτέχνες όπως ο Πικάσο, ο Καζάλς, ο Νταλί, ο Μιρό, η Μονσερά Καμπαγέ ή ο Χοσέ Καρέρας, ξεκίνησε το πρόγραμμα των εκδηλώσεων αμέσως μετά τους Αγώνες της Σεούλ, και κατάφερε να προωθήσει σ' όλον τον κόσμο τη σημαντική πολιτιστική κληρονομιά της. Το δικό της Διεθνές Ιδρυμα παραμένει, φυσικά, ενεργό, σχεδιάζει γεγονότα και για το 2004, και διαχειρίζεται ένα κονδύλι 10 δισ. δολαρίων! Τι να πει κανείς; Και στα δικά μας... 


</td>  </tr></table></div><p>  <!--msnavigation--></td></tr><!--msnavigation--></table>





<br>





<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 2000 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>








<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.





</font>





</CENTER>





</table>





</center>





</body></html>





