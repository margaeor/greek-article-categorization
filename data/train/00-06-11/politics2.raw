Δ εν είναι η πρώτη φορά που αξιωματούχοι των ΗΠΑ ισχυρίζονται ότι η ελληνική κυβέρνηση γνωρίζει «πιθανούς τρομοκράτες».
w Οι «αποκαλύψεις» του Π. Καμμένου στο βιβλίο του «Τρομοκρατία, θεωρία και πράξη», το 1993, και το οποίο προλόγιζε ο τότε σύμβουλος του Κ. Μητσοτάκη, στρατηγός Γρυλλάκης, είχαν απασχολήσει πολλά πρωτοσέλιδα.
«Αυτά είναι παλιά. Τα πράγματα είναι διαφορετικά σήμερα» αναφέρει τώρα ο βουλευτής της N.Δ. «Πρέπει να ξέρετε ότι τότε σε αυτό το βιβλίο εγώ δεν είχα κάνει τίποτα άλλο από το να παρουσιάσω τα στοιχεία των φακέλων που περιείχαν και ονόματα. Είναι πράγματι παράξενο, τη στιγμή που ο πρόεδρος των ΗΠΑ συναντάται στο Λ. Οίκο με τον Γ. Αραφάτ, που κάποτε αποκαλούσαν τρομοκράτη, να ανακυκλώνονται τέτοιες υποθέσεις με ανθρώπους που τότε συνεργάζονταν με τον Αραφάτ».
w Ζητήσαμε (συμπτωματικά μία μέρα πριν από το νέο χτύπημα της 17N) από τον τέως πρύτανη του Παν/μίου Μακεδονίας, καθηγητή Γ. Τσεκούρα, να σχολιάσει τη βιομηχανία δημοσιευμάτων στα οποία κατονομάζονται διάφορα πρόσωπα, όπως ο ίδιος, τον οποίο είχαν βαφτίσει ως «εγκέφαλο» της 17Ν.
«Yπάρχουν μερικοί πολιτικοί, δημοσιογράφοι, ενδεχομένως και αστυνομικοί-πράκτορες, οι οποίοι έχουν μία φαντασία που αγγίζει τη φαντασίωση. Ετσι, συχνά απλές εικασίες παρουσιάζονται ως βεβαιότητες. Γιατί; Ισως λόγω ιδεολογίας ή απλοϊκής λογικής ή ζηλόφθονης σκοπιμότητας ή αλαζονείας της δύναμης ή και υλικών συμφερόντων. Οσο για τις ξένες υπηρεσίες, δεν μπορώ να δώσω με σιγουριά μια απάντηση. Μόνο μία υπόθεση: Να πιέσουν την κυβέρνηση για έναν αυστηρότερο αντιτρομοκρατικόΣ νόμο, ο οποίος να δίνει και σε αυτούς περισσότερες δυνατότητες συνεργατικήςΣ παρέμβασης στα εσωτερικά μας. Τούτο, μάλιστα, καθίσταται περισσότερο επιτακτικό ενόψει Ολυμπιακών Αγώνων».
w Ο Γ. Κίσσονας, ιστορικό στέλεχος του ΠΑΚ, που έχει κι αυτός αντιμετωπισθεί ως «ύποπτος», συμπληρώνει:
«Φαίνεται ότι σε κανείς θέλει να βοηθήσει την πατρίδα του όπως εμείς επί χούντας, θα γίνει ό,τι είναι δυνατόν για να μην κάνουν και τα παιδιά μας το ίδιο, διότι θα βρουν το μπελά τους».
Mε τι συνδέεται η δολοφονία του Στ. Σόντερς
H δολοφονική επίθεση της 17 Νοέμβρη, όσο κι αν τα κίνητρά της έχουν χρονική αφετηρία την περίοδο των βομβαρδισμών στη Γιουγκοσλαβία, έγινε σε μια στιγμή που μοιραία συνδυάστηκε με διάφορα γεγονότα, στήνοντας ένα σκηνικό απανωτών συμπτώσεων. Προς το παρόν, μόνο υπονοούμενα εκφράζονται, ακόμα και από κυβερνητικά χείλη. 
n Πρώτη σύμπτωση ήταν η συνέντευξη του πρώην αρχηγού της CIA Τζέιμς Γούλσεϊ που δημοσιεύτηκε στην εφημερίδα «Το Ποντίκι» την Πέμπτη, ανήμερα της επίθεσης. Η σκληρή δήλωσή του («νομίζω ότι υπάρχουν άτομα στην ελληνική κυβέρνηση που γνωρίζουν ορισμένα μέλη της 17 Ν και δεν έχει γίνει τίποτα») προκάλεσε την οργή της κυβέρνησης.
n Δεύτερη σύμπτωση, είναι ότι η συνέντευξη ήρθε λίγες ημέρες μετά τη δημοσιοποίηση της έκθεση της Αμερικανικής Εθνικής Επιτροπής για την τρομοκρατία που συνέστησε το Κογκρέσο πριν από δύο χρόνια όταν δέχθηκαν επιθέσεις αμερικανικές πρεσβείες στην Αν. Αφρική.
H έκθεση περιγράφει ότι η Ελλάδα και το Πακιστάν ενδέχεται να είναι χώρες «μη πλήρως συνεργαζόμενες» με την αντιτρομοκρατική πολιτική των ΗΠΑ και μάλιστα προτείνονταν κυρώσεις, όπως ο αποκλεισμός από το πρόγραμμα μη χορήγησης τουριστικής βίζας στο οποίο υποψήφια για ένταξη είναι και η Ελλάδα.
Στην έκθεση συμπεριλαμβάνεται και ο προσβλητικός για την Ελλάδα χαρακτηρισμός: «Eνοχλητικά παθητική στην αντιμετώπιση τρομοκρατικών ενεργειών». 
n H τρίτη σύμπτωση έχει σχέση με την έκθεση του Στέιτ Ντιπάρτμεντ, που προσδίδει στην Ελλάδα την πρώτη θέση στη λίστα των χωρών που «φιλοξενούν» τρομοκρατικές ενέργειες στην Ευρώπη και τη δεύτερη στον κόσμο, μετά την Κολομβία. Η έκθεση εκείνη, που άρχισε να φτιάχνει τρομοκρατικό κλίμα εις βάρος της Ελλάδας, προκάλεσε την αντίδραση του υπουργού Εξωτερικών που τη χαρακτήρισε «υπερβολική και άδικη». 
