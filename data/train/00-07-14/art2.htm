<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 14 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Πριν από λίγες μέρες η Εταιρεία Ελλήνων Σκηνοθετών τον ανακήρυξε επίτιμο πρόεδρό της. Ο παλαίμαχος Στέλιος Τατασόπουλος, ο σκηνοθέτης της «Κοινωνικής σαπίλας» και της «Μαύρης γης», που θεωρήθηκαν από τις πρώτες τολμηρές απόπειρες κοινωνικού και νεορεαλιστικού κινηματογράφου, ο τελευταίος επιζών από την ηρωική γενιά των πρωτεργατών του ελληνικού κινηματογράφου, πέθανε χθες

το μεσημέρι σε ηλικία 92 χρόνων.<p>
 Η κηδεία του θα γίνει αύριο το πρωί στις 11, στο Γ' Νεκροταφείο Κοκκινιάς. Τά έξοδα ανέλαβε το Ελληνικό Κέντρο Κινηματογράφου, θέλοντας να τιμήσει ένα σκηνοθέτη που σημάδεψε με το έργο του τα πρώτα ηρωικά βήματα του ελληνικού κινηματογράφου.<p>
 Ο Στέλιος Τατασόπουλος γεννήθηκε στην Κωνσταντινούπολη το 1908. Το 1927 αποφοίτησε από την Εμπορική Σχολή Γλωσσών και Εμπορίου, αλλά παράλληλα με τις οικονομικές σπουδές του φρόντισε να μάθει την τέχνη του ηθοποιού δίπλα στο μεγάλο Δημήτρη Ροντήρη. Ξεκίνησε ως ηθοποιός («Απάχηδες των Αθηνών», «Λιμάνι των δακρύων») αλλά γρήγορα έφυγε, πνεύμα ανήσυχο, για το Παρίσι, όπου τελειοποίησε τις σπουδές του.<p>
 Γυρνώντας στην Ελλάδα γύρισε την πρώτη του ταινία, που έμελλε να γίνει και συνώνυμο του έργου του. Την περίφημη πια «Κοινωνική σαπίλα» (1932), που έφερε τους λαϊκούς ανθρώπους του περιθωρίου στο επίκεντρο της κινηματογραφικής ματιάς, που γυρίστηκε σε χώρους εργατικούς και με μια διάθεση να καταγγείλει την κοινωνική αδικία.<p>
 Η ταινία αντιμετώπισε προβλήματα, οι αιθουσάρχες φοβόντουσαν να την προβάλουν μπας και τους συλλάβουν με το ιδιώνυμο, αλλά η επιτυχία της ήταν μεγάλη σε λαϊκές γειτονιές και την επαρχία. Με την ίδια διάθεση και τόλμη ο Στέλιος Τατασόπουλος γύρισε το 1952 τη «Μαύρη γη» (στα ενδιάμεσα έζησε και δούλεψε στη

Γαλλία), μια ταινία που θεωρήθηκε και διαφημίστηκε ως η πρώτη νεορεαλιστική ελληνική ταινία, αφού ο σκηνοθέτης της κατέβηκε με την κάμερά του στα σμυριγδωρυχεία της Νάξου για να στήσει εκεί μια δραματική ιστορία, αλλά, για να καταγράψει, τελικά, με απόλυτο ρεαλισμό τη σκληρή ζωή των πραγματικών εργατών.<p>
 Γύρισε πολλές ταινίες ο Στέλιος Τατασόπουλος. Ολες λαϊκές, μελό ή κωμωδίες, μιας και ποτέ δεν ξέχασε την αριστερή του ιδεολογία, σε μια εποχή που ήταν αχρείαστη στον επαγγελματία κινηματογραφιστή. <p>
 Τα τελευταία χρόνια της ζωής του, η ελληνική κινηματογραφική οικογένεια τον τίμησε δεόντως και κυρίως η Ταινιοθήκη της Ελλάδας, που συντήρησε και αποκατέστησε την «Κοινωνική σαπίλα» ώστε να μπορούν οι νεότερες γενιές να γνωρίσουν και να αγαπήσουν κι αυτές τον Στέλιο Τατασόπουλο.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
