<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 14 Ιουλίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Καταιγίδα<p></b> - The Perfect Storm. ΗΠΑ, 2000. Σκηνοθεσία: Βόλφγκανγκ Πέτερσεν. Σενάριο: Μπιλ Γούτλιφ, Μπο Γκόλντμαν. Ηθοποιοί: Τζορτζ Κλούνι, Μαρκ Γουόλμπεργκ, Νταϊάν Λέιν, Κάρεν Αλεν, Μέρι Ελίζαμπεθ Μαστραντόνιο. Διάρκεια: 125 λεπτά.<p>  Η αληθινή ιστορία μιας ομάδας ψαράδων που αντιμετωπίζουν τη θύελλα του αιώνα, σε μια περιπέτεια όπου κυριαρχούν τα ψηφιακά εφέ.<p> Τον Οκτώβριο του 1991, στο Γκλόστερ της Μασαχουσέτης, ένα από τα μεγάλα αλιευτικά λιμάνια του Βόρειου Ατλαντικού, το αλιευτικό σκάφος «Αντρεα Γκέιλ», με το τετραμελές πλήρωμά του και μ' επικεφαλής τον καπετάνιο του, Μπίλι Τάιν (Κλούνι), ξεκινά για μια απομακρυσμένη περιοχή του Ατλαντικού, γνωστή για το πλούσιο ψάρι της. Παρά την κακοκαιρία, ο Μπίλι πιστεύει ότι μπορεί να προλάβει τη θύελλα και να γυρίσει έγκαιρα στο Γκλόστερ, αφού πετύχει την τεράστια ψαριά. Δυστυχώς όμως, ο «τυφώνας Γκρέις» που κατεθύνεται βόρεια στον Ατλαντικό, θα συναντήσει δύο άλλα ισχυρά μετεωρολογικά μέτωπα και όταν τα τρία αυτά φαινόμενα συναντηθούν, δημιουργείται η ισχυρότερη θύελλα που έχει καταγραφεί ποτέ στη σύγχρονη ιστορία. Μια θύελλα εντελώς ξαφνική, που δεν δίνει την ευκαιρία στη μετεωρολογική υπηρεσία να προειδοποιήσει εγκαίρως τα πλοία που βρίσκονται στην περιοχή. Με αποτέλεσμα το «Αντρεα Γκέιλ» να κατευθύνεται, χωρίς να το ξέρει, στην καρδιά της καταιγίδας...<p> Αν πάτε να δείτε αυτή την «Καταιγίδα» πιστεύοντας ότι θα δείτε ένα νέο «Τιτανικό», τότε θα απογοητευτείτε. Αν πάτε να δείτε μια απλή περιπέτεια, επενδυμένη με όλη τη δύναμη των ψηφιακών εφέ και γενικά της υπερσύγχρονης τεχνολογίας, τότε ίσως εντυπωσιαστείτε. Ως εδώ όμως. Γιατί, δυστυχώς, ο Γερμανός Βόλφγκανγκ Πέτερσεν (που στη χώρα του είχε φτιάξει το θαυμάσιο «Υποβρύχιο»), από τότε που πήγε στο Χόλιγουντ φτιάχνει ολοένα και πιο μέτριες ταινίες. Οχι ότι δεν ξέρει πώς να σκηνοθετεί. Κάθε άλλο. Αναμφισβήτητα έχει και δεξιοτεχνία και την αίσθηση του ρυθμού. Παράδειγμα αυτή του η ταινία. Η ιστορία της, βασισμένη σε ένα αληθινό γεγονός (και το μπεστ σέλερ του Σεμπάστιαν Γιούνγκερ), τη «θύελλα του αιώνα» που οδήγησε τον καπετάνιο και το πλήρωμα ενός αλιευτικού στο θάνατο, προσφέρει και δραματική ένταση και σασπένς (έστω κι αν ο θεατής ξέρει το αποτέλεσμα) και ανθρώπινο ενδιαφέρον.<p> Στο πρώτο μέρος της ταινίας, ο Πέτερσεν δημιουργεί την ατμόσφαιρα του μικρού χωριού των ψαράδων, με τους απλούς ανθρώπους, τις γυναίκες τους που τους περιμένουν να επιστρέψουν πάντα με την ψυχή στο στόμα, το μπαρ όπου μαζεύονται για να ξεσκάσουν και να μεθύσουν. Ο, τι ακριβώς χρειάζεται για να δημιουργηθεί το «ανθρώπινο ενδιαφέρον» που ανέφερα. Στη συνέχεια όμως, από τη στιγμή που οι άντρες μπαίνουν στο αλιευτικό τους, το ενδιαφέρον αυτό αρχίζει να χάνεται. Εκείνο που προέχει είναι η καταιγίδα που πλησιάζει. Οι άντρες παραμερίζονται (για λόγους σασπένς εμφανίζονται κάπου κάπου οι γυναίκες τους που αρχίζουν να ανησυχούν) κι ο τυφώνας Γκρέις μαζί με τα υπόλοιπα φαινόμενα, με τη βοήθεια βέβαια της Industrial Light & Magic, του Τζορτζ Λούκας, εισβάλλουν στην οθόνη, με την ενίσχυση του Ντόλμπι και των άλλων υπερσύγχρονων ήχων, που για μία περίπου ώρα σε ξεκουφαίνουν, στην προσπάθειά τους να εντυπωσιάσουν. Ομως, παρά τις έντιμες προσπάθειες του Κλούνι να δώσει τον αγώνα του καπετάνιου (προσπαθώντας σ' ένα σημείο προς το φινάλε να του δώσει τη δύναμη του καπετάνιου Εϊχαμπ στο «Μόμπι Ντικ»), είναι αργά για να κάνει το θεατή να συμμετάσχει στο δράμα του. Οι σκηνές του τυφώνα επαναλαμβάνονται χωρίς ανανέωση, οι ψαράδες δεν κάνουν τίποτ' άλλο από το να φωνάζουν συνέχεια κι οι γυναίκες τους στο τοπικό μπαρ της περιοχής να δείχνουν πρόσωπα που ανησυχούν, ενώ η μουσική δεν χάνει στιγμή που να τονίζει, όσο πιο δυνατά, το δράμα και την επερχόμενη καταστροφή.<p> <b>Ονειρεύτηκα την Αφρική<p></b> - I Dreamed of Africa. ΗΠΑ, 2000. Σκηνοθεσία: Χιου Χάντσον. Σενάριο: Πόλα Μιλν και Σούζαν Σίλιντεϊ, από μυθ. Κούκι Γκάλμαν. Ηθοποιοί: Κιμ Μπάσιντζερ, Βενσάν Περέζ, Γκάρετ Στρόμεν, Εύα Μαρί Σεντ. Διάρκεια: 112 λεπτά. <p>   Η περιπέτεια μιας δυναμικής γυναίκας στην Κένυα, με την Mπάσιντζερ να δίνει περισσότερα απ' ό,τι της προσφέρει ένα αδύνατο σενάριο.<p> Η ηρωίδα της ταινίας αυτής του Χιου Χάντσον («Οι δρόμοι της φωτιάς») Κούκι Γκάλμαν (Mπάσιντζερ) είναι μια γυναίκα έτοιμη να θυσιάσει την ήρεμη, «πολιτισμένη» ζωή της στην Ιταλία για μια καινούργια αρχή: τη φορά αυτή στην Κένυα, στο πλάι του Ιταλού συζύγου της (Περέζ). Εκεί θα φτιάξει το αγρόκτημά της και θ' αντιμετωπίσει όχι μόνο τους κινδύνους της φύσης αλλά και τις παρεμβάσεις (των Αφρικανών) εκείνων που αδιαφορούν για τη διατήρηση του περιβάλλοντος ή τη σωτηρία των άγριων ζώων, έχοντας στο νου μόνο το οικονομικό κέρδος.<p> Ενδιάμεσα η Κούκι αντιμετωπίζει τη μητέρα της (Μαρί Σεντ) που έρχεται για να την πείσει να επιστρέψει στην Ιταλία, μια θύελλα (όχι τόσο ισχυρή όσο εκείνη στην ταινία του Πέτερσεν), μια αρρώστια, του γιου της, αλλά και τις τακτικές (κι επικίνδυνες) απουσίες του κυνηγού συζύγου της. Στοιχεία που προσφέρουν κάποιες «αναπνοές» στην κατά τα άλλα περιγραφική (και μέχρις σ' ένα βαθμό ειδυλλιακή) ζωή της Κούκι στο αγρόκτημα. <p> Η ταινία βασίζεται στην αληθινή ιστορία (και το αυτοβιογραφικό βιβλίο) της Κούκι Γκάλμαν, γυναίκας στην οποία η Κιμ Mπάσιντζερ δίνει περισσότερη αληθοφάνεια και δύναμη απ' ό,τι της επιτρέπει το πολύ αδύναμο σενάριο. Γιατί, παρά την ωραία φωτογραφία και γενικά τους φυσικούς χώρους όπου γυρίστηκε η ταινία, καθώς και τις ερμηνείες των ηθοποιών, το σενάριο παραμένει ένα είδος ταξιδιωτικού ντοκιμαντέρ γύρω από τη ζωή της Κούκι στην Κένυα, ταξιδιού που δεν προσφέρει αρκετό δράμα ή σασπένς, για να δημιουργήσει το κλίμα εκείνο που μια τέτοια ταινία σε κάνει να περιμένεις.<p><b> Πνίγοντας τη Μόνα<p></b> - Drowning Mona. ΗΠΑ, 2000. Σκηνοθεσία: Νικ Γκομέζ. Σενάριο: Πίτερ Στάινφελντ. Ηθοποιοί: Ντάνι ντε Βίτο, Μπέτι Μίντλερ, Νιβ Κάμπελ, Τζέιμι Λι Κέρτις, Κέισι Αφλεκ. Διάρκεια: 91 λεπτά.<p> I Πολύ μέτρια κωμωδία με τον Ντε Βίτο στο ρόλο του αστυνομικού να ψάχνει ν' ανακαλύψει ανάμεσα σε πολλούς υπόπτους το δολοφόνο της Μόνα-Μίντλερ.<p> Σε μια μικρή αμερικανική πόλη όπου όλοι οδηγούν «Γιούγκο» (γιατί δεν έχουν χρήματα ν' αγοράσουν καλύτερο αυτοκίνητο), η Μόνα (Μίντλερ) ξεκινάει ένα πρωί με το αυτοκίνητό της, για ν' ανακαλύψει ότι τα φρένα της δεν λειτουργούν και να πέσει στο ποτάμι όπου πνίγεται. Οταν ο αστυνόμος της πόλης (Ντε Βίτο) μαθαίνει ότι αυτό δεν ήταν ατύχημα αλλά προμελετημένος φόνος, αρχίζει να ψάχνει για το δολοφόνο, για ν' ανακαλύψει ότι σχεδόν όλοι οι πολίτες είχαν κάτι ενάντια στη Μόνα, που σε διάφορα φλας μπακ ανακαλύπτουμε ότι ήταν πραγματική στρίγκλα: τόσο απέναντι στον άντρα και στο γιο της όσο και στα άλλα πρόσωπα γύρω της (μαζί και ο νεαρός Μπόμπι που ετοιμάζεται να παντρευτεί την κόρη του αστυνόμου). Η ιστορία μπορούσε να προσφέρει μια καλή κωμωδία. Δυστυχώς, το σενάριο περιορίζεται σε σαχλούς, εκνευριστικούς χαρακτήρες κι ακόμη χειρότερο, σε σαχλά αστεία (το μοναδικό «έξυπνο» αστείο είναι εκείνο με τη «σκατοσαλάτα» που αναφέρει η Μόνα) που μπορεί να τα ανέχεσαι για δέκα-δεκαπέντε λεπτά αλλά κάποια στιγμή αρχίζεις να τα βαριέσαι. Πού αλήθεια η σπιρτόζικη, γεμάτη φρεσκάδα και φαντασία κωμωδία του παλιού Χόλιγουντ; <p> <b>ΟΙ ΑΛΛΕΣ ΤΑΙΝΙΕΣ</b><p>  <b>Η ΣΕΙΡΗΝΑ ΤΟΥ ΜΙΣΙΣΙΠΗ</b> (La Sirene du Mississippi). Γαλλία, 1969. Σκηνοθεσία: Φρανσουά Τριφό. Σενάριο: Φρ. Τριφό, από μυθ. Κόρνελ Γούλριτς. Ηθοποιοί: Ζαν-Πολ Μπελμοντό, Κατρίν Ντενέβ, Μισέλ Μπουκέ. Διάρκεια: 120 λεπτά. <p> Επανέκδοση μιας ταινίας γύρω από τον τρελό έρωτα που ο ίδιος ο Τριφό δεν θεωρούσε από τις καλύτερές του, αλλά που τελικά αποδείχνεται μια πολύ καλή ταινία που δεν έχει χάσει με το πέρασμα του χρόνου. Ο Μπελμοντό ερμηνεύει τον ιδιοκτήτη καπνοφυτειών σ' ένα αφρικανικό νησί, που παντρεύεται με αλληλογραφία τη Ζουλί (Ντενέβ) μια υπέροχη, ελκυστική γυναίκα, η οποία κάποια στιγμή εξαφανίζεται παίρνοντας μαζί της όλα του τα χρήματα. Ωσπου ο σύζυγος αναθέτει σε ιδιωτικό ντετέκτιβ ν' ανακαλύψει τη χαμένη του γυναίκα, την οποία αυτός δεν έπαψε ν' αγαπά... Πέρα από το εξαιρετικό πορτρέτο του άντρα, παρασυρμένου σ' ένα είδος ατέλειωτου εφιάλτη, εξαιτίας του μεγάλου του έρωτα, η ταινία είναι κι ένα ενδιαφέρον σχόλιο πάνω στα pulp fiction και στις ταινίες β' κατηγορίας. <p> <b>ΤΟ ΠΟΝΤΙΚΙ ΠΟΥ ΒΡΥΧΑΤΑΙ </b>(The Mouse That Roared). Βρετανία, 1959. Σκηνοθεσία: Τζακ Αρνολντ. Σενάριο: Ρότζερ Μακ Ντούγκαλ, Στάνλεϊ Μαν. Ηθοποιοί: Πίτερ Σέλερς, Τζιν Σίμπεργκ, Ντέιβιντ Κόσοφ, Λίο Μακ Κερν. Διάρκεια: 90 λεπτά.<p> Επανέκδοση της απολαυστικής κωμωδίας γύρω από ένα μικροσκοπικό, φανταστικό κράτος της Ευρώπης, το Δουκάτο του Φένικ, που αποφασίζει να κηρύξει πόλεμο ενάντια στην Αμερική, πιστεύοντας ότι ο ηττημένος παίρνει τελικά οικονομική βοήθεια από τους Αμερικανούς... Πέρα από το πολύ καλό, γεμάτο εύστροφους διαλόγους και ευρήματα, σενάριο, η ταινία προσφέρει και έναν ανεπανάληπτο Πίτερ Σέλερς σε τριπλό ρόλο: εκείνον της δούκισσας του κράτους (αναμφισβήτητα η καλύτερη από τις τρεις ερμηνείες του), εκείνον του πρωθυπουργού κι εκείνον του στρατηγού. Ο Τζακ Αρνολντ εκμεταλλεύεται με φαντασία τόσο τη σατιρική πλευρά του σεναρίου όσο και τα φαντεζίστικα στοιχεία του.

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
