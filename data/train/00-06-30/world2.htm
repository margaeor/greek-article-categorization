<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Παρασκευή 30/06/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">





«Για μένα, η αποκωδικοποίηση του DNA είναι το πλέον σοβαρό επίτευγμα της επιστήμης, που έχει γίνει ποτέ. Το θεωρώ πολύ πιο σημαντικό από τη διάσπαση του ατόμου ή από την κατάκτηση του φεγγαριού από τον άνθρωπο. Θα προξενήσει μια πραγματική επανάσταση, θα έλεγα κοσμογονική, στην επιστήμη και ειδικά στον 

τομέα της Βιολογίας. Οι εφαρμογές της αποκωδικοποίησης θα έχουν δραστικές επιδράσεις σε όλες τις επιστήμες, σε όλους τους τομείς της ζωής του ανθρώπινου γένους: Από την Iατρική και την ενέργεια, μέχρι τη βιομηχανία και το περιβάλλον», τονίζει ο δρ Αριστείδης Πατρινός, σε αποκλειστική συνέντευξή του στην «Ελευθεροτυπία». <p>
 Ο δρ Πατρινός βρέθηκε την περασμένη Δευτέρα στη δημοσιότητα, όταν τονίστηκε η 

μεγάλη του προσφορά στην επαναστατική ανακάλυψη, στην τελετή που έγινε στο Λευκό Οίκο. Αναγνωρισμένος, καταξιωμένος επιστήμονας, ήταν από τους λίγους που 

πίστεψαν και πάλεψαν τη δεκαετία του '80, ώστε το πρόγραμμα αποκωδικοποίησης του γενετικού κώδικα να τεθεί σ' εφαρμογή. Ανετος, φιλικός, περιέγραψε τη συμβολή του, τις ενέργειες που οδήγησαν στη συγκλονιστική-επαναστατική ανακάλυψη και την ουσία αυτής της ανακάλυψης: <p>
 <b>«Xρειαζόμαστε   άλλα 2-3 χρόνια»</b><p>
 «Από τα προγράμματα που διευθύνω, στο υπουργείο Ενέργειας και σε συνεργασία με 

τις αρμόδιες υπηρεσίες του υπουργείου Υγείας, το πλέον σημαντικό είναι αυτό που σχετίζεται με την αποκωδικοποίηση του DNΑ του ανθρώπου, την αποκωδικοποίηση δηλαδή του γενετικού κώδικα, τη χαρτογράφηση -θα έλεγα- της γενετικής δομής του ανθρώπου. Μέχρι τώρα αποκωδικοποιήσαμε ένα ποσοστό 96%. Θα 

χρειαστούμε άλλα δύο-τρία χρόνια για το υπόλοιπο. Το δικό μου τμήμα, η ομάδα μου, έχει την ευθύνη των χρωμοσωμάτων 5, 16 και 19, από το σύνολο των εικοσιτριών. Μόλις ολοκληρώσουμε τη χαρτογράφηση, μετά θα κάνουμε την ανάλυση της λειτουργίας των γονιδίων, για να δούμε πώς λειτουργούν. <p>
 Η χαρτογράφηση του ανθρώπινου σώματος, η αποκωδικοποίηση, έγινε κατορθωτή με τη συνεργασία Υπηρεσιών της Βρετανίας, Γαλλίας, Γερμανίας, Ιαπωνίας, Κίνας. Οι 

μεγαλύτερες επενδύσεις έγιναν από τις ΗΠΑ και τη Βρετανία. Το πρόγραμμα το πρωτοξεκινήσαμε εμείς το 1986. Για πολλά χρόνια εξετάζαμε την επίπτωση της ραδιενέργειας στην ανθρώπινη βιολογία, από την αρχή της ατομικής εποχής και τα 

προβλήματα που δημιουργεί. Για δεκαετίες, δυστυχώς, δεν μπορούσαμε να λύσουμε πολλά από αυτά τα προβλήματα. Τότε σκεφτήκαμε (1986) ότι ένας τρόπος για να τα 

λύσουμε ήταν να κάνουμε την αποκωδικοποίηση του γενετικού κώδικα, ώστε να δούμε τις επιπτώσεις, τις επιδράσεις σε μοριακά επίπεδα. Πρόκειται για γονίδια, εκτός των άλλων, που δείχνουν αν ιστοί από διαφορετικά σώματα ταιριάζουν μεταξύ τους, γονίδια που κρίνουν το βαθμό αντοχής του οργανισμού μας και την επίδραση των ασθενειών επάνω του. <p>
 <b>«Πολύ έντονες  οι αντιδράσεις»</b><p>
 Οταν προτείναμε αυτό το πρόγραμμα, οι αρχικές αντιδράσεις ήταν πολύ έντονες, επειδή οι ασχολούμενοι με τη Βιολογία, κρατικοί και μη, φορείς δεν ήταν συνηθισμένοι σε τέτοια τολμηρά προγράμματα. Μας πολέμησαν άγρια, πολύ άγρια. Αλλά, μ' επιμονή και υπομονή, τους πείσαμε τελικά. Μετά, η Εθνική Ακαδημία Επιστημών έκανε μια μελέτη, κατάλαβε πόσο σημαντικό ήταν να προχωρήσουμε και ενέκρινε το πρόγραμμα. Επίσης, το Κογκρέσο αντιλήφθηκε κι αυτό τη σπουδαιότητα των ερευνών και μας έδωσε ένα μικρό κονδύλι. <p>
 Το 1990 αρχίσαμε το πρόγραμμα επίσημα και μεθοδικά, συνεργαζόμενοι με το υπουργείο Ενεργείας, στο οποίο τώρα διευθύνω το τμήμα ερευνών σε θέματα σχετικά με τη Βιολογία και το Περιβάλλον. Στην αρχή ξεκινήσαμε μ' επενδύσεις στη σχετική τεχνολογία. Στα τελευταία τρία χρόνια, που η τεχνολογία βελτιώθηκε 

σημαντικά, εργαστήκαμε εντατικά και σοβαρά για την αποκωδικοποίηση. Παράλληλα, 

την ίδια περίοδο, άρχισε να εργάζεται στο πρόγραμμα και η βρετανική "Σάνγκερ Σέντερ", που χρηματοδότησε η μη κερδοσκοπική εταιρεία Welcome Τrust. <p>
 Το βάρος της δουλειάς σήκωσαν πέντε εργαστήρια. Ενα στη Βρετανία και τα υπόλοιπα στις ΗΠΑ. Τρία από αυτά είναι σε πανεπιστημιακά κέντρα στη Βοστώνη, στο Σεντ Λούις και στο Χιούστον. Το τέταρτο είναι το δικό μου εργαστήριο, το Join Geno Institute (JGI) στην Καλιφόρνια. Φυσικά, υπήρξε και ο ιδιωτικός τομέας που συνέβαλε στην αποκωδικοποίηση και ακολουθεί ένα διαφορετικό σύστημα. <p>
<b> «Πρόβλημα  ο συντονισμός»</b><p>
 Ενα από τα προβλήματα που είχαμε ήταν ο συντονισμός των ενεργειών των συμβαλλόμενων και για να επιτευχθεί, επέμενα αρκετά τα τελευταία δύο χρόνια, για να συνεργαστούν όλες οι ερευνητικές ομάδες. Ετσι, τη Δευτέρα στο Λευκό Οίκο συνεορτάσαμε το γεγονός». <p>
 Για τις επιδράσεις, επιπτώσεις της ανακάλυψης στη ζωή του ανθρώπου, ο δρ Πατρινός μάς είπε: <p>
 «Εχουμε ήδη δει σημαντικές προόδους στην αντιμετώπιση ασθενειών, λόγω των ανακαλύψεων που έχουν γίνει από τα πρώτα στάδια της αποκωδικοποίησης. Κάθε μέρα, κάπου στον κόσμο, οι επιστήμονες ανακαλύπτουν ένα γονίδιο που έχει σχέση 

με κάποια ασθένεια. <p>
<b> «Οχι στις αβάσιμες  ελπίδες»</b><p>
 Πιστεύω ότι αυτή η εξέλιξη στην αντιμετώπιση ασθενειών, θα επιταχυνθεί πολύ όταν παραδώσουμε την πλήρη αποκωδικοποίηση του DNA. Αλλά, θα χρειαστούν δεκαετίες μέχρι να λυθούν όλα τα μυστήρια του κώδικα, ώστε έτσι να καταπολεμηθούν οι ασθένειες. Γι' αυτό δεν θέλω να δώσω αβάσιμες ελπίδες σε ανθρώπους που πάσχουν από σοβαρές ασθένειες, να μη νομίζουν ότι αυτές θα θεραπευτούν σύντομα». <p>
 Γιατί όμως ένας... Μηχανολόγος-Ηλεκτρολόγος ασχολήθηκε τόσο πολύ με τη Βιολογία και το DNA; Η απάντηση του δρος Αριστείδη Πατρινού αφοπλιστική: <p>
 «Ολη μου τη ζωή έχω κάνει διαφορετικά πράγματα, έχω ασχοληθεί με διαφορετικές επιστήμες. Αυτό που μ' ενδιέφερε πάντα ήταν τα όρια μεταξύ των επιστημών. Νομίζω ότι η επιστήμη του μέλλοντος δεν θα είναι η Xημεία ή η Φυσική. Η επιστήμη του μέλλοντος θα είναι ανάμικτη. Οι μεγαλύτερες ανακαλύψεις θα είναι στα όρια των επιστημών, όπως γίνεται τώρα με τους κομπιούτερ και τη Βιολογία, για παράδειγμα. Η Βιολογία ειδικά, πέρασε μια επανάσταση τη δεκαετία του '70 κι έγινε Mοριακή Βιολογία, γιατί οι ερευνητές άρχισαν να χρησιμοποιούν τα εργαλεία και τις επιστημονικές μεθόδους που χρησιμοποιούσαν οι μηχανικοί και οι φυσικοί. Η επίδραση αυτή της τεχνολογίας, μας έδωσε την ικανότητα, την τόλμη θα έλεγα, να κάνουμε αυτή την επανάσταση στη Βιολογία». <p>
<b> «Ευγνωμονώ την Ελλάδα» </b><p>
 Ο δρ Πατρινός μόνο καλά λόγια έχει να πει για την Ελλάδα: «Θα ήθελα, μέσω της εφημερίδας σας, να εκφράσω την ευγνωμοσύνη μου στην Ελλάδα, που μου έδωσε τη μόρφωση στο Εθνικό Μετσόβιο Πολυτεχνείο, που με δέχτηκε και με σπούδασε ως ομογενή. Επίσης, ευχαριστώ τις Ηνωμένες Πολιτείες που μου έδωσαν τη δυνατότητα ν' αναπτύξω στον τομέα της έρευνας όλα όσα έμαθα στα θρανία και να υπηρετήσω το αμερικανικό Δημόσιο. Για μένα η Ελλάδα είναι η μάνα πατρίδα, έστω 

κι αν έζησα εκεί μόνο πέντε χρόνια». <p>
 Διευθύνοντας την τελευταία δεκαετία το τμήμα ερευνών σε θέματα Βιολογίας και Περιβάλλοντος του υπουργείου Ενέργειας των ΗΠΑ, ο δρ Πατρινός επισκέπτεται την 

Ελλάδα σχεδόν κάθε χρόνο. Το επόμενο ταξίδι, με τη σύζυγό του και τις δύο κόρες του Μαρίτσα, 12 χρόνων και Θάλεια, 8 (πήραν τα ονόματα της μητέρας και της γιαγιάς του αντίστοιχα), θα γίνει στα τέλη του επόμενου μήνα, για διακοπές 

τριών εβδομάδων, στο Πόρτο Ράφτη. <p>
 ΓIΩPΓΟΣ ΛYKΟMHTPΟΣ<p>



</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
