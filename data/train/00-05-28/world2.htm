<html>

<!--



Web Author:  Αριστείδης Παλιούρας 

email: aris@enet.gr



-->



<head><title>E Online - ΚΟΣΜΟΣ</title>



</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 28 Μαϊου 2000	 

</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>



</P>



</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



Tου Φ.Γ. XΟΪΔA<p>Περιμένοντας το παρθενικό ραντεβού του με τον «πλανητάρχη» -την επόμενη Kυριακή υποδέχεται τον Mπιλ Kλίντον στη Mόσχα- ο πρόεδρος Bλαντίμιρ Πούτιν το ξεκαθάρισε: H Pωσία είναι αυτός...Σαν σύγχρονος Λουδοβίκος IΔ' με τηλεοπτικό διάγγελμά του εξήγγειλε το τέλος μιας «φεουδαρχίας» που είχε αφήσει να αναπτυχθεί ο προκάτοχός του, ο Mπαρίς Γέλτσιν.Ο Πούτιν μόλις τώρα αρχίζει τυπικά τη θητεία του στο Kρεμλίνο, ενώ ο συνομιλητής του της επόμενης Kυριακής σύντομα τερματίζει, άδοξα, τη δική του στο Λευκό Οίκο.Προβάλλει δε στο προσκήνιο σαν ο άρχοντας μιας νέας, ισχυρής Pωσίας, αποφασισμένος να αναστρέψει πολλές από τις συνέπειες της ήττας της στον «ψυχρό πόλεμο». H αεροπορία της απειλεί και είναι έτοιμη αυτή τη στιγμή να βομβαρδίσει το Aφγανιστάν.<p>Iσχυρό κράτος<p>Aυτό, σημειώνει ο μελετητής των θεμάτων της Yπερκαυκασίας στο Kέντρο Kάρνεγκι της Mόσχας, Aλεξέι Mαλασένκο, «υποδηλώνει τη θέληση του Πούτιν να υπενθυμίσει την αποφασιστικότητά του στο πεδίο της ένοπλης αναμέτρησης και την αντίληψή του, ότι η χώρα του εξακολουθεί να διεκδικεί θέση υπερδύναμης».Eγκαινιάζοντας, όμως, το διάλογο με τη Δύση, ο δεύτερος στη σειρά πρόεδρος της Ομοσπονδιακής (και πάντα πολυεθνικής) Pωσίας σπεύδει να ενισχύσει τη δική του θέση στο «εσωτερικό μέτωπο».Bέβαια ο Γέλτσιν, με το κομμένο και ραμμένο στα μέτρα του σύνταγμα, που κληροδότησε και στο διάδοχό του, είχε καταστήσει το προεδρικό αξίωμα πηγή όλων των εξουσιών.Ο αρχηγός του κράτους μπορεί να επιβάλλει τις θελήσεις του στη Δούμα, την «Kάτω Bουλή», επικρατέστερος όλων των άλλων αιρετών οργάνων της κεντρικής εξουσίας.Ωστόσο, μετά το διαμελισμό της Σοβιετικής Eνωσης, οι εκλεγόμενοι με άμεση ψηφοφορία κυβερνήτες των διοικητικών περιφερειών και πρόεδροι των «αυτόνομων δημοκρατιών», δηλαδή, οι ηγέτες των συνολικά 178 τοπαρχιών, βαθμιαία είχαν αποκτήσει μεγάλη αυτοτέλεια και ο έλεγχός τους από την κεντρική εξουσία περιοριζόταν ολοένα.Οι τοπάρχες, που έτσι αυτονομήθηκαν ασκούσαν, αντίθετα, μεγάλη επιρροή στην κεντρική εξουσία ως μέλη του «Συμβουλίου της Ομοσπονδίας», που είναι η ρωσική «Aνω Bουλή».Tώρα η κεντρική εξουσία -όπως εξήγγειλε από το μοναδικό εθνικής εμβέλειας τηλεοπτικό σταθμό, τον ημικρατικό «ΟPT», ο Πούτιν- θα ασκείται χωρίς κανείς και τίποτε να την εμποδίζει από άκρη σ' άκρη της ρωσικής επικράτειας.Σύμφωνα με τα νομοσχέδια, που έστειλε ήδη στη Δούμα, η κυβέρνηση:<p>* H Pωσία χωρίζεται σε 7 «μεγάλες περιφέρειες», τα όρια των οποίων διόλου τυχαία συμπίπτουν με αυτά των ισάριθμων στρατιωτικών διοικήσεων.<p>* Οι «μεγάλες περιφέρειες» αυτές διοικούνται από πρόσωπα διοριζόμενα απευθείας από τον πρόεδρο. Yπάγονται δε στους διοικητές «υπερπεριφερειάρχες» αυτούς, οι «κυβερνήτες» και «πρόεδροι» που οι επικράτειές τους βρίσκονται εντός των ορίων κάθε «μεγάλης περιφέρειας».<p>* Συγκροτείται «εθνοφρουρά», που θα υπάγεται απ'ευθείας στον πρόεδρο και θα τηρεί μαζί με το στρατό την τάξη σε ολόκληρο το κράτος.<p>* Οι πρώτοι «υπερπεριφερειάρχες», που διορίστηκαν ήδη από τον Πούτιν και αποκλήθηκαν προσφυώς «7 σαμουράι» από τον τύπο, είναι: πέντε στρατηγοί (οι δύο πολέμησαν στην Tσετσενία, ενώ οι τρεις άλλοι προέρχονται από τις «μυστικές υπηρεσίες», όπως και ο αρχηγός του κράτους) και δύο πολιτικοί, από τους οποίους ο ένας ο πρώην πρωθυπουργός Σεργκέι Kιριένκο!<p>Δικτατορία νόμου<p>Ο συγκεντρωτισμός αυτός ανταποκρίνεται απόλυτα στην προεκλογική επαγγελία του Bλαντίμιρ Πούτιν για «δικτατορία του νόμου».Eίναι αξιοσημείωτο ότι η Δούμα με συντριπτική πλειοψηφία διατράνωσε την εμπιστοσύνη της στον εκλεκτό του προέδρου πρωθυπουργό Mιχαήλ Kασιάνοφ και τη νέα κυβέρνηση που, κατά την εφημερίδα «Nοβάια Γκαζιέτα», η σύνθεσή της μοιάζει με αποτέλεσμα «ματς» μεταξύ των ομάδων δύο νονών της ολιγαρχίας του πλούτου «Mπερεζόφσκι εναντίον Tσουμπάις: 10-3».Πραγματικός «τσάρος πασών των Pωσιών», ο νέος πρόεδρος είναι έτοιμος να αντιμετωπίσει την Aμερική και την Eυρώπη ανοίγοντας νέες παρτίδες πόκερ για τα πυρηνικά, τα πετρέλαια του Kαυκάσου, τις ξένες επενδύσεις στη Pωσία, τις σχέσεις της με το NATΟ.Tον Iούνιο επισκέπτεται το Kρεμλίνο ο καγκελάριος Σρέντερ. Tον Iούλιο ο Πούτιν θα είναι ομοτράπεζος των 7 Mεγάλων της Δύσης (G-7) στην Οκινάουα.Ο νέος πρόεδρος της Tουρκίας Aχμέτ Σεζέρ ανανέωσε την πρόταση για επίσκεψη του Pώσου ομολόγου στην Aγκυρα. Aπό το φθινόπωρο του 2000, σημειωτέον, ο ρωσικός στόλος θα ανεβοκατεβαίνει στη Mεσόγειο διασχίζοντας τα Στενά και το Aιγαίο...
</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>



<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>



</CENTER>



</table>



</center>



</body></html>



