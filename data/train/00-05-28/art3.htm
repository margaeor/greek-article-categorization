<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 28 Μαϊου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης ΣΤΑΥΡΟΥΛΑΣ ΠΑΠΑΣΠΥΡΟΥ<p>
Στις 13 Σεπτεμβρίου, η σκηνή του Ηρωδείου θα καταληφθεί από μια εντελώς πρωτότυπη ορχήστρα: από τους 160 μουσικούς, οι μισοί θα προέρχονται από την Κρατική Ορχήστρα Αθηνών και οι άλλοι μισοί από την αντίστοιχη της Κωνσταντινούπολης. Στο πόντιουμ θα βρίσκεται ο Ρετζίμ Γκιουμέν, ο διευθυντής της Κρατικής Ορχήστρας της Αγκυρας. Στα πρώτα όργανα θα είναι τούρκοι μουσικοί. Και το πρόγραμμα της συναυλίας θα αποτελείται από συνθέσεις των Αντίοχου Ευαγγελάτου, Μανώλη Καλομοίρη, Τζεμάλ Ρεσίντ και Φερίτ Τουζούν. <p>
Μερικές εβδομάδες αργότερα, στις 27 και τις 28 Οκτωβρίου, η ίδια ορχήστρα θα ερμηνεύσει τα ίδια έργα στην Κωνσταντινούπολη. Στα πρώτα όργανα, όμως, θα είναι έλληνες μουσικοί και στο πόντιουμ ο Βύρων Φιδετζής. <p>
Η επιλογή των συγκεκριμένων ημερομηνιών δεν είναι τυχαία. Την επομένη της δικής μας εθνικής εορτής, οι γείτονές μας γιορτάζουν την ίδρυση της Τουρκικής Δημοκρατίας.<p>
«Εδώ και καιρό αναζητούσαμε τρόπους για μια στενότερη συνεργασία με τους συναδέλφους μας από την Κωνσταντινούπολη», λέει ο επικεφαλής της ΚΟΑ Αρης Γαρουφαλής. <p>
«Η αντιμετώπιση από την πλευρά τους ήταν πολύ ζεστή. Βοηθούντος και του γενικότερου κλίματος που καλλιεργείται τον τελευταίο χρόνο, οι προσπάθειές μας τελεσφόρησαν. Οι παραπάνω φθινοπωρινές συναυλίες έχουν περισσότερο συμβολικό παρά καλλιτεχνικό χαρακτήρα. Δεν είναι παρά μόνον η αρχή. Θα επιδιώξουμε και συνέχεια, κι ελπίζουμε του χρόνου να δώσει η KΟΑ συναυλίες σε διάφορες πόλεις της Τουρκίας και σε αρχαία θέατρα, και φυσικά να εμφανιστούν κι εδώ οι δικές τους ορχήστρες». <p>
Στο χάσμα που άνοιξαν οι σεισμοί, χωρέσαν όλα: διπλωματία και πολιτική, φιλία, τέχνη και εμπόριο. Μέχρι πού μπορεί να φτάσει η ελληνοτουρκική προσέγγιση; Αν στο χώρο της πολιτικής είμαστε μάρτυρες ενός τρυφερού ειδυλλίου μεταξύ των υπουργών εξωτερικών Παπανδρέου και Τζεμ, στην πολιτιστική -με την ευρεία έννοια- σκηνή παρατηρείται οργασμός. <p>
- Η πρωτοβουλία της ΚΟΑ έρχεται να προστεθεί σε μια αλυσίδα ελληνοτουρκικών συμπράξεων που πραγματοποιήθηκαν τον τελευταίο καιρό. Υπό την αιγίδα των αντίστοιχων υπουργείων Πολιτισμού, 20 τούρκοι κι άλλοι τόσοι έλληνες ζωγράφοι συμμετείχαν σε έκθεση υπέρ των σεισμοπαθών, που παρουσιάστηκε το Φεβρουάριο στην Αγκυρα και τον Απρίλιο στην αίθουσα τέχνης Αέναον.<p>
- Σαράντα χρόνια μετά την τούρκικη βερσιόν της ταινίας «Χτυποκάρδια στο θρανίο», ο ίδιος παραγωγός, ο Τουρκέρ Ινάνογλου, ετοιμάζει μια γκανγκστερική περιπέτεια με τίτλο «Τριπλό παιχνίδι», στην οποία πρωταγωνιστούν ο Νίκος Σεργιανόπουλος και η Δήμητρα Ματσούκα.<p>
- Οσο για το χώρο των γραμμάτων, ούτε αυτός έμεινε αδιάφορος. Στα μέσα Απριλίου, η Ρέα Γαλανάκη, ο Θανάσης Βαλτινός και ο Τάκης Θεοδωρόπουλος συναντήθηκαν στο Γαλλικό Ινστιτούτο με τους τούρκους ομοτέχνους τους Νεντίμ Γκιουρσέλ, Φεριντέ Τσιτσέκογλου και Ορχάν Παμούκ -μεταφρασμένοι όλοι στη γλώσσα μας- για να ανταλλάξουν εμπειρίες από την τέχνη τους και να μοιραστούν κοινές ανησυχίες.<p>
«Ηταν μια πολύ σημαντική συνάντηση για μένα, και από λογοτεχνική και από πολιτική σκοπιά», ομολογεί η Ρέα Γαλανάκη. Η γνωστή συγγραφέας έχει συνείδηση ότι το μονοπάτι της λογοτεχνίας είναι πιο δύσβατο. <p>
«Εχουμε να κάνουμε με τη γλώσσα, τις ιδέες, την ιστορία... Είναι πιο ερμητικά τα πράγματα. Ομως οι διανοούμενοι που προέρχονται από χώρες σημαδεμένες από κοινά, είτε θετικά είτε αρνητικά, ιστορικά γεγονότα ανά τους αιώνες, έχουν πάρα πολλά να πουν μεταξύ τους. Το πώς ανιχνεύουν την ιστορία από άλλη σκοπιά, είναι κάτι με τεράστιο ενδιαφέρον. Βέβαια, την ώρα που εμείς κουβεντιάζαμε γύρω από ένα στρογγυλό τραπέζι, χρυσαυγίτες έκαιγαν τουρκικές σημαίες στο περιθώριο μιας διμερούς συνάντησης επιχειρηματιών... Εχουμε μέλλον μπροστά μας! Ανοίγεται, όμως, ένας δρόμος. Σήμερα είναι πιο εύκολο ν' αποδεσμευτούμε από τα στερεότυπα». <p>
- Πάνω στη γέφυρα επικοινωνίας που είχαν στήσει παλιότερα ο Μίκης Θεοδωράκης με τον Ζουλφί Λιβανελί, άρχισαν να περπατούν από τον περασμένο Σεπτέμβριο κι άλλοι καλλιτέχνες. Από τις πρόσφατες -υπέρ των σεισμοπαθών επίσης- συναυλίες της Χαρούλας Αλεξίου και της Σεζάν Ακτσού, οι θεατές του «Λουτφί Κιρντάρ» στην Κωνσταντινούπουλη κι εκείνοι του «Παλλάς», έμειναν με τις καλύτερες εντυπώσεις. <p>
Η Αλεξίου είναι δημοφιλής στη γειτονική χώρα εδώ και χρόνια. Το «Ταγκό της Νεφέλης», ωστόσο, παίχτηκε κατά κόρον από τους τούρκικους σταθμούς όχι μόνο στην ελληνική του εκδοχή, αλλά και στη διασκευή του από τη Νίλιφερ Λε. <p>
- Στο παιχνίδι, όπως ήταν αναπόφευκτο, έχουν μπει για τα καλά και οι δισκογραφικές εταιρείες. Η Μαντώ ηχογράφησε ήδη ένα τραγούδι μαζί με την τουρκάλα συνάδελφό της Σερτάβ, ενώ προς την άλλη πλευρά του Αιγαίου στέλνει ...«Φιλάκια» κι ο Λευτέρης Πανταζής, ο οποίος θα συνοδεύσει σε περιοδεία τη λαϊκή τραγουδίστρια Χούλια Αφσάρ. <p>
«Τέτοιου είδους συνεργασίες δεν προκαλούν έκπληξη στο κύκλωμα της μουσικής», λέει ο μουσικός παραγωγός Θύμιος Παπαδόπουλος. «Οι ελληνικοί δίσκοι -πειρατικοί και μη- κυκλοφορούσαν στην Τουρκία ανέκαθεν, και τραγουδιστές σαν τον Καζαντζίδη, τον Πάριο ή τον Νταλάρα είναι από δεκαετίες αγαπητοί. Ακόμα και οι διασκευές των δικών μας τραγουδιών ήταν κάτι πολύ συνηθισμένο. Απλώς, αυτό που κάποτε γινόταν χωρίς να ζητείται άδεια ή να καταβάλλονται δικαιώματα, σήμερα γίνεται νόμιμα και βιομηχανικά. Δείτε τι γίνεται στη Σόνυ: τα δύο παραρτήματα της εταιρείας συνεργάζονται τώρα πολύ στενά. Πρέπει να ομολογήσουμε ότι οι Τούρκοι ποτέ δεν είχαν πρόβλημα... Εμείς ήμασταν πιο κρατημένοι. Να 'ναι άραγε τυχαίο ότι κανένας δικός τους τραγουδιστής δεν είναι ιδιαίτερα γνωστός στην Ελλάδα; Αυτοί τείνουν ευκολότερα το χέρι».<p>
Να κάτι που δεν συμβαίνει ακόμα στον εκδοτικό χώρο. «Ελάχιστοι σύγχρονοι συγγραφείς μας είναι μεταφρασμένοι στα τούρκικα», λέει η Ρέα Γαλανάκη. «Είναι αρκετοί όμως οι Tούρκοι που έχουν μεταφραστεί στα ελληνικά και η έκδοση των βιβλίων τους συνοδεύεται συνήθως από μεγάλη δημοσιότητα. Μετά τη λογοτεχνική συνάντηση της Αθήνας, έχω την αίσθηση ότι οι συνάδελφοί μας ανυπομονούν να μας συστήσουν στο δικό τους κοινό. Δεν αποκλείεται μάλιστα να ξανασυναντηθούμε το φθινόπωρο στην Πόλη». <p>
Πώς άλλαξαν οι καιροί! Πριν από τρία μόλις χρόνια, όταν ο Σάκης Ρουβάς έδινε συναυλία στην Κύπρο -υπό τη σκέπη του ΟΗΕ- με τον τούρκο συνάδελφό του Μπουράτ Κουτ, παρά τρίχα γλίτωσε το λιντσάρισμα. <p>
Η συναυλία, βέβαια, είχε προγραμματιστεί την ημέρα που οι Πόντιοι πενθούσαν τη γενοκτονία τους από τους Τούρκους, και η επιλογή της αιματοβαμμένης πράσινης γραμμής ήταν μάλλον ατυχής. Σίγουρα όμως, αν ο Ρουβάς είχε επιχειρήσει ανανέωση προφίλ μετά τους καταστροφικούς σεισμούς του '99, η κίνησή του θα συναντούσε μεγαλύτερη συμπάθεια. <p>
Οι ελληνοτουρκικές συμπράξεις είναι πια στη μόδα. Το αίτημα για μια καλύτερη γνωριμία των δύο λαών φέρνει κοντά όλο και περισσότερους ανθρώπους του πνευματικού και του καλλιτεχνικού χώρου, όπως βέβαια και τις επιχειρήσεις που εκμεταλλεύονται το έργο τους. <p>
Τα κίνητρα των συμπράξεων άλλοτε είναι ευγενή, άλλοτε αμιγώς εμπορικά. Τα ΜΜΕ πάντως τις προβάλλουν γενναιόδωρα. Αν τώρα η επαφή δεν είναι επικαιρική αλλά γόνιμη και ουσιαστική, αυτό θα φανεί στην πορεία. <p>
 

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



