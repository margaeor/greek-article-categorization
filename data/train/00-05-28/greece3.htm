<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 28 Μαϊου 2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

 Tης ΧΑΡΑΣ ΤΖΑΝΑΒΑΡΑ<p>Στις πολεοδομίες η Ελλάδα αναστενάζει. Αυτό επιβεβαιώνεται και από την έκθεση του Συνηγόρου του Πολίτη, στην οποία τα παράπονα αυτής της κατηγορίας έχουν την... τιμητική τους. Από την κωδικοποίηση των χιλιάδων αιτημάτων που υποβλήθηκαν και εξετάστηκαν την περασμένη χρονιά, προκύπτει ότι σε αυτή την κατηγορία ανήκουν οι πιο «δύσκολες» περιπτώσεις.<p>1. Στον κύκλο με το γενικό τίτλο «ποιότητα ζωής» υποβλήθηκαν 2.068 αιτήματα, το 25,15% του συνόλου. Eκτιμάται ότι πολλά από αυτά που δόθηκαν στον κύκλο «σχέσεις κράτους-πολίτη» αφορούν πολεοδομικά ζητήματα.<p>2.  Το πιο ανησυχητικό είναι ότι τα θέματα αυτά μπορεί να χαρακτηριστούν δυσεπίλυτα, αφού, παρά τις φιλότιμες προσπάθειες της ομάδας ειδικών επιστημόνων που ασχολήθηκε με αυτά, διεκπεραιώθηκε μόλις το 58,8%, ποσοστό που υπολείπεται κατά δέκα ποσοστιαίες μονάδες από το γενικό μέσο όρο.<p>3.  Είναι επίσης πολύ κατώτερο από αυτό άλλων κατηγοριών, π.χ 80,6% για τον κύκλο «σχέσεις κράτους-πολίτη», 67,1% του «κύκλου δικαιώματα του ανθρώπου» και 64,6% του «κύκλου κοινωνικής προστασίας». Αξίζει πάντως να σημειωθεί ότι από τις υποθέσεις που διεκπεραιώθηκαν λιγότερες από τις μισές (ποσοστό 48,2%) είχαν θετική έκβαση.  <p>4.Τη μερίδα του λέοντος, με ποσοστό 19,8%, έχουν τα αυθαίρετα και ακολουθούν τα προβλήματα που αφορούν την εφαρμογή των ρυμοτομικών σχεδίων (11,4%), καθώς και θέματα κακοδιοίκησης από την πλευρά των πολεοδομικών υπηρεσιών (10,8%).Ορισμένες περιπτώσεις που έφθασαν ώς το Συνήγορο αποδεικνύουν ότι οι θιγόμενοι δεν μπορούν να ελπίζουν στην εφαρμογή των νόμων όταν καταφεύγουν στις αρμόδιες υπηρεσίες, ούτε καν στο Συμβούλιο Επικρατείας!<p>* Χαρακτηριστική είναι η περίπτωση προσφυγής για οικοδομική άδεια που εκδόθηκε από την αρμόδια πολεοδομία για ακίνητο στο Αίγιο του νομού Αχαΐας. Στο συγκεκριμένο οικισμό ο συντελεστής δόμησης είναι 0.8 και εκδόθηκε άδεια με συντελεστή 2,4, δηλαδή 300% πάνω από το επιτρεπόμενο, με αποτέλεσμα να ξεφυτρώσει μια πενταώροφη οικοδομή ύψους 17,5 μέτρων, όταν το νόμιμο είναι 7,5 μέτρα. Σχεδόν ταυτόχρονα με την έναρξη των οικοδομικών εργασιών κάποιος θιγόμενος γείτονας έκανε προσφυγή στο Συμβούλιο της Επικρατείας. Εκδόθηκαν τέσσερις καταδικαστικές αποφάσεις του συνταγματικού δικαστηρίου, με τις οποίες ακυρώνεται η εκδοθείσα άδεια, αλλά η οικοδομή τελείωσε και έως τώρα δεν έχει ληφθεί κανένα μέτρο για την κατεδάφιση των παράνομων τμημάτων της!n Στην περιοχή αρμοδιότητας του πολεοδομικού γραφείου Αχαρνών, όπου και το επίκεντρο του πρόσφατου καταστροφικού σεισμού, οι ερευνητές του Συνηγόρου του Πολίτη εντόπισαν μια άλλη ελληνική... ευρεσιτεχνία: Κάποιοι επιτήδειοι σκέφθηκαν να εκμεταλλευθούν την κλίση του εδάφους και να εξασφαλίσουν, βεβαίως από το «παράθυρο», επιπλέον ορόφους στις νέες οιοδομές.<p> Παράνοια<p>Τα κτίρια «θάβονται» και «ξεθάβονται», με αποτέλεσμα τα ισόγεια να εμφανίζονται ως υπόγεια για την έκδοση της άδειας και στη συνέχεια να απομακρύνονται τα μπάζα για να πουληθούν ως κανονικοί όροφοι!<p>* Η «ευρεσιτεχνία» ακολουθήθηκε και σε οικοδομή της Καστοριάς, όπου ο ιδιοκτήτης «έθαψε» πέντε ολόκληρα μέτρα (!) για να συμμορφωθεί η ανεγειρόμενη οικοδομή με τους όρους δόμησης της συγκεκριμένης πόλης. Το πιο ανησυχητικό είναι ότι η αρμόδια πολεοδομία απάντησε με αοριστίες στο έγγραφο του Συνηγόρου και βεβαίως δεν υπάρχει συμμόρφωση στο νόμο.<p>* Αλλο «εθνικό σπορ» είναι η καταπάτηση του αιγιαλού που γίνεται με την ανοχή των πολεοδομικών υπηρεσιών. Ενδεικτική είναι η περίπτωση της παραλίας στο Καμάρι Κορινθίας. Η υπόθεση ήρθε στο φως όταν έγινε καταγγελία για έκδοση οικοδομικών αδειών χωρίς να τηρείται η νόμιμη απόσταση από τον άξονα της παλιάς εθνικής οδού. Από την έρευνα διαπιστώθηκε ότι υπήρχε και άλλο «διαμαρτυρημένο γραμμάτιο»: Είχε ακυρωθεί η πράξη οριοθέτησης του αιγιαλού και η Κτηματική Υπηρεσία Κορινθίας είχε αρχίσει τον έλεγχο τίτλων ιδιοκτησίας. Τα δύο αυτά θέματα έπρεπε να οδηγήσουν την πολεοδομία Ξυλοκάστρου να σταματήσει την έκδοση οικοδομικών αδειών. Κάτι που δεν έγινε, παρά τις υποδείξεις του Συνηγόρου του Πολίτη, γιατί δόθηκε πράσινο φως από το συμβούλιο χωροταξίας του νομού, το οποίο εξέδωσε τη σχετική απόφαση «χωρίς να λάβει υπόψη του τη σχετική νομοθεσία», όπως τονίζεται στην έκθεση του Συνηγόρου.<p>* Μια άλλη «πονεμένη ιστορία» είναι οι διαφημιστικές πινακίδες που, παρά τις διατάξεις του Κώδικα Οδικής Κυκλοφορίας (ΚΟΚ), συνεχίζουν να κατακλύζουν πλατείες, κεντρικές αρτηρίες, οικοδομές, δώματα, περίπτερα κ.λπ., ακόμα και στο ιστορικό κέντρο της Αθήνας. (Aναλυτικό ρεπορτάζ για το θέμα στη σελ. 92).Στην έκθεση του Συνηγόρου επισημαίνεται ότι οι διαφημίσεις δεν αποτελούν μόνον οπτική ρύπανση, αλλά δημιουργούν σοβαρά προβλήματα ασφάλειας, αφού είναι φτιαγμένες για να αποσπούν την προσοχή των οδηγών και έχουν γίνει αιτία πρόκλησης ατυχημάτων. Δεν είναι λίγες οι περιπτώσεις που οι διαφημίσεις επικαλύπτουν τις πινακίδες οδικής σήμανσης, καθιστώντας τις τελευταίες μη ορατές. Το πιο ανησυχητικό είναι ότι οι πολεοδομίες αντιμετωπίζουν με πολλή ελαφρότητα τις καταγγελίες πολιτών, θεωρώντας προφανώς «αμελητέο» το πρόβλημα. n Δειγματοληπτική έρευνα που έγινε, μετά από καταγγελίες, από ειδικούς του Συνηγόρου έδειξε ότι αποτελούν κενό γράμμα οι επιταγές του ΚΟΚ, σύμφωνα με τις οποίες «απαγορεύεται κάθε διαφήμιση που πραγματοποιείται με οποιονδήποτε τρόπο και μέσο στα εκτός κατοικημένων περιοχών των χαρακτηρισμένων εθνικών και επαρχιακών οδών και σε ζώνες μέχρι 150 μέτρων και από τις δύο πλευρές του άξονα αυτών». Το ίδιο συμβαίνει και με τη διάταξη που ορίζει ότι «απαγορεύεται η εγκατάσταση οποιασδήποτε πινακίδας, αφίσας, διαγράμμισης ή συσκευής η οποία μπορεί να δημιουργήσει σύγχυση με πινακίδες σήμανσης ή με κυκλοφοριακή διαγράμμιση ή με άλλη συσκευή ρύθμισης της κυκλοφορίας ή να τις καταστήσει λιγότερο ορατές ή αποτελεσματικές ή να προκαλέσει θάμβωση στους χρήστες της οδού και γενικά να αποσπάσει την προσοχή τους κατά τρόπο που μπορεί να έχει δυσμενή επίδραση στην ασφάλεια της κυκλοφορίας». AδιαφορείΑυτά επαγγέλλεται το άρθρο 10, μια απλή βόλτα στην παραλιακή δείχνει την καταπάτηση των νόμων σε όλο της το μεγαλείο...Εχει ενδιαφέρον να αναφερθεί ότι ο δήμος Αθηναίων είχε διαβεβαιώσει εγγράφως ότι προχωρούσε στην αποκαθήλωση όλων των πινακίδων, πλην όμως δεν έχει πάρει κανένα μέτρο. Και το πιο ενδιαφέρον είναι ότι, εκτός από τους ιδιώτες, και τα κρατικά τρόλεϊ φιλοξένησαν μια εποχή διαφημίσεις κατά τρόπο που έρχεται σε αντίθεση με τους σχετικούς νόμους. Το μόνο παρήγορο είναι ότι η διοίκηση των ΗΛΠΑΠ έσπευσε να συμμορφωθεί προς τις υποδείξεις του Συνηγόρου.</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



