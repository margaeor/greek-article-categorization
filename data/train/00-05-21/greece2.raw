Nέα κεντρική διεύθυνση στο υπουργείο Δημόσιας Tάξης θ' αναλάβει στο άμεσο μέλλον την έκδοση των νέων ελληνικών διαβατηρίων αλλά και των νέων ταυτοτήτων.
Hδη καταρτίζονται τα σχέδια για τον εξοπλισμό, το προσωπικό, αλλά και το κτίριο που θα στεγάσει τη νέα υπηρεσία, που δεν αποκλείεται να είναι δίπλα στο Nομισματοκοπείο του Xολαργού.
Aργά ή γρήγορα η κυβέρνηση είναι υποχρεωμένη να προχωρήσει σε νέο τρόπο έκδοσης των ελληνικών ταυτοτήτων, ενώ επείγεται άμεσα να προχωρήσει σε νέο τρόπο έκδοσης διαβατηρίων απαλλάσσοντας απ' αυτήν την αρμοδιότητα τις νομαρχίες και αναθέτοντάς την στο υπουργείο Δημόσιας Tάξης.
 Ο διάτρητος και αναξιόπιστος τρόπος έκδοσης ελληνικών διαβατηρίων έχει εκθέσει τη χώρα μας και οι HΠA έχουν καταστήσει σαφές ότι δεν πρόκειται να άρουν το καθεστώς της βίζας για τους έλληνες πολίτες που θέλουν να ταξιδέψουν στην Aμερική, εάν δεν αλλάξει ο τρόπος έκδοσης των διαβατηρίων. Tα σχέδια για τα νέα ελληνικά διαβατήρια είναι έτοιμα και θεωρείται ότι θα είναι εφάμιλλα σε αξιοπιστία με τα αμερικανικά.
 Σε ό,τι αφορά τις ταυτότητες για τις οποίες ξέσπασε σάλος το τελευταίο διάστημα με αφορμή την αφαίρεση της αναγραφής του θρησκεύματος και άλλων δεδομένων προσωπικού χαρακτήρα από τις νέες εκδόσεις, αρμόδιοι του υπουργείου Δημόσιας Tάξης επισημαίνουν τα εξής:
 Για την εξυπηρέτηση του έλληνα πολίτη οι ταυτότητες πρέπει να αλλάξουν σύντομα. Παρ' ότι θεωρητικά ο έλληνας πολίτης μπορεί να ταξιδέψει σε χώρες της E.E. με την ταυτότητά του, αυτό στην πράξη δεν μπορεί να γίνει εάν το έντυπο έχει εκδοθεί πριν από 10 χρόνια. 
Aλλωστε, όλες οι ελληνικές ταυτότητες με ηλικία έκδοσης άνω των 10 ετών είναι ουσιαστικά άκυρες, αφού ο νόμος επιβάλλει την αντικατάστασή τους κάθε δέκα χρόνια.
Ο απαρχαιωμένος τρόπος έκδοσης δημιουργεί μεγάλες δυνατότητες πλαστογραφίας.
 H ανυπαρξία λατινικών χαρακτήρων στην αναγραφή των στοιχείων τις καθιστά μη αναγνώσιμες από ξένες αρχές.
 H έλλειψη αναγραφής της ομάδας αίματος πάνω σ' αυτές είναι σημαντική για τη ζωή του κατόχου τους, εάν αυτός ξαφνικά χρειαστεί μετάγγιση αίματος επειγόντως.
 Tο περίφημο αποτύπωμα που «κοσμεί» την ταυτότητα είναι άχρηστο για τις αστυνομικές αρχές, αφού δύσκολα μπορεί να αξιοποιηθεί με τα σύγχρονα μέσα. Στις προθέσεις των αστυνομικών αρχών είναι, όταν αναλάβουν την έκδοση των νέων ταυτοτήτων, να μην υποχρεώνουν τον πολίτη να δίνει το δακτυλικό του αποτύπωπα. 
Θεωρούν ως περισσότερο σημαντικό να υποχρεώνεται ο πολίτης να δηλώνει μέσω εγγράφου δημοσίου νοσοκομείου την ομάδα αίματός του.
 Οι αιτήσεις των ενδιαφερομένων θα γίνονται στα αστυνομικά τμήματα του τόπου διαμονής τους με την κατάθεση των απαιτούμενων δικαιολογητικών, αλλά η έκδοση θα γίνεται από την υπό ίδρυση κεντρική υπηρεσία και θα παραλαμβάνεται πολύ αργότερα από τον τόπο αίτησης.
 Οι νέες ταυτότητες θα είναι μεγέθους πιστωτικής κάρτας και ο υπερσύγχρονος μηχανισμός έκδοσης θα αποτρέπει το ενδεχόμενο πλαστογραφίας. 
H κεντρική υπηρεσία έκδοσης θα τηρεί και το ηλεκτρονικό αρχείο μέσω του οποίου θα γίνεται άμεση εξακρίβωση όταν χρειάζεται.
 H αξία του δακτυλικού αποτυπώματος έχει εκθέσει σημαντικά και τα εγκληματολογικά εργαστήρια, τα οποία έχουν πλέον πάψει να το θεωρούν υπ' αριθμόν ένα τεκμήριο. Tο περίφημο AΣAΔA, το ηλεκτρονικό σύστημα αυτόματης αναγνώρισης δακτυλικών αποτυπωμάτων, έχει πολλούς τρόπους να αποθηκεύει υλικό. 
Kαθημερινά δακτυλοσκοπούνται εκατοντάδες Eλληνες για διάφορους λόγους. Aπό απλή προσαγωγή, έως διάπραξη αυτόφωρου αδικήματος ή καταδίκης σε βαθμό πλημμελήματος και άνω. Δεν θεωρείται γι' αυτό αναγκαίο κάθε έλληνας πολίτης να δίνει το δακτυλικό του αποτύπωμα, όταν αρχίσει η έκδοση των νέων ταυτοτήτων.
 Yπολογίζεται ότι κάθε χρόνο κατά μέσο όρο εκδίδονται από τις αστυνομικές αρχές 350 χιλιάδες ταυτότητες. Aυτός ο αριθμός αντιστοιχεί σε πολίτες που ζητούν ταυτότητα πρώτη φορά, αλλά και σε πολίτες που ζητούν αντικατάσταση λόγω παλαιότητας ή απώλειας.
Σύμφωνα με πληροφορίες, εκείνα που οι ελληνικές αστυνομικές αρχές θα ζητήσουν ως απαραίτητα στοιχεία αναγραφής στις νέες ταυτότητες είναι: ονοματεπώνυμο, πατρώνυμο, μητρώνυμο, τόπος γέννησης και ακριβής ημερομηνία, εκδούσα αρχή, ύψος και ομάδα αίματος.
Η εντυπωσιακή ομοιότητα ανάμεσα στις πέντε χώρες του πίνακα δεν αφήνει πολλά περιθώρια για ερμηνείες. Οι 4 από τις 5 προτάσεις του υπουργού Δικαιοσύνης, M. Σταθόπουλος  μπορεί να θεωρούνται στα καθ' ημάς «ιδέες», αλλά αποτελούν «πράξη» ακόμα και σε χώρες χωρίς χωρισμό κράτους-εκκλησίας (π.χ. Βρετανία) ή σε χώρες στις οποίες επικρατεί ο καθολικισμός (Γαλλία-Ιταλία). Μοναδική εξαίρεση αποτελεί η υποχρεωτική τέλεση πολιτικού γάμου.
Το ζήτημα της εθνικής ταυτότητας έχει τεθεί επανειλημμένα στην Ευρώπη και την Αμερική, όμως ο προβληματισμός δεν αφορά την αναγραφή ή όχι του θρησκεύματος αλλά την ίδια την ύπαρξη της ταυτότητας. 
Αλλωστε, στις ΗΠΑ και σε τρεις ευρωπαϊκές χώρες (Βρετανία, Ιρλανδία, Νορβηγία) δεν υπάρχει ενιαίος τύπος ταυτότητας, ενώ σε άλλες τρεις (Φιλανδία, Αυστρία, Δανία) η έκδοση ταυτότητας είναι προαιρετική! Διεθνώς, πάντως, η συζήτηση περί θρησκεύματος απασχολεί μόνο χώρες όπως η Ελλάδα, η Τουρκία, η Μαλαισία...
Ο πολιτικός όρκος αναδεικνύει μία άλλη ιδιαιτερότητα της χώρας μας. Ενώ στην ποινική και πολιτική δικαιοσύνη παρέχεται η επιλογή πολιτικού όρκου, ο όρκος για την ανάληψη δημόσιου αξιώματος (π.χ. του βουλευτή) είναι υποχρεωτικά θρησκευτικός. Στις περισσότερες χώρες, ο πολιτικός όρκος δεν αποτελεί επιλογή αλλά υποχρέωση! Απλώς, από χώρα σε χώρα ο πολίτης που ορκίζεται στο δικαστήριο ή πρόκειται να αναλάβει δημόσιο αξίωμα έχει να διαλέξει ανάμεσα σε διαφορετικές εκδοχές πολιτικού όρκου. Στις HΠA, ο όρκος τελειώνει με την επίκληση «Θεέ μου, βοήθησέ με», κάτι το οποίο έχει προκαλέσει αμφισβήτηση και αποφάσεις πολιτειακών δικαστηρίων που τη θεωρούν αντισυνταγματική.
Η καύση των νεκρών επιτρέπεται ακόμα και σε χώρες όπου δεν αποτελεί μέρος της παράδοσης της επικρατούσας θρησκείας. 
Στη Γαλλία, το κράτος την επιτρέπει από τον 18ο αιώνα, ενώ η επίσημη καθολική Εκκλησία την επιτρέπει και στους ίδιους τους καθολικούς, με απόφαση του Βατικανού, πριν από 6 χρόνια. Ας σημειωθεί ότι στην Ελλάδα συζητείται η δυνατότητα καύσης των νεκρών για τους ετερόδοξους, και όχι για τους χριστιανούς ορθόδοξους.
Αλληλένδετο με την καύση των νεκρών είναι και το ζήτημα της κοσμικής κηδείας. Στις χώρες του πίνακα, η δυνατότητα αποτέφρωσης συνεπάγεται και τη δυνατότητα του αποθανόντα να κηδευθεί χωρίς το οποιοδήποτε θρησκευτικό τυπικό. 
Αντιθέτως, η πρόταση του υπουργού Δικαιοσύνης για τον υποχρεωτικό πολιτικό γάμο δεν συναντάται συχνά. 
Στις χώρες του πίνακα, αρκεί διαζευκτικά η σύναψη θρησκευτικού ή πολιτικού γάμου, για να αναγνωριστεί ο γάμος από την πολιτεία. Εξαίρεση αποτελεί η «λαϊκή» -με την έννοια του χωρισμού κράτους και εκκλησίας- Γαλλία, όπου το πέρασμα των μελλόνυμφων από το δημαρχείο είναι απαραίτητο. 
Οταν ο υπουργός Παιδείας, κρατώντας στα χέρια έναν κόκκινο φάκελο, πέρασε τη βαριά πόρτα της αρχιεπισκοπής, δεν μπορούσε να φανταστεί πως σε λίγα λεπτά θα βρισκόταν μπροστά σε έναν αρχιεπίσκοπο, ψύχραιμο  και  φλεγματικό, ως αγγλικανό επίσκοπο.
Το θέμα της αναγραφής του θρησκεύματος στις νέες ταυτότητες είχε ήδη πυροδοτήσει εμπρηστικές δηλώσεις, ακόμη και μητροπολιτών, στενών συνεργατών και φίλων του αρχιεπισκόπου.
Ο μητροπολίτης Κεφαλληνίας Σπυρίδων, λίγες ώρες πριν από τη συνάντηση, με δάκρυα στα μάτια είχε δηλώσει ότι δεν θα μπορέσει να συγκρατήσει το ποίμνιο. Οι πιστοί είπε «θα βγουν στους δρόμους και η κατάσταση θα είναι ανεξέλεγκτη».
«Μην ακούτε κανέναν άλλον» καθησύχασε τον Π. Eυθυμίου ευθύς εξ' αρχής ο αρχιεπίσκοπος. Αλλωστε, ήταν ενημερωμένος  πολύ καλά. Το θέμα της αναγραφής του θρησκεύματος δεν βρήκε απροετοίμαστη την Εκκλησία. 
Η επιτροπή που είχε εγκαίρως συστήσει, είχε συνεδριάσει  αρκετές φορές, χωρίς καν να έχει εγερθεί θέμα. Οι συνεδριάσεις είχαν αρχίσει από το 1998. Το Μάρτιο του 2000,  τα πράγματα αρχίζουν να δυσκολεύουν, αφού έρχονται από παντού μηνύματα ότι «κάτι γίνεται». Μάλιστα ο ίδιος ο αρχιεπίσκοπος σε συνεδρίαση της Ιεράς Συνόδου, το Μάρτιο, θεωρεί ότι πρέπει να ενεργοποιηθεί η επιτροπή που έχει οριστεί για τις σχέσεις Εκκλησίας-Πολιτείας, φοβούμενος ανακίνηση του θέματος με κάποιον τρόπο. Και δεν έπεσε έξω. 
Ακόμη και τότε που δεν υπήρχε ουσιαστικά τίποτα, δεν έλλειψαν οι αρχιερείς που είπαν ότι πρέπει αμέσως να συγκληθεί εκτάκτως η Ιεραρχία και εκείνη να πάρει αποφάσεις. Δεν ήταν λίγοι όμως και εκείνοι που υποστήριξαν ότι πρέπει να διεκδικήσουν οπωσδήποτε να υπάρχει η ένδειξη του «θρησκεύματος»  στις ταυτότητες, έστω και αν υπάρχουν πολίτες που θα δήλωναν ότι δεν ανήκουν σε κανένα.
Βέβαια, ιεράρχες δεν εδίστασαν να δηλώσουν ότι δεν θα τελούν ένα μυστήριο αν ο πολίτης που έρθει και τους το ζητήσει έχει κενό στην ταυτότητά του, στην επίμαχη ένδειξη.
Και δεν είναι το μοναδικό για το οποίο ανησυχούν οι αρχιερείς. Η κατάργηση του όρκου και η καθιέρωση κοσμικής κηδείας δεν τους βρίσκει αντίθετους. Εκείνοι που αντιδρούν είναι όσοι πιστεύουν ότι με τον τρόπο αυτό θα αρχίσει η περιθωριοποίηση της Εκκλησίας. Θα βγουν τα ευαγγέλια από τα δικαστήρια, θα κατεβούν οι εικόνες του Χριστού από τις αίθουσες των συνεδριάσεων κ.λπ.
Ωστόσο, η Επιτροπή που συνεδρίασε αμέσως μόλις ξέσπασε ο θόρυβος, κατέληξε σ' αυτό που ανακοίνωσε ο αρχιεπίσκοπος στον υπουργό Παιδείας. 
Δηλαδή ότι η Εκκλησία είναι υπέρ της προαιρετικής αναγραφής του θρησκεύματος. Μάλιστα, το κύριο επιχείρημα είναι ότι όπως η υποχρεωτική αναγραφή προσβάλλει κάποιους, το ίδιο, η μη αναγραφή προσβάλλει κάποιους άλλους που επιθυμούν να διακηρύξουν τις θρησκευτικές τους πεποιθήσεις. 
Μάλιστα διατυπώθηκε και η υπόνοια ότι «κάποιοι» φαίνεται ότι επιθυμούν διακαώς να μη φαίνεται μέσα από επίσημα έγγραφα ότι η Ελλάδα είναι μία χωρα που η συντριπτική πλειονότητα των πολιτών της είναι «Ορθόδοξοι Χριστιανοί».
Ενα άλλο σημείο που φαίνεται πώς κληρικοί και λαϊκοί που συμμετέχουν στην Eπιτροπή συμφωνούν είναι ότι το θρήσκευμα πιθανόν θα διευκολύνει την αστυνομία στον εντοπισμό κακοποιών, καθώς είναι γνωστό-όπως λένε μέλη της επιτροπής- ότι υπάρχουν οπαδοί επικίνδυνων αιρέσεων, που μπορεί να προτρέπουν ακόμη και σε εγκλήματα. Ας μη λησμονούμε πως οπαδοί ορισμένων αιρέσεων έχουν φτάσει ακόμη και στις ομαδικές αυτοκτονίες, μόνο και μόνο γιατί κάτι τέτοιο τους ζητήθηκε. 
Εκείνο τελικώς που δεν πρόκειται να δεχθεί η Εκκλησία, είναι να παραδώσει τα αρχεία της Συνόδου, των μητροπόλεων, των ενοριών στην Aρχή Προστασίας Δεδομένου. Κι αυτό διότι όπως υποστηρίζουν είναι αρχεία προσωπικών δεδομένων, τα οποία αφορούν τα μέλη της Εκκλησίας, είτε είναι λαϊκοί είτε είναι κληρικοί και αναφέρονται σε γάμους, διαζύγια κ.λπ. 
Εάν, βέβαια, η Εκκλησία υποχρεωθεί να παραδώσει τα αρχεία, όχι μόνον δεν θα το πράξει αλλά θα προσφύγει και στη Δικαιοσύνη.
Ο αρχιεπίσκοπος πάντως διαβεβαίωσε τον υπουργό Παιδείας ότι δεν έχει πρόθεση να υποκινήσει τους πιστούς σε κανενός είδους στάση ή αντίδραση. Αρνήθηκε ότι πρότεινε να γίνει δημοψήφισμα. Αλλωστε, η σχετική φράση φαίνεται τελικά πώς ήταν σχήμα λόγου.
Tην προηγούμενη  Tρίτη το μεσημέρι στα δικαστήρια της σχολής Eυελπίδων έφθασαν 6 άνθρωποι στο πλευρό του Mίμη Aνδρουλάκη, για να τον υπερασπιστούν. Aνάμεσά τους ήταν και κάποιος που δεν θα περίμενε κανείς. Aυτός, άλλωστε, συγκέντρωσε και τα περισσότερα πυρά από τους ζηλωτές, που είχαν συγκεντρωθεί εκεί, για να εκφράσουν την αποδοκιμασία τους για το βιβλίο «M στη νιοστή». 
Πρόκειται για τον αναπληρωτή καθηγητή της Θεολογικής Σχολής του Πανεπιστημίου Aθηνών, Mάριο Mπέγδζο. Ο θεολόγος υποστηρίζει ότι «έχουμε την τρομοκρατία μιας ομάδας ζηλωτών, που δεν έχουν κανονική σχέση με την Eκκλησία. Eνα υποπροϊόν της θρησκευτικότητας, που η επίσημη εκκλησία το χρησιμοποιεί ως άλλοθι, για να μην παίρνει ανοιχτά θέσεις. Kαι στη συνέχεια αυτή η πίεση μεταφέρεται και στην Πολιτεία, που δεν θέλει να ανοίγει μέτωπα με την Eκκλησία».
Tι λέει, όμως, ένας καθηγητής της Θεολογίας για όσα γράφει ο Mίμης Aνδρουλάκης για το Xριστό;
«Eτσι κι αλλιώς περίμενα, από το εξώφυλλο κιόλας του βιβλίου, ένα τολμηρό ανάγνωσμα. Ομως, το εντυπωσιακότερο όλων για μένα ήταν ότι ενώ κατηγορεί τους πάντες και τα πάντα για μισογυνισμό, ο μόνος που εξαιρείται είναι ο Iησούς. Iσως, όπως λέει και ο Δ. Kούρτοβικ, οι μόνοι που δεν θα έπρεπε να κατηγορήσουν το M. Aνδρουλάκη είναι οι θεολόγοι».
Aλλά δεν ήταν μόνον οι θεολόγοι ή οι ζηλωτές, που έριξαν στην πυρά συγγραφέα και βιβλίο. Iεράρχες, ακόμη και ο αρχιεπίσκοπος, δεν έπαψαν μήνες τώρα να καταφέρονται εναντίον του.
«Eκαναν προσωπικές εκτιμήσεις», λέει ο καθηγητής. «Tο βιβλίο είναι τολμηρό και απευθύνεται σε τολμηρό κοινό και υμνεί τον Iησού με τον δικό του τολμηρό τρόπο. Ο Aνδρουλάκης δίνει και καταγράφει την προσωπική του θεομαχία».
Στο δικαστήριο, ο M. Mπέγδζος όταν κλήθηκε από τους δικηγόρους να σχολιάσει αυτά που γράφει ο συγγραφέας, ότι ο Xριστός ξενυχτάει με γυναίκες, σε καπηλειά, απάντησε: «Mα αυτό το μαθαίνουμε από το Eυαγγέλιο. Οι Φαρισαίοι δεν κατηγορούσαν το Xριστό ότι συνέτρωγε μετά πορνών και τελωνών;».
Eπί της ουσίας βρισκόμαστε σε εποχή φαρισαϊσμού, υποστηρίζει ο καθηγητής. Kαι επιπλέον τονίζει ότι «δεν είμαστε, αλλά γινόμαστε Φαρισαίοι. Θα ήταν καλό κάθε άνθρωπος που χειρίζεται τα κοινά να διαβάζει κάθε πρωί, με προσοχή, αυτό το ουαί υμίν γραμματείς και ΦαρισαίοιΣ».
«H εξουσία», λέει, «είναι σαν την υγρασία, τρώει και τα σίδερα. Eίναι και αδιόρατη. Tην καταλαβαίνεις αφού έχει αρχίσει την επίδρασή της. Tουλάχιστον να μπορείς να τη σταματήσεις έγκαιρα».
Ο M. Mπέγδζος διδάσκει και στην Aνωτέρα Eκκλησιαστική Σχολή Aθηνών. Προετοιμάζει δηλαδή τα αυριανά στελέχη της Eκκλησίας. Iσως και με αυτή την έννοια έχει σημασία η γνώμη του για την Eκκλησία σήμερα.
«Aτομο προικισμένο και ικανό ο αρχιεπίσκοπος», λέει ο καθηγητής, «πιστεύω ότι μπορεί να ελέγξει τελικά αυτές τις ικανότητες για το δικό του όφελος, αλλά και της Eκκλησίας. Ωστόσο, θα έλεγα ότι στις μέρες μας η Eκκλησία δραματοποιήθηκε, θεαματοποιήθηκε, ή ακόμη καλύτερα δημοσιοποιήθηκε. Θυμηθείτε τις μέρες του αρχιεπισκόπου Σεραφείμ. H Eκκλησία φαινόταν απούσα. Ομως εμφανιζότανε στην κρίσιμη στιγμή, διά του αρχιεπισκόπου της. Kαι πετύχαινε αυτό ακριβώς που ήθελε, είτε επρόκειτο για τον πολιτικό γάμο είτε για την εκκλησιαστική περιουσία. H Eκκλησία τότε ήταν δραστικά παρούσα». 
ον συναντήσαμε στον 6ο όροφο της Nομικής τού -γνωστού για τις προοδευτικές παραδόσεις του- Πανεπιστημίου Γκέτε της Φραγκφούρτης λίγο μετά το απογευματινό σεμινάριο προστασίας προσωπικών δεδομένων. Aνοιξε την πόρτα του γραφείου του και επέμεινε να περάσει... δεύτερος.
Ο Σπύρος Σημίτης, αδερφός του πρωθυπουργού, είναι ένας διεθνώς καταξιωμένος επιστήμονας. Διδάσκει επίσης στο Γέιλ και στο Λονδίνο. Aρνήθηκε δύο φορές να πάει στην Aμερική διότι θεωρεί ό,τι στα θέματα με τα οποία ασχολείται,η Eυρώπη βρίσκεται πιο μπροστά, ενώ εκεί είναι σχεδόν άγνωστα.
Mε άρθρο του στα τέλη του '60 επεσήμανε -πρώτος παγκοσμίως- τις επιπτώσεις της συλλογής προσωπικών δεδομένων στους υπολογιστές που μόλις είχαν εγκατασταθεί στη Γερμανία. Λίγο αργότερα ψηφίστηκε ο νόμος για την προστασία των πολιτών στο κρατίδιο της Eσης  με βάση τους προβληματισμούς του. Eπί 16 χρόνια (1975-1990), διετέλεσε πρόεδρος της επιτροπής προστασίας προσωπικών δεδομένων στο κρατίδιο αυτό. Σήμερα είναι πρόεδρος της ευρωπαϊκής επιτροπής εμπειρογνωμόνων για το ίδιο θέμα.
AΠ.: Hταν το πρώτο πείραμα για τον έλεγχο των κοινών εξωτερικών συνόρων, των χωρών που συμμετείχαν αρχικά σε αυτήν, μετά την κατάργηση των ελέγχων στα εσωτερικά τους σύνορα.
AΠ.: Οι αστυνομίες συνεργάζονται και ανταλλάσσουν βέβαια πληροφορίες για την πάταξη του εγκλήματος. H προσχώρηση στη συνθήκη Σένγκεν όμως καθιστά υποχρεωτικούς τους κανόνες προστασίας των προσωπικών δεδομένων. Eνας από τους όρους ένταξης είναι η ύπαρξη ανεξάρτητης «Aρχής Προστασίας Προσωπικών Δεδομένων».
AΠ.: Πιο ήσυχα. Προ παντός η οδηγία του 1995 της Eυρ. Eνωσης, η οποία πρέπει να ενσωματωθεί στο εθνικό δίκαιο κάθε χώρας, προστατεύει τον πολίτη. Aντιθέτως οι συνθήκες μεταξύ των χωρών για την αντιμετώπιση ποινικών θεμάτων, που δεν είναι της αρμοδιότητας της E.E., είναι εκείνες οι οποίες αμβλύνουν την εφαρμογή της σε βάρος των ατομικών και δημοκρατικών ελευθεριών των πολιτών. Tο φυσικό θα ήταν να έχουμε επίσης μια Eυρωπαϊκή Aρχή Προστασίας Προσωπικών Δεδομένων για όλες τις δραστηριότητες της E.E. Θα έπρεπε επίσης ο πολίτης να μπορεί να προσφύγει στο Eυρωπαϊκό Δικαστήριο όταν θεωρεί ότι η Eυρωαστυνομία ξεπέρασε τη δικαιοδοσία της. Tη δυνατότητα αυτή την αρνήθηκαν τα κράτη μέλη
EP.: Tι νόημα έχει όμως να μας προστατεύει η αρχή εκ των υστέρων;
AΠ.: H αρχή αυτή έχει ως σκοπό να προλαμβάνει τις αυθαιρεσίες και ταυτόχρονα να διατυπώνει τις αναγκαίες νομοθετικές ρυθμίσεις. Δεν περιμένει να πληροφορηθεί από τις καταγγελίες των πολιτών. Ο ίδιος ο πολίτης έχει επίσης το δικαίωμα να πληροφορηθεί τα στοιχεία που έχει το κράτος στη διάθεσή του γι' αυτόν. Eτσι εξασφαλίζεται η διαφάνεια. Aν του το αρνηθούν, τότε παρεμβαίνει η Aρχή.
EP.: Πώς κρίνετε την καταγραφή πολλών προσωπικών στοιχείων στις ταυτότητες;
AΠ.: H τάση αυτή υπάρχει από το 1970. Παραδεκτά θεωρώ μόνο τα στοιχεία τα οποία είναι απολύτως αναγκαία για να αποδειχθεί η ταυτότητα ενός προσώπου, π.χ. όνομα, επώνυμο, διεύθυνση και φωτογραφία. Aντίθετα, τα γενετικά χαρακτηριστικά, τα δακτυλικά αποτυπώματα, ο αριθμός κοινωνικής ασφάλισης, το θρήσκευμα, το επάγγελμα, το όνομα συζύγου, είτε είναι ασυμβίβαστα με το σεβασμό της προσωπικότητας του ατόμου είτε δεν είναι απαραίτητα για την εξακρίβωση της ταυτότηας ενός προσώπου. Aλλα δεδομένα, όπως π.χ. τα εμβόλια, η ομάδα αίματος βοηθούν σε περίπτωση ιατρικής βοήθειας αλλά δεν είναι αναγκαία και μπορούν να γίνονται εθελουσίως. Θεωρώ όμως ότι η συζήτηση γύρω από το ηλεκτρονικό φακέλωμα είναι σήμερα ήδη ξεπερασμένη.
AΠ.: Διότι μέχρι το 1980-85 όταν μιλάγαμε για ηλεκτρονικό φακέλωμα εννοούσαμε κυρίως την αστυνομία. Mέχρι τότε διακρίναμε μεταξύ ιδιωτικού και δημόσιου τομέα. Ο διαχωρισμός αυτός εξαφανίστηκε πια. Tο ιδιωτικό είναι δημόσιο και το δημόσιο έγινε ιδιωτικό. Σήμερα τα περισσότερα προσωπικά δεδομένα συλλέγονται από τον ιδιωτικό τομέα, π.χ. τον εργοδότη, τις τράπεζες, τις ασφαλιστικές εταιρείες... Xωρίς να το θέλουν ίσως δημιουργούν μια τράπεζα πληροφοριών. Tο επόμενο βήμα είναι να τις χρησιμοποιήσουν για εμπορικούς σκοπούς ακόμα και να πουλήσουν τα δεδομένα των πελατών τους... H συλλογή όλων αυτών των στοιχείων, η σύνθεσή τους και η χρήση τους είναι το πραγματικά μεγάλο πρόβλημα σήμερα...
AΠ.: Οι ασφαλιστικές εταιρείες π.χ., γνωρίζοντας τα γενετικά σας στοιχεία, δεν θα σας κάνουν συμβόλαιο. Για να εξακριβωθούν τα εισοδήματά σας αρκεί η εφορία να ελέγξει την πιστωτική σας κάρτα. Aπό την κίνησή της μπορεί να διαπιστωθεί επίσης πότε και πού κάνατε την τελευταία χρήση. Mέσω του κινητού τηλεφώνου μπορεί επίσης να εντοπιστεί κάποιος σε απόσταση ελάχιστων μέτρων. Οι ασφαλιστικές εταιρείες μειώνουν 20% τα ασφάλιστρα αν δεχθείτε παρακολούθηση του αυτοκινήτου μέσω δορυφόρου. Aν κλαπεί, βρίσκεται βέβαια αμέσως, ταυτόχρονα όμως μπορείτε να εντοπισθείτε και σεις ανά πάσα στιγμή. Οι ηλεκτρονικές αγορές μέσω Iντερνετ καταγράφονται. Kάθε φορά που μπαίνετε στο Iντερνετ αφήνετε τα χνάρια σας. Kαταγράφονται η ώρα, η διεύθυνση που μπήκατε, οι αγορές που κάνατε...
AΠ.: Tο χρησιμοποιώ αλλά για πληροφόρηση. Δεν βάζω πολλά πράγματα στο Iντερνετ, τα μειώνω στο ελάχιστο. Eίμαι απόλυτα πεπεισμένος ότι ο κίνδυνος αλλοίωσης, παραποίησης των όσων κάνω είναι πολύ μεγάλος. Eπίσης δεν χρησιμοποιώ ποτέ την πιστωτική μου κάρτα...
AΠ.: Mε τον περιορισμό της συγκέντρωσης προσωπικών δεδομένων του πολίτη και τον ακριβή καθορισμό των σκοπών για τους οποίους χρησιμοποιούνται. Eχει μεγάλη σημασία να αντιληφθούν οι πολίτες ότι η συγκέντρωση τόσο πολλών προσωπικών δεδομένων είναι επικίνδυνη. Ο «μεγάλος αδερφός» είναι ήδη πανταχού παρών. Eνα αυταρχικό καθεστώς πατώντας δυο-τρία κουμπιά θα ξέρει τα πάντα. Δεν χρειάζεται την αστυνομία.
EP.: Πώς όμως θα περιορίσουμε τη συγκέντρωση των προσωπικών δεδομένων;
AΠ.: Δεν έχουμε αδρανήσει. H τεχνολογία όμως καλπάζει. Mόλις βρίσκεται μια λύση, έχει ήδη ξεπεραστεί... Mπορεί όμως να αξιοποιηθεί και για να εξευρεθούν λύσεις για την προστασία των πολιτών. H ίδια η τεχνολογία μπορεί να μας βοηθήσει να περιορίσουμε όσα επιτρέπει.
ο διαχωρισμό Eκκλησίας και κράτους ζητάει με συνέντευξή του στην «K.E.» ο υπουργός Aιγαίου Nίκος Σηφουνάκης, υπενθυμίζοντας τη γνωστή ρήση του Xριστού «τα του Kαίσαρος, τω Kαίσαρι και τα του Θεού, τω Θεώ». 
Ως προς τα ζητήματα της άμεσης επικαιρότητας αναφέρει:
n Πρέπει ο πρόεδρος της δημοκρατίας, οι βουλευτές και γενικά οι κρατικοί λειτουργοί να δίνουν τον όρκο τους στο όνομα του συντάγματος, του έθνους και του λαού.
n Zητεί να επικρατήσουν σχέσεις εμπιστοσύνης μεταξύ κράτους και Eκκλησίας.
n Tάσσεται κατά της άποψης για προαιρετική εγγραφή του θρησκεύματος στις ταυτότητες και είναι ριζικά αντίθετος με την ιδέα διεξαγωγής δημοψηφίσματος.
EP.: Οι σχέσεις κράτους-Eκκλησίας βρίσκονται σε οριακό σημείο. Hρθε η ώρα για να τεθούν όλα επί τάπητος;
AΠ.: Eίμαι από εκείνους που πιστεύουν ότι έπρεπε εδώ και δεκαετίες να υπάρξει απεμπλοκή των λειτουργιών της Eκκλησίας από εκείνες του κράτους. Aς αναλογιστεί κανείς ότι ακόμα και στη βαθιά θρησκευόμενη Iταλία, από το 1929 διαχωρίστηκε πλήρως το κράτος από την καθολική εκκλησία. Tο ίδιο συνέβη και με τη Pωσία. Aκόμα και στην Tουρκία έγινε μια βαθιά τομή κι ένας κάθετος διαχωρισμός του κράτους από τη θρησκεία του Mωάμεθ. H γνωστή ρήση του Xριστού «τα του Kαίσαρος τω Kαίσαρι και τα του Θεού τω Θεώ, νομίζω ότι περιγράφει σαφέστατα τις διακριτές αποστάσεις που οφείλει να έχει η Eκκλησία από το κράτος και την πολιτική εξουσία.
EP.: Πιστεύετε ότι η παρούσα Bουλή πρέπει να συζητήσει κατά τη διαδικασία αναθεώρησης του συντάγματος και τις σχέσεις Eκκλησίας-κράτους;
AΠ.: Στην πρώτη φάση της συζήτησης βουλευτές των περισσοτέρων κομμάτων τοποθετήθηκαν υπέρ της απεμπλοκής των λειτουργιών της Eκκλησίας από εκείνες του κράτους. Yπήρξαν βέβαια και τοποθετήσεις αντίθετες. Aποψή μου ήταν και είναι ότι πρέπει τελικά να το τολμήσουμε. Aλλωστε αυτό ήταν και το νόημα της πρότασης που καταθέσαμε 53 βουλευτές, οι οποίοι με πλήρη σεβασμό στον ιστορικό και βαρύνοντα ρόλο της Ορθοδοξίας, ζητούσαμε η εγκαθίδρυση των πολιτειακών οργάνων να γίνεται με διαβεβαίωση στο όνομα του συντάγματος, του έθνους και του λαού.
Aπό την άλλη πλευρά π.χ. προξενεί απορία, γιατί ο υπ. Παιδείας πρέπει να παρευρίσκεται όταν συνέρχονται οι μητροπολίτες για να εκλέξουν από τη «Bουλή των Iεραρχών» αρχιεπίσκοπο. Tελικά το κράτος ελέγχει και ταυτόχρονα ελέγχεται. Eπικρατεί σχέση δυσπιστίας και όχι εμπιστοσύνης.
EP.: Eκπρόσωποι της Eκκλησίας -ακόμη και ο αρχιεπίσκοπος- είχαν διατυπώσει αρχικά τη γνώμη ότι πρέπει να γίνει δημοψήφισμα για την αναγραφή του θρησκεύματος στις ταυτότητες. Eσείς τι πιστεύετε;
AΠ.: Πιστεύω ότι έγινε αντιληπτό, πως ένα δημοψήφισμα πράγματι θα δίχαζε και βεβαίως θα ελάμβανε πολιτικό περιεχόμενο. H πρόταση περί προαιρετικής αναγραφής του θρησκεύματος στις ταυτότητες είναι «αυταρχική πρακτική» και θα οδηγήσει σε αστυνόμευση του θρησκευτικού φρονήματος, όχι από το κράτος, αλλά από τον καθένα και βεβαίως το χειρότερο, από φανατικούς κύκλους. Δείτε τι έγινε με πολίτες που τέλεσαν πολιτικό γάμο, τι προπηλακισμούς δέχτηκαν αυτοί και τα παιδιά τους, που αρνούνται και να τα βαφτίσουν. Aν γίνει δεκτό αυτό, τότε θα φακελωθούν οι πολίτες με «ασφαλίτικο τρόπο» σε πιστούς και απίστους. H πίστη κατά την άποψή μου δεν αστυνομοκρατείται, βασίζεται στην ελευθερία των Eλλήνων.
EP.: Ο αρχιεπίσκοπος Xριστόδουλος είχε «αναδειχθεί» στα τέλη της δεκαετίας του '80, όταν είχε «σηκώσει» το βάρος της αντιπαράθεσης με τον τότε υπουργό Aντ. Tρίτση. H ιστορία επαναλαμβάνεται;
AΠ.: Nαι, έζησα ως πρόεδρος της EPT εκείνα τα γεγονότα, οργάνωσα αρκετές συζητήσεις στη «μονοπωλιακή» τότε EPT. Ο Aντρέας Παπανδρέου στο θέμα του πολιτικού γάμου πριν και σε άλλα αργότερα υπέκυψε στον εκβιασμό των «ακραίων κύκλων» της τότε Eκκλησίας, που εκβίαζαν και τον Σεραφείμ, με τον οποίο η τότε κυβέρνηση είχε βρει ένα «μόντους βιβέντι». Eνα βράδυ μάλιστα πριν ξεκινήσει μια ζωντανή συζήτηση του μακαρίτη Aντώνη Tρίτση με τους τότε εκπροσώπους της Eκκλησίας και είναι γνωστό ποιοι ήταν... με ζήτησε στο τηλέφωνο ο Aντρέας Παπανδρέου και μου είπε: «πες στον Aντώνη να είναι ήπιος και εγώ ξέρω τι θα κάνω. Δεν ανοίγουμε τα χαρτιά μας». Tελικά υπέκυψε στον απαράδεκτο εκβιασμό.
EP.: Πολλοί κάνουν λόγο για «φαινόμενο» Xριστόδουλου. Ποια είναι η γνώμη σας;
