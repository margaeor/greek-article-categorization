<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 21/05/2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Aλλο να σου δίνει συμβουλές για το πώς θα πετύχεις στη ζωή ο πρώτος τυχών και άλλο ένα εξέχον μέλος της δυναστείας των Κένεντι. <p>
Περισσεύουν οι κοινοτοπίες σε αμφότερες τις περιπτώσεις, από άποψη πρεστίζ ωστόσο δεν τίθεται θέμα σύγκρισης. Διατηρεί επιπλέον την ελπίδα ο συμβουλευόμενος από τον δεύτερο ότι όλο και κάποιο κουτσομπολιό θα εισπράξει, κάποια προσωπική λεπτομέρεια καθημερινού βίου, που θα φωτίσει τις απορίες του και θα ικανοποιήσει την περιέργειά του.<p>
Υπό αυτές τις συνθήκες, διόλου παράξενη δεν μοιάζει η επιτυχία (πάνω από 350.000 αντίτυπα σε τρεις εβδομάδες) του βιβλίου: «Δέκα πράγματα που μακάρι να τα 'ξερα, πριν έλθω αντιμέτωπη με τον πραγματικό κόσμο» («Τen things, I wish I'd known before I went out into the real world», εκδόσεις «Warner Books»). <p>
Η συγγραφέας Μαρία Σράιβερ, αποτελεί γνήσιο τέκνο των Κένεντι: Κόρη της Γιουνίς και ανιψιά του Τεντ και των δολοφονηθέντων Τζον και Μπομπ. <p>
Ακόμη καλύτερα, είναι παντρεμένη από το 1986 με τον μεγα-σταρ του Χόλιγουντ Αρνολντ Σβαρτσενέγκερ. <p>
Καλύτερος συνδυασμός διασημοτήτων δεν γίνεται!<p>
Aπό το ρεπορτάζ<p>
Προσθέστε και τη δημοσιογραφία στην εξίσωση: Στα 44 της χρόνια η Σράιβερ συμπληρώνει δύο δεκαετίες στο τηλεοπτικό ρεπορτάζ. <p>
Ξεκίνησε μαθητευόμενη από το κανάλι «KYW-TV» της Φιλαδέλφειας το '79 κι έφθασε να κάνει μεγάλες έρευνες για το δίκτυο NBC. Σε παρτ-τάιμ βάση πλέον, μιας και φροντίζει για την ανατροφή των τεσσάρων παιδιών της.<p>
Δεν θα μπορούσαν λοιπόν να λείπουν από τους «Δέκα Λόγους» και κάποιες από τις δημοσιογραφικές της εμπειρίες. Εκεί εντοπίζεται και το πλέον ενδιαφέρον τμήμα του βιβλίου, καθώς, κατά τ' άλλα όσα διαβάζουμε ελάχιστα διαφέρουν από τις νουθεσίες των μητέρων μας: «Να εμπιστεύεστε το ένστικτό σας», «Μη συγκρίνεστε τον εαυτό σας με τους άλλους», «Η ζωή είναι ένας μαραθώνιος», «Το γέλιο είναι απαραίτητο». <p>
Τέτοια πράγματα. Συν μερικά άξια λόγου συμπεράσματα, αλλά και δυο-τρεις «νόστιμες» ιστορίες από την καριέρα της. Οπως, για παράδειγμα, πώς το πήρε απόφαση να ασχοληθεί με τη δημοσιογραφία. <p>
Τη μάγεψαν οι ρεπόρτερ που συνόδευαν το θείο της Τεντ το 1972, όταν ήταν υποψήφιος των Δημοκρατικών για την αντιπροεδρία: «Κι έτσι κατάλαβα, εκεί ακριβώς, στο πίσω μέρος του αεροπλάνου, την ώρα που έτρωγα φιστίκια, ότι η τηλεόραση θα γινόταν η πολιτική του μέλλοντος. Η τηλεόραση ήταν ένας δίαυλος για να αγγίξεις τους ανθρώπους, να τους συγκινήσεις και να τους εντυπωσιάσεις, να τους εξοργίσεις και να τους εκπαιδεύσεις, όπως έκαναν στο παρελθόν οι πολιτικοί όταν είχαν απευθείας επαφή με τους ψηφοφόρους, τετ-α-τετ στο δρόμο».<p>
Οπότε, τέλειωσε το σχολείο, πήρε το πτυχίο της στην Aμερικάνικη ιστορία και ρίχτηκε με τα μούτρα στην εργασιοθεραπεία. Το πρώτο της μάθημα; <p>
«Στις πιο πολλές δουλειές μαθαίνεις επί τόπου τι πρέπει να κάνεις. Στις ειδήσεις πάλι, πρέπει να πιάνεις πουλιά στον αέρα σε χρόνο μηδέν. Σου αναθέτουν ένα ρεπορτάζ από το πουθενά και πρέπει να ανταποκριθείς άμεσα. Πρέπει να απευθύνεις τις σωστές ερωτήσεις στους σωστούς ανθρώπους, να ακούς και να μαθαίνεις».<p>
Η ίδια έμαθε γρήγορα, τα κατάφερε καλά κι έφθασε να απευθύνει τις σωστές ερωτήσεις ώς και στον Φιντέλ Κάστρο. Μια συνέντευξη που παραλίγο να ακυρωθεί, γιατί η Σράιβερ ήθελε οπωσδήποτε να παραβρεθεί στην πρώτη σχολική ημέρα της πρωτότοκης κόρη της:<p>
«Είπα στον Κάστρο ότι ήταν το πρώτο μου παιδί κι έπρεπε να πάω, αλλά θα ξαναγύριζα αν μπορούσε να με περιμένει. Σκέφτηκα ότι το αφεντικό μου θα πάθαινε καρδιακή προσβολή. Χωρίς ωστόσο να κουνήσει βλέφαρο, ο Κάστρο είπε: Πήγαινε την κόρη σου στο σχολείο. Θα είμαι έτοιμος, το άλλο ΣάββατοΣ. <p>
«Eκλαψα»<p>
Και βγήκε από το δωμάτιο. Γύρισα σπίτι, την πήγα στο σχολείο (δεν έκλαψε, έκλαψα όμως εγώ) και επέστρεψα στην Κούβα, για μία από τις πιο συναρπαστικές συνεντεύξεις μου. Παρεμπιπτόντως, το πρώτο πράγμα που μου είπε ο Κάστρο ήταν: Πώς πήγε η πρώτη μέρα στο σχολείο;Σ».<p>
Επίλογος, με τις βασικές αρχές της δημοσιογραφίας, όπως τις δίδαξε στη Μαρία Σράιβερ μια σπουδαία παραγωγός του δικτύου CBS: «Να ψάχνεις για το ρεπορτάζ, να βρίσκεις την αλήθεια και μετά να την προσφέρεις στο κοινό, με ακρίβεια, με τέχνη και με ήθος».<p>
ΧΡΗΣΤΟΣ ΞΑΝΘΑΚΗΣ</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





