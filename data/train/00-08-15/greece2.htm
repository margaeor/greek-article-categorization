<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 14/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Του ΚΩΣΤΑ ΚΥΡΙΑΚΟΠΟΥΛΟΥ<p>
Οι στρατιές των λαθρεμπόρων της νικοτίνης που διαπλέουν τις ελληνικές θάλασσες και όχι μόνο, σε ένα ατέλειωτο παζάρι δισεκατομμυρίων, έχουν κάνει πολλές ευρωπαϊκές κυβερνήσεις να χάσουν τον ύπνο τους καθώς είναι ίσως το μοναδικό πλοκάμι του οργανωμένου εγκλήματος που ξεκινά από τις θεόκλειστες μαφιόζικες συνάξεις και καταλήγει στα χέρια ταλαίπωρων μεταναστών στις λαϊκές αγορές.<p>
Ευρωπαϊκοί οργανισμοί έχουν συστήσει ειδικούς οργανισμούς δίωξης του λαθρεμπορίου τσιγάρων, ενώ στην Ελλάδα ένα στα πέντε τσιγάρα που καπνίζονται είναι παράνομο.<p>
Το κάπνισμα των λαθραίων, εκτός των άλλων, βλάπτει σοβαρά και τα έσοδα του κράτους αφού μόνο στην Ελλάδα το 1999 και τους πρώτους μήνες του 2000 οι διαφυγόντες δασμοί έχουν ξεπεράσει τα 26 δισεκατομμύρια δραχμές. <p>
Aόρατα αφεντικά<p>
Τα μαφιόζικα κυκλώματα με τους χιλιάδες ανθρώπους στη δούλεψή τους τα τελευταία χρόνια εκμεταλλευόμενα τις γεωπολιτικές αλλαγές, τα ατέλειωτα μίλια των αφύλακτων ακτών, την τροφοδότηση των κυκλωμάτων από νέους κακοποιούς, έχουν αναπτύξει ανυπολόγιστου τζίρου δραστηριότητες.<p>
Ιταλοί, Ελληνες, Αλβανοί, Βούλγαροι, Τούρκοι, Σκοπιανοί, Κοσοβάροι, Ρώσοι κι Ελληνοπόντιοι είναι στρατολογημένοι στα εκατοντάδες κυκλώματα, όπου κάνουν κουμάντο αόρατα αφεντικά με τεράστια φήμη στον υπόκοσμο και ακόμη μεγαλύτερους λογαριασμούς σε τράπεζες-πλυντήρια μαύρου χρήματος. Και δεν είναι λίγες οι περιπτώσεις, σύμφωνα μάλιστα με κάποιες εκθέσεις της Europol, που η διακίνηση λαθραίων τσιγάρων μπλέκεται αρμονικά με τα ναρκωτικά, τα όπλα, το εμπόριο λαθρομεταναστών και πάει λέγοντας.<p>
Η Αδριατική είναι η θάλασσα με τη μεγαλύτερη κίνηση σε «πατατάδικα», «μάνες» και «σφήνες», όπως λέγονται τα πλοία ανάλογα με τον όγκο και τις δουλειές που κάνουν. Το Μάιο του 1998 η Ελλάδα κατηγορήθηκε από την Ευρωπαϊκή Ενωση ως χώρα που βρίσκεται στο επίκεντρο διεθνούς λαθρεμπορίου τσιγάρων έπειτα από το ξήλωμα ενός κυκλώματος στη Ρουμανία.<p>
Ενα ουκρανικό αεροσκάφος της βουλγαρικής «Air Sofia», με ενδιάμεσο σταθμό την Αθήνα, είχε προσγειωθεί στο Βουκουρέστι. Εκεί τρία φορτηγά γέμισαν με 3.000 κιβώτια «Assos International» του Παπαστράτου, τα οποία κατέληξαν στην παράνομη ρουμανική αγορά. Ως εγκέφαλος του κυκλώματος ανακρίθηκε ο συνταγματάρχης Γκεόργκι Τροταλέσκου.<p>
Αποκάλυψε ότι με τα χρήματα του λαθρεμπορίου τσιγάρων χρηματοδοτούνταν πολλά πολιτικά κόμματα με ποσά άνω των 6 δισεκατομμυρίων δραχμών το χρόνο. Είπε ακόμη ότι πίσω από τα κυκλώματα βρίσκονταν άνθρωποι του στρατού, των μυστικών υπηρεσιών, της αστυνομίας, ακόμη και άνθρωποι του προέδρου της Pουμανικής Δημοκρατίας. <p>
Πριν από τρία χρόνια οι ιταλικές αρχές, χώρα με πλούσια δραστηριότητα στο λαθρεμπόριο τσιγάρων, είχαν κατηγορήσει έναν Ελληνα επιχειρηματία ως εγκέφαλο μεγάλου κυκλώματος λαθρεμπορίου τσιγάρων. Τότε τηλεγράφημα του Αθηναϊκού Πρακτορείου Ειδήσεων από τη Ρώμη ανέφερε ότι το κύκλωμα που εξαρθρώθηκε στη Γένοβα είχε έδρα τη Μεσόγειο. Οι αρχές είχαν ονομάσει την επιχείρηση «Πειραιάς» και είχαν κατασχέσει συνολικά 28 τόνους τσιγάρα. Και το δρομολόγιο των φορτηγών και των πλοίων ήταν Ελβετία, Μασσαλία, Χάιφα, Τύνιδα.<p>
Τα απανωτά χτυπήματα που έχουν επιφέρει οι ελληνικές λιμενικές αρχές σε διάφορα κυκλώματα, κυρίως σε κυκλώματα λαθρομεταναστών στο Ιόνιο, έστρεψαν τις δραστηριότητες και στο Αιγαίο. Τα τσιγαράδικα με τις μικρότερες παρτίδες κυκλοφορούν όταν οι καιρικές συνθήκες το επιτρέπουν σε νησιά του ανατολικού Αιγαίου, τη Χαλκιδική, τη Σαμοθράκη, τη Σαντορίνη, τις Σποράδες, τη νότια Εύβοια, την Κρήτη, τον Πειραιά, τη Σαλαμίνα. Τα λιμάνια της ανατολικής Μεσογείου είναι στις πρώτες προτιμήσεις των λαθρεμπόρων.<p>
Σύμφωνα με πληροφορίες, τα λιμάνια του Πειραιά, της Θεσσαλονίκης, της Λεμεσού, της Αλεξάνδρειας, της Μερσίνας δέχονται φορτία από την Αμερική και τη Β. Ευρώπη. Μεγάλο παιχνίδι αναφέρουν απόρρητες εκθέσεις ότι γίνεται και στο αεροδρόμιο της Πάφου, όπου ουκρανικά αεροσκάφη φορτώνονται με ποσότητες τσιγάρων με προορισμό τρίτες χώρες. Στη διαδρομή οι πιλότοι δηλώνουν βλάβη ή προφασίζονται ανεφοδιασμό και προσγειώνονται σε κοινοτικά αεροδρόμια, όπου δηλώνουν τα τσιγάρα ως ηλεκτρικά είδη. Σύμφωνα με τις ίδιες εκθέσεις, στην Ελλάδα κυκλοφορούν λαθραία Assos International, Καρέλια, Κούπερ. Στην Ιταλία, Marlboro, Camel και Merit. Στην Αγγλία, Regal και Super King. Στην Ισπανία Winston στη Γερμανία West και Bat, στις σκανδιναβικές χώρες Prince και Winston Light και στις Κάτω Χώρες Dunhill, Rothmans και West.<p>
Πώς γίνεται<p>
Σύμφωνα με στελέχη του ΣΔΟΕ, που έχουν εκπαιδευτεί όχι μόνο στην Ελλάδα στη δίωξη του λαθρεμπορίου τσιγάρων με σημαντικά αποτελέσματα, η διακίνηση των χρυσοφόρων φορτίων γίνεται κυρίως με τους ακόλουθους τρόπους: <p>
1 Με κοντέινερ που φτάνουν κυρίως στο λιμάνι του Πειραιά από λιμάνια της Μεσογείου, συνήθως από Κύπρο, Μάλτα και Αίγυπτο αλλά και από Ουκρανία. Τα τσιγάρα αποστέλλονται νόμιμα από Ελλάδα και μόλις φτάσουν στον τόπο προορισμού τους τα τσιγάρα μπαίνουν σε πίσω θέσεις στα κοντέινερ και μπροστά μπαίνουν είδη σημαντικά χαμηλότερης δασμολόγησης. Ετσι, βγαίνουν από τα τελωνεία και οι λαθρέμποροι τρίβουν τα χέρια τους. <p>
2 Με κοντέινερ που τυπικά φέρνουν οικοσκευές από μετοικούντες Ελληνες από χώρες της ανατολικής Ευρώπης. Τα τσιγάρα μπαίνουν πίσω και μπροστά τοποθετούνται τα πιο βαριά είδη που αποθαρρύνουν τον τελωνειακό να κάνει έλεγχο. <p>
3 Με την παρέκκλιση από την transit διακίνηση. Οι ποσότητες των τσιγάρων που μπορεί να προέρχονται από την Ευρώπη ή τρίτες χώρες με προορισμό άλλες τρίτες χώρες μέσω της Ελλάδας ή άλλες της Ευρώπης δεν φτάνουν στο Τελωνείο της Ελλάδας, αλλά λαθραία φεύγουν με μεσοπέλαγες μεταφορτώσεις σε άλλες χώρες χωρίς ποτέ να περάσουν από την Ελλάδα. Και τα σχετικά έγγραφα επιστρέφουν στη βάση τους με πλαστές ή κλεμμένες σφραγίδες των ελληνικών τελωνειακών αρχών.<p>
4 Με το πρόσχημα του εφοδιασμού ποντοπόρων πλοίων: φορτώνουν, για παράδειγμα, σε ένα καράβι ποσότητες αφορολόγητων τσιγάρων που -και καλά- προορίζεται για να καλύψει τις ανάγκες του πληρώματος. Μόνο που το παραφορτώνουν σαν να εφοδιάζουν το παπόρι απ' την Περσία. Κι έτσι με τους κατάλληλους ανθρώπους όταν το καράβι ξαναπιάσει ελληνικό λιμάνι, τα τσιγάρα επιστρέφουν στα πάτρια πνευμόνια... Υπάρχει και άλλο κόλπο: εκδίδουν παραστατικά νομιμότατα φέρ' ειπείν για 100 κούτες. Φορτώνουν χίλιες και οι 900 σταματούν στο λιμάνι και φεύγουν για τις πιάτσες με άλλα μέσα. Το ίδιο ισχύει και με πρόσχημα τον εφοδιασμό επιβατηγών πλοίων που κάνουν δρομολόγια εξωτερικού και διαπλέουν τα διεθνή ύδατα. Προμηθεύονται λαθρέμποροι και ενώ τα χαρτιά τους φαίνονται να είναι κανονικά, οι επιβάτες των πλοίων μένουν ατσίγαροι.<p>
5 Με τη νόμιμη εξαγωγή τους στην Αλβανία, όπου το ελληνικό τσιγάρο είναι κάτι σαν το Marlboro στα μέρη μας πριν από 20 χρόνια. Η μεταφορά γίνεται διά της θαλάσσιας οδού και μόλις βγουν από τα ελληνικά χωρικά ύδατα αρχίζει το πανηγύρι. Με ταχύπλοα είτε φεύγουν για Ιταλία και άλλες ευρωπαϊκές πόλεις είτε επιστρέφουν στην Ελλάδα από τις χιλιάδες τρύπες των συνόρων.<p>
6 Με εικονικές εξαγωγές προς Τουρκία ή χώρες της Βαλτικής. Τα αντίγραφα των συνοδευτικών εγγράφων επιστρέφονται στην Ελλάδα με πλαστές υπογραφές και κλεμμένες ή πλαστές σφραγίδες των ξένων τελωνειακών αρχών. <p>
7 Με τουριστικά λεωφορεία κυρίως από Βουλγαρία, Ρουμανία και Αλβανία όπου οι ποσότητες των τσιγάρων αποθηκεύονται είτε στους χώρους των αποσκευών είτε σε ειδικά κατασκευασμένες κρύπτες. Εννοείται ότι πρόκειται για τσιγάρα που έχουν φτάσει στις χώρες αυτές αδασμολόγητα από την Ευρώπη ή ακόμη και από την Ελλάδα. Και στις περισσότερες περιπτώσεις πρόκειται για ελληνικά τσιγάρα.<p>
8 Με φορτηγά που περιμένουν κοντά στα σύνορα και οι οδηγοί τους περιμένουν να δουν τις ατέλειωτές ουρές στα τελωνεία. Εκμεταλλευόμενοι τις ώρες αιχμής και την έλλειψη προσωπικού στα τελωνεία, δηλώνουν ότι είναι κενά φορτίου. Απεναντίας είναι γεμάτα λαθραία τσιγάρα. <p>
Η Ελλάδα με το Σώμα Δίωξης Οικονομικού Εγκλήματος του υπουργείου Οικονομικών συμμετέχει τα τελευταία χρόνια στην Ειδική Επιτροπή Κατά της Απάτης (ΟLAF), στην οποία υπάγεται και μια ειδική ομάδα δίωξης του λαθρεμπορίου τσιγάρων. Η αλληλοενημέρωση και οι ανταλλαγές πληροφοριών αλλά και η παρατηρητικότητα και η εκπαίδευση όλων των εμπλεκομένων φορέων, Αστυνομίας και Λιμενικού, έχουν επιφέρει σημαντικά χτυπήματα στη μαφία του λαθραίου τσιγάρου.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
