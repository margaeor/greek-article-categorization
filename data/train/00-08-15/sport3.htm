<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 14/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




<p>
Του ΜΑΝ.ΔΡΑΚΟΥ<p> Ο Λάμπρος Χούτος θ' άκουγε τόσο καιρό τον Γιάννη Ματζουράκη ν' αραδιάζει αριθμούς και στατιστικές, να μιλάει περί χημείας και αλχημείας, αλλά λίγα πράγματα θα πρέπει ν' αντιλαμβανόταν. Από το παιχνίδι (του περσινού πρωταθλήματος) με την Καλαμάτα, οι σχέσεις του με τον Ελληνα προπονητή διαταράχθηκαν.<p> Αλλα ζητούσε ο «Ρουμάνος», άλλα έφτιαχνε ο «Ιταλός». Η συνέπεια ήταν μοιραία για τον πολυδιαφημισμένο κυνηγό. Από την ενδεκάδα βρέθηκε στον πάγκο. Από την αναγνώριση, στην αμφισβήτηση.<p> Ωσπου, το καλοκαίρι, ο προπονητής των «ερυθρολεύκων» εισηγήθηκε θερμά την απόκτηση ενός (ακόμη) κυνηγού, του Γκάμπριελ Αλβες. Ο Χούτος αισθάνθηκε το έδαφος να τρίζει κάτω από τα πόδια του. Ο Ουρουγουανός πλασαρίστηκε ως μια πρώτης τάξεως επιθετική επιλογή. Πήρε χρόνο στα φιλικά και (όπως συμβαίνει σε τέτοιες περιπτώσεις) είχε εξασφαλισμένη την εμπιστοσύνη του προπονητή. Την ίδια ώρα, ο Χούτος αναζητούσε μια ευκαιρία...<p> ΛYΣΣAΣMENΟΣ<p> Το Σάββατο το βράδυ, λίγο πριν από την έναρξη του (δεύτερου για το Κύπελλο, με τον Εθνικό Αστέρα) αγώνα του Ολυμπιακού στο Μαρούσι, ο Ματζουράκης θα δοκίμαζε για πρώτη φορά στη γραμμή κρούσης της ομάδας, τον «Ιταλό». Ο Χούτος που έκανε σαν λυσσασμένος για να βρει δίχτυα, όταν χρησιμοποιήθηκε σαν αλλαγή στο πρώτο ματς με τον Πατραϊκό, γνώριζε ότι ήταν μια πρώτης τάξεως ευκαιρία για να θυμήσει στον κόσμο (που παραλίγο να τον ξεχάσει) ότι «είναι εδώ»! <p> Λίγη ώρα αργότερα, όταν το παιχνίδι ρουτίνας με τους Καισαριανιώτες ζύγωνε στη λήξη του, ο λιγοστός κόσμος (περίπου 2.000 φίλαθλοι) σχεδόν ευγνωμονούσε τον Λάμπρο Χούτο, γιατί η βραδιά του δεν πήγε χαμένη! <p> Την ίδια ώρα, ο Τάκης Λεμονής ακόμη σημείωνε στο χαρτί, τις επιδόσεις του νεαρού φορ κι ο Γιάννης Ματζουράκης έβαζε στο μυαλό του έναν ακόμη (ίσως τον πιο σοβαρό) πονοκέφαλο για την ενδεκάδα του νέου Ολυμπιακού. Το συμπέρασμα ήταν ένα. Με τέτοιες εμφανίσεις...άντε βγάλ' τον τον μικρό από την ομάδα! Ο ίδιος ο Χούτος αρνήθηκε να πει το παραμικρό στο τέλος του ματς. Αλλωστε «μιλούσε» ή, για την ακρίβεια, «φώναζε» γι' αυτόν η απόδοσή του. Κι όσοι είχαν μάτια, είδαν...<p> ΟPΓIAΣE<p> Ο Χούτος έβγαλε δύο γκολ. Το ένα καλύτερο από το άλλο. Το πρώτο (39 , το 2-0) με δεξί μονοκόμματο σουτ-μπανάνα από πολύ δύσκολη θέση. Το δεύτερο (86 ) με πλασέ κι αφού πρώτα έκανε κίνηση στον κενό χώρο. Συμμετείχε με πάσες στ' άλλα δύο γκολ της ομάδας του, στο 4-1 επί του Εθνικού Αστέρα.<p> Εγινε στήριγμα στον Λουτσιάνο (30 ) όταν άνοιξαν το σκορ οι «ερυθρόλευκοι» και έβγαλε πάσα στον Οφορίκουε (72 ) για να επιτευχθεί το 3-1, λίγο μετά τη μείωση του σκορ (με τον Ντάρκο Τέσοβιτς στο 65 ) από τους Καισαριανιώτες. Ακόμη ο Χούτος είχε δύο φάσεις στα δοκάρια. Μια κεφαλιά (64 ) κι ένα σουτ (82 ) από πάσες του Πατσατζόγλου. <p> Ο Γιάννης Ματζουράκης δεν σκέφτηκε ούτε στιγμή ν' αποσύρει από το παιχνίδι το πρόσωπο της βραδιάς. Παρ' ότι ίσως είχε στο μυαλό του να χρησιμοποιήσει (στο δεύτερο ημίχρονο) δίδυμο επίθεσης τον Αλβες με τον Οφορίκουε. Η εμφάνιση του Χούτου τον ανάγκασε να παίξει για ένα μεγάλο διάστημα του αγώνα με...τρεις καθαρόαιμους κυνηγούς. Τον Χούτο, τον Αλβες και τον Οφορίκουε.<p> Το δυσάρεστο για το «Ρουμάνο» ήταν πως ο Ουρουγουανός γι' άλλη μια φορά χάθηκε στο παιχνίδι. Ακόμη κι ο λησμονημένος Οφορίκουε έδειξε μια διάθεση, κυνήγησε τις φάσεις, έδειξε μια ζωντάνια πρωτοφανή για φιλικό παιχνίδι και για...Οφορίκουε. Ο Αλβες, τίποτα! <p> «Εγώ είμαι ευχαριστημένος...» είπε ξερά ο προπονητής των «ερυθρολεύκων», όταν του ζητήθηκε να σχολιάσει την απόδοση του Χούτου. Νωρίτερα στην αναφορά του για την εικόνα του Ολυμπιακού, έκανε λόγο για «ταχύτητα», «σκέψη» και «μια σειρά από καλά στοιχεία» στο παιχνίδι της ομάδας του. Ολα αυτά άρχιζαν και τέλειωναν στον Χούτο.<p> Ο διεθνής κυνηγός ξεσάλωσε για 90 λεπτά. Εβγαινε δεξιά ή αριστερά από την περιοχή για να αλλάξει μπάλα. Κυνηγούσε σαν δαιμονισμένος ακόμη και τις χαμένες μπάλες ενώ ήταν μέσα σε όλες τις ψηλές ή χαμηλές μεταβιβάσεις μέσ' την περιοχή. Οι αντίπαλοί του εκτέθηκαν ανεπανόρθωτα καθώς δεν μπορούσαν να τον «παίξουν» ούτε από κοντά ούτε από απόσταση! <p> TA «ΔEYTEPA»<p> Κι όλα αυτά με τη «δεύτερη» ομάδα του Ολυμπιακού καθώς για διάφορους λόγους (τραυματισμούς ή τιμωρίες) μια ολόκληρη ενδεκάδα είδε το παιχνίδι από τα θεωρεία του ΟΑΚΑ. Ο Τζιοβάνι, ο Μαυρογενίδης, ο Γιαννακόπουλος, ο Πουρσανίδης, ο Ελευθερόπουλος ήταν στην εξέδρα. Κι ο Ζέτερμπεργκ στον πάγκο! Ο Ματζουράκης δοκίμασε ένα ακόμη σχήμα, σε άμυνα, μεσαία γραμμή κι επίθεση. Πίσω, ο Πατσατζόγλου με τον Αμανατίδη δεν έκαναν πολλά λάθη. Η άμυνα «έφαγε» πάλι γκολ, όμως προήλθε από στημένη φάση και κακή εκτίμηση του Αγγ. Γεωργίου. Στη μέση, ο Λουτσιάνο και ο Νινιάδης απέδειξαν ότι πρέπει να υπολογίζονται περισσότερο, ενώ ο Ζε Ελίας είναι απαραίτητο να «μαζέψει» τα νεύρα του.<p> Το ματς (σε γενικές γραμμές) ήταν μονόλογος για τον Ολυμπιακό. Ο Αστέρας άντεξε μισή ώρα ώσπου να δεχθεί το πρώτο γκολ. Μετά κατέρρευσε. Ο Σπύρος Λιβαθηνός έβαλε την ομάδα στο μισό γήπεδο, φοβούμενος μεγάλη νίλα. Ξεθάρρεψε μόνο όταν μείωσε (2-1) αλλά πλήρωσε το κόστος.<p> Παρουσίασε πολλές αδυναμίες στη μεσαία γραμμή, καθώς οι παίκτες του «πουλούσαν» την μπάλα στο πρέσινγκ των αντιπάλων τους, με χαρακτηριστική ευκολία. «Είναι μια δύσκολη χρονιά και θα πρέπει να είμαστε απόλυτοι έτοιμοι στην έναρξη του Πρωταθλήματος» παραδέχθηκε ο παλιός άσος του Παναθηναϊκού.<p> Χωρίς λάθη η διαιτησία του Μανώλη Γιανναδάκη. Κίτρινες κάρτες αντίκρισαν οι Ζε Ελίας, Ξάνθης. Κόπηκαν 1.688 εισιτήρια και εισπράχθηκαν 5.576.000 δραχμές.<p> ΕΘΝΙΚΟΣ ΑΣΤΕΡΑΣ: Σιρονβάλ, Παπαδόπουλος (79  Φρόντζος), Λαγός, Καλιτζάκης, Παύλοβιτς (46  Τριανταφύλλου), Μποταΐτης, Ποδαράς (46  Τέσοβιτς), Μαρινάκης (46  Ξάνθης), Βαϊσάνεν (63  Θωμαΐδης), Μπεναλί, Μπασινάς (68  Παπαθανασίου).<p> ΟΛΥΜΠΙΑΚΟΣ: Γεωργίου (87  Σηφάκης), Κόντης, Αμανατίδης (59  Καραταΐδης), Πατσατζόγλου, Γεωργάτος (52  Αντζας), Ζε Ελίας (59  Πασσαλής), Τζόρτζεβιτς (76  Ζέτερμπεργκ), Νινιάδης, Λουτσιάνο (60  Αλβες), Χούτος, Αλεξανδρής (52  Οφορίκουε).<p><p>
 


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
