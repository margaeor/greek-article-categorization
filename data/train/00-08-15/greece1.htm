<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 14/08/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Του ΘΩΜΑ ΤΣΑΤΣΗ<p>
Κάθε μέρα που περνά φαίνεται όλο και πιο καθαρά ότι πολλοί ιεράρχες κάνουν αγώνα να συντηρήσουν το κλίμα των υψηλών τόνων απέναντι στην κυβέρνηση για το θέμα των ταυτοτήτων.<p>
Στην πρώτη γραμμή και ο αρχιεπίσκοπος, που χθες, με νέο κήρυγμά του από το ναό της Παναγίας Μαρμαριώτισσας στο Χαλάνδρι, ευχήθηκε στους πιστούς να έχουν ζωντανό το αγωνιστικό φρόνημά τους. Και τους ζήτησε «να μην κύπτετε τον αυχένα μπροστά στις δυνάμεις του κακού, οι οποίες προς στιγμήν μόνο φαίνεται ότι έχουν τη δύναμη να κατισχύουν. Η νομοτέλεια του Θεού και της Iστορίας είναι πολύ διδακτική. Η δόξα και η νίκη είναι στο όνομα του Ιησού Χριστού».<p>
Από την άλλη, το πνευματικό του τέκνο, ο μητροπολίτης Θεσσαλιώτιδος Θεόκλητος, στο δικό του κήρυγμα είπε ότι «δεν θα υποχωρήσουμε, δεν θα υποστείλουμε τον αγώνα. Θα λέμε τα σύκα σύκα και τη σκάφη σκάφη». <p>
Οσο για τη συνέχεια του «ανένδοτου», τις προθέσεις που υπάρχουν κατέδειξε ο μητροπολίτης Περιστερίου Χρυσόστομος. Οπως είπε στην «Κυριακάτικη Ε», «αν για οποιονδήποτε λόγο το θέμα των ταυτοτήτων δεν θα βρίσκεται στην επικαιρότητα θα το επαναφέρουμε δύο μήνες πριν από τη διεξαγωγή των δημοτικών» (σ.σ. εκλογών).<p>
Το θέμα των ταυτοτήτων αναμένεται να κρατηθεί στην επικαιρότητα και τις επόμενες ημέρες, καθώς ο αρχιεπίσκοπος από την Πάρο αλλά και άλλοι ιεράρχες θα συνεχίσουν στους ίδιους τόνους τον «ανένδοτο». Ετσι κι αλλιώς, στην ημερήσια διάταξη της Ιεραρχίας που θα συγκληθεί τον Οκτώβριο -εκτός και αν υπάρξουν εξελίξεις που θα απαιτήσουν έκτακτη σύγκληση- το θέμα των σχέσεων Εκκλησίας-Πολιτείας θα είναι στην πρώτη γραμμή. <p>
Χθες ο αρχιεπίσκοπος Χριστόδουλος κατά τη διάρκεια χειροτονίας ενός διακόνου σε πρεσβύτερο, απευθυνόμενος προς τον κληρικό είπε:<p>
«Οι καιροί μας πολλές φορές φέρουν το στοιχείο μιας αντίθετης νοοτροπίας και αντίληψης από την οποία διακατέχονται πολλοί σημερινοί άνθρωποι. Πάντοτε στη Γη υπήρχε το εκλεκτό πλην ολιγομελές λήμμα των ανθρώπων του θεού που βρίσκεται συχνά στο στόχαστρο των ανθρώπων του σκότους. Υπάρχει ένας ακήρυκτος πνευματικός πόλεμος όπως το βρίσκουμε γραμμένο και στην Αγία Γραφή». Και επικαλέστηκε τον Απόστολο Παύλο, που είχε πει, σύμφωνα με τον ίδιο: «Ουκ εστίν ημίν η πάλη προς αίμα και σάρκα. Αλλά προς τας αρχάς, τας εξουσίας προς τον κοσμοκράτορα του σκότους του αιώνος τούτου».<p>
Και στη συνέχεια πρόσθεσε: «Κυρίως ο πόλεμος διεξάγεται ανάμεσα στους υιούς του φωτός και τους υιούς του σκότους. Είναι ακράδαντη πεποίθησή μας ότι εμείς ανήκουμε εις τους υιούς του φωτός». <p>
Στη συνέχεια μίλησε για την κοινωνική προσφορά της Εκκλησίας, που «είναι η πνευματική τροφοδοσία του ανθρώπου», αλλά «υπάρχει παράλληλα το σημαντικό έργο της υλικής τροφοδοσίας αυτών που έχουν ανάγκη, και έχουμε αναπτύξει ένα ευρύτατο δίκτυο κοινωνικής προσφοράς».<p>
Στο κήρυγμά του ο Χριστόδουλος είπε ότι «οι χριστιανοί, και μάλιστα οι Ορθόδοξοι χριστιανοί, είμαστε το εκλεκτό λήμμα του Θεού. Αν συκοφαντείται ο Χριστός οφείλεται στις δικές μας αδυναμίες. Το αγωνιστικό φρόνημα είναι δομικό στοιχείο της προσωπικότητας του χριστιανού. Σε μία κοινωνία όπως η δική μας, που φέρει μεν το όνομα της χριστιανικής κοινωνίας, υπάρχουν στοιχεία και άνθρωποι που δεν θέλουν τον Θεό, δεν αγαπούν τον Χριστό, δεν επιθυμούν η Αγία του Χριστού Εκκλησία να υπάρχει και να κάνει αισθητή την παρουσία της μέσα σ' αυτό τον κόσμο. Εμείς ως χριστιανοί έχουμε λάβει από τον Θεό την εντολή του να φέρουμε το όνομά του και να το ομολογούμε ενώπιον εθνών και βασιλέων.<p>
»Τίποτε στον κόσμο αυτό δεν ήλθε έτοιμο. Ολα κατακτώνται με πολλούς και μεγάλους αγώνες. Θέλω να σας ευχηθώ να έχετε ζωντανό το αγωνιστικό σας φρόνημα. Να μην κύπτετε τον αυχένα μπροστά στις δυνάμεις του κακού, οι οποίες προς στιγμήν μόνο φαίνεται ότι έχουν τη δύναμη να κατισχύουν. Η νομοτέλεια του Θεού και της Iστορίας είναι πολύ διδακτική. Η δόξα και η νίκη είναι στο όνομα του Ιησού Χριστού».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
