Ανοίγει -επιτέλους- ο δρόμος για την κατασκευή του τραμ και παράλληλα ενισχύεται ο ρόλος της «Αττικό Μετρό» ως βασικού φορέα των συγκοινωνιών της πρωτεύουσας, με τρεις τροπολογίες που κατατέθηκαν χθες στη Βουλή και φέρουν τις υπογραφές των συναρμόδιων υπουργών ΠΕΧΩΔΕ Κ. Λαλιώτη και Μεταφορών Χρ. Βερελή. Οι τροπολογίες θα ενταχθούν στο νομοσχέδιο για την απελευθέρωση της σταθερής τηλεφωνίας, η συζήτηση του οποίου ολοκληρώθηκε χθες στην αρμόδια επιτροπή της Βουλής.
  Δημιουργείται θυγατρική εταιρεία της «Αττικό Μετρό», η οποία θα αναλάβει την
κατασκευή και οργάνωση δικτύου τραμ. Οι παλιότερες εξαγγελίες ανέφεραν ότι το τραμ θα κατασκευαστεί από τα ΗΛΠΑΠ (τρόλεϊ). Τώρα το υπουργείο Μεταφορών, σύμφωνα με την τροπολογία, θα έχει υπό την εποπτεία του τη θυγατρική, αλλά όχι
και τη μητρική που αναφέρεται στον υπουργό ΠΕΧΩΔΕ.
  H «Αττικό Μετρό» αποκτά το δικαίωμα να απαλλοτριώσει χώρο -στον Ελαιώνα, όπως είναι γνωστό- για την κατασκευή σταθμού για υπεραστικά λεωφορεία, που σήμερα στεγάζονται σε απαράδεκτες εγκαταστάσεις στον Κηφισό και τη Λιοσίων.
  Δίνεται αναδρομικά παράταση ενός χρόνου για τη δημιουργία θυγατρικής ετατρείας της «Αττικό Μετρό» που θα έχει ευθύνη της λειτουργίας του Mετρό. Η εταιρεία αυτή έπρεπε να είχε δημιουργηθεί τον περασμένο Δεκέμβριο και να έχει ξεκινήσει η διαδικασία συγχώνευσης με τον Ηλεκτρικό. Η «αμέλεια» πρέπει να αποδοθεί σε κόντρες μεταξύ των υπουργών ΠΕΧΩΔΕ και Μεταφορών, η οποία φαίνεται
