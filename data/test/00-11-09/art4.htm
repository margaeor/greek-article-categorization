<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 9/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b> Λ</b>ένε πως γεωγραφία μαθαίνεις μόνο αν ταξιδεύεις. Κοντά σ' αυτό, η περιπλάνηση στα ξένα ανοίγει το μυαλό, γνωρίζεις ανθρώπους και νοοτροπίες, ανταλλάσσεις απόψεις και ιδέες. Με σκέψεις σαν αυτές, νέοι από όλη τη Γηραιά Ηπειρο δημιούργησαν το 1985, στο Παρίσι την AEGEE με σκοπό να προωθήσουν την ιδέα μιας ενωμένης Ευρώπης. Το όνομα δόθηκε από την Ελένη Γλύκατζη-Αρβελέρ και σημαίνει Αιγαίο, αλλά και (στα γαλλικά) «Κίνηση Φοιτητών για την Ενωση της Ευρώπης». Αυτή τη στιγμή αριθμεί περίπου 20.000 μέλη και οργανώνεται σε παραρτήματα (αντένες) ανά πόλη. Η «αντένα» της Αθήνας δημιουργήθηκε το 1986 και συμμετέχουν σ' αυτή περίπου 500 νέοι. Η πρόεδρος της AEGEE-Αθήνα, η Κατερίνα Τσαλιγοπούλου, ανέλαβε την ξενάγησή μας στις δραστηριότητες της κίνησης. Ανοίξτε ένα χάρτη και πάμε.<p>
 «Ισως η πιο συναρπαστική δραστηριότητά μας είναι τα θερινά πανεπιστήμια. Πηγαίνεις σε μια ξένη πόλη για 15-20 μέρες, με εξασφαλισμένη διαμονή και κάποια διατροφή, γνωρίζεις την πόλη, τους ανθρώπους, τον πολιτισμό της. Τα μέλη της τοπικής αντένας αναλαμβάνουν την ξενάγησή σου, ενώ παρακολουθείς σεμινάρια πάνω σχεδόν σε οποιοδήποτε θέμα, είτε από φοιτητές και αποφοίτους, είτε από ακαδημαϊκούς. Στο Ντέμπριτσεν της Ουγγαρίας έκαναν 15 μέρες κανό, στην Ουτρέχτη μελέτη πάνω στα υδραυλικά συστήματα, σε διάφορες γερμανικές πόλεις μαθήματα γλώσσας. Υπάρχουν 97 προορισμοί, από την Ισπανία μέχρι το Κίεβο. Ξοδεύεις μόνο για τα εισιτήρια σου και τη συμμετοχή, η οποία κοστίζει από τριάντα μέχρι πενήντα χιλιάδες το ανώτερο». Η Κατερίνα επισημαίνει ότι το όριο των 50.000 τηρείται απαρέγκλιτα, αλλιώς η αντένα παραπέμπεται στο Πειθαρχικό Συμβούλιο της οργάνωσης.<p>
 Τι άλλο έχει το μενού; «Ανταλλαγές. Τα μέλη μιας αντένας αναλαμβάνουν να φιλοξενήσουν στα σπίτια τους τα μέλη μιας άλλης και αυτά ανταποδίδουν τη φιλοξενία αργότερα. Ζεις μαζί τους 24 ώρες το 24ωρο, γνωρίζετε τις πόλεις σας,
γίνεστε φίλοι. Κι αυτοί οι φίλοι μένουν. Ημουν στη Βενετία, δεν είχα τι να κάνω, τηλεφώνησα σε μια φίλη στην Μπρέσια και το βράδυ ήμουν εκεί για να τη δω...».<p>
 Οταν δεν ταξιδεύουν εκτός Ελλάδας, τα μέλη της AEGEE-Αθήνα οργανώνουν εκδρομές
στην Πάρνηθα, στο Πήλιο ή οπουδήποτε αλλού. Καλά, είναι συνέχεια στο δρόμο; «Οχι. Οργανώνουμε συζητήσεις, ομάδες μελέτης για θέματα όπως τα ανθρώπινα δικαιώματα και η νομιμοποίηση των μεταναστών, η ανεργία και η διά βίου εκπαίδευση. Θέματα που έχουν απασχολήσει και ευρωπαϊκές συνόδους, όπως στην Αλμπα Γιούλια στη Ρουμανία όπου συζητούσαμε για τις βίζες και πώς δημιουργούν ένα φράγμα από χαρτιά γύρω από την Ευρωπαϊκή Ενωση...».<p>
 Η AEGEE, για να μπορεί να πραγματοποιεί τις δραστηριότητές της, χρηματοδοτείται από την Ευρωπαϊκή Επιτροπή και, σε τοπικό επίπεδο, από τη Γενική Γραμματεία Νέας Γενιάς. Δεν παίρνει κάποιο συγκεκριμένο κονδύλι, αλλά κάνει αιτήσεις ή συμμετέχει σε σχετικούς διαγωνισμούς ώστε να μπορεί να καλύψει κάποια από τα έξοδα π.χ. όταν φιλοξενεί μέλη άλλων παραρτημάτων στην Αθήνα. Τίθεται θέμα ανεξαρτησίας; Η Κατερίνα μάς διαβεβαιώνει πως «δεν υφίσταται τέτοιο πρόβλημα, δεν εξαρτιόμαστε από την Ε.Ε. Οταν κάτι δεν μας αρέσει, το λέμε, δεν υπαγορεύει κανείς τη στάση μας. Εχουμε και ένα ευρύ φάσμα
υποστηρικτών, από τον Οικουμενικό Πατριάρχη, μέχρι τον Σιράκ, τον Στεφανόπουλο
και τον Γκορμπατσόφ, που μας βοηθούν να υλοποιήσουμε τους στόχους μας».<p>
 Η δομή της οργάνωσης είναι δημοκρατική. Υπάρχει ένα διευθυντήριο στις Βρυξέλλες (μην κάνετε άσχετους συνειρμούς), που ορίζεται από την Αγορά, τη γενική συνέλευση των μελών. Κάθε αντένα συμμετέχει με συγκεκριμένο αριθμό αντιπροσώπων, ανάλογα με τα μέλη της. Στα τοπικά παραρτήματα, εκλέγεται διοικητικό συμβούλιο με ψηφοφορία των μελών.<p>
 Προτού ετοιμάσετε τη βαλίτσα σας, μπορείτε να συναντήσετε τα μέλη της AEGEE είτε στο γραφείο της Αθήνας (στο κτίριο της ΑΣΟΕΕ, η οποία και παραχωρεί το χώρο, τηλ. 8838974) είτε (το συνιστούμε) να συμμετάσχετε στις συναντήσεις τους, κάθε Πέμπτη βράδυ στις 9, στο κτίριο πίσω από τη Νομική. Οι δικτυωμένοι ας επισκεφτούν τη σελίδα www.ntua.gr/aegee.<p>
 Ισως, μάλιστα, να αρκεί μια ματιά στο «Ευρώπολις», το περιοδικό που εκδίδουν με μεράκι αυτά τα παιδιά, λάτρεις των ταξιδιών και της Ευρώπης.<p>
 <b>ΑΛΕΞ. ΠΑΝΑΓΙΩΤΑΚΗΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
