<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 9/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Του ANTΩNH ΓAΛANΟΠΟYΛΟY<p>
 Τ</b>ριάντα εννέα ήταν τα σκαλοπάτια -τού, μετρ στη σκηνοθεσία θρίλερ, Aλφρεντ Χίτσοκ στην ομώνυμη ταινία του. Προσθέστε άλλα πενήντα και... καλως ήρθατε σε μια καινούργια περιπέτεια με τίτλο «Μεταφραστικό τμήμα του υπουργείου Εξωτερικών». <p>
 Το «έργο» το είχε δει πριν από δύο χρόνια (τέτοιες ημέρες) ο τότε υπουργός Εξωτερικών Θεόδωρος Πάγκαλος και δεν του άρεσε. <p>
 Είχε αρπάξει από το μπράτσο δυο τρεις υπαλλήλους, είχε φωνάξει, απειλήσει. Η κοινή γνώμη διχάστηκε. Αλλοι πήραν το μέρος του, έχοντας προσωπικά βιώματα από

τις συναλλαγές τους με το Δημόσιο. Αλλοι το μέρος των εργαζομένων. Οι ημέρες που κύλησαν μετά το επεισόδιο έφεραν την απομάκρυνση του γενικού γραμματέα Διοίκησης και Οργάνωσης του υπουργείου Εξωτερικών, απειλές των τριών θιγμένων υπαλλήλων για κατάθεση μηνύσεων κατά του Θεόδωρου Πάγκαλου, αλλά και εξαγγελίες των αρμοδίων φορέων ότι η κατάσταση θα βελτιωθεί....<p>
 Τι έχει γίνει μέχρι σήμερα. Μάλλον ένα και μοναδικό. Τουλάχιστον αυτό είναι ορατό στα μάτια του πολίτη (το γράφει και στην είσοδο). Η μεταφορά 15 ξένων γλωσσών σε άλλο κτίριο (οδός Ζαλοκώστα). <p>
 Στη στοά του Σπύρου Μήλιου, αριθμός 2, στον τρίτο όροφο εξακολουθούν να μεταφράζονται γύρω στις 13 ξένες γλώσσες. Οι περισσότερες από τις χώρες της πρώην Σοβιετικής Ενωσης και των Βαλκανίων συν Αγγλικά. <p>
 Στην ουσία πρόκειται για την πρώτη επαφή των αλλοδαπών κατοίκων αυτής της πόλης με την πολιτεία και σίγουρα είναι αποκαλυπτική. <p>
 Ξεκινά από τα πλατιά λευκά σκαλοπάτια που σε αρκετά σημεία στις άκρες τους λείπουν κομμάτια μάρμαρο. Αποτσίγαρα σβησμένα, πεταμένα χαρτιά, τοίχοι βρώμικοι με συνθήματα, σπασμένα τα τζάμια του φωταγωγού, ασθενικός φωτισμός. <p>
 Ανελκυστήρας υπάρχει. Δεν προτιμάται από το κοινό. Η καμπίνα στενή, σκοτεινή, μίζερη. <p>
 Κόσμος ανεβοκατεβαίνει, εκατοντάδες καθημερινά, πρόσωπα συνοφρυωμένα, όλο άγχος που αυξάνει σε πολλούς από αυτούς το πρόβλημα της γλώσσας.<p>
 Σίγουρα το κτίριο δεν βοηθά. Είναι παλιό, όπως και ο χώρος που στεγάζεται η υπηρεσία του υπουργείου Εξωτερικών. Σύμφωνα με πληροφορίες, το μεταφραστικό τμήμα πρόκειται να μεταφερθεί σύντομα από εκεί. Αλλά δεν γίνεται και καμία ιδιαίτερη προσπάθεια για να εμφανίσει μια διαφορετική εικόνα όσον καιρό λειτουργεί εκεί. <p>
 Τι άραγε σκέφτονται οι αλλοδαποί, που αμήχανα στέκονται στις ουρές με πρόσθετο

το βάρος πάνω τους ότι είναι ξένοι σε μια ξένη χώρα, όταν το ίδιο το όργανο της τάξης που επιτηρεί μονολογεί: «Δεύτερη φορά βρίσκομαι εδώ, αλλά δεν θα ξανάρθω. Γίνεται χαμός. Καμία οργάνωση. Τη Δευτέρα η ουρά έφτανε μέχρι την είσοσο (σ.σ. 89 σκαλοπάτια παρακάτω). <p>
 Ενας στενός διάδρομος, πάνω-κάτω ένα μέτρο φάρδος, οδηγεί στην κύρια αίθουσα όπου καταθέτονται οι αιτήσεις για μεταφράσεις. <p>
 Ενα μεγάλο τραπέζι στη μια πλευρά και ένα ράφι στον τοίχο στο μεγάλο προθάλαμο. Εκεί συμπληρώνουν οι ενδιαφερόμενοι τις αιτήσεις. Ο ένας πάνω στον άλλο. Κολλημένα πρόχειρα χαρτιά στους τοίχους που εξηγούν σε ξένες γλώσσες. Παντού ουρές. Εκεί, δίπλα στα χαρτόσημα, στην άλλη αίθουσα μπροστά από τους υπαλλήλους που παίρνουν τα χαρτιά. Παράπονα, σχόλια, εκνευρισμός. <p>
 Δύο φίλοι «φτιάχνουν» τα χαρτιά τους για κάποιο αγγλικό πτυχίο. Χαμογελούν. «Εχουμε ξανάρθει, την πρώτη φορά τα χάσαμε. Δεν ξέραμε πού να πάμε. Ψάξαμε μόνοι μας και βρήκαμε. Τώρα αυτό που μας ενοχλεί είναι ότι περιμένουμε ώρες». <p>
 Δύσκολα τα πράγματα και για την Ουκρανή που αγκαλιά με το παιδί της περιμένει στωικά. Μιλά σπαστά ελληνικά. Χρειάζεται τις μεταφράσεις για να βρει δουλειά. «Δεν γνωρίζω καλά τη γλώσσα, αλλά... κομπιάζει- κοιτάξτε και μόνος σας».<p>
 Ουρές και στο διάδρομο που προαναφέραμε. Οταν δημιουργούνται και από τις δύο πλευρές (αφού υπάρχουν αντικριστά γραφεία) ο κόσμος δεν χωρά να περάσει. <p>
 Υπάρχει και άλλη είσοδος (στην άλλη άκρη του κτιρίου) με άλλα τόσα σκαλοπάτια.

Εκεί η κατάσταση είναι κάπως καλύτερη. Πέντε έξι κάθονται στις σκάλες. Ορθάνοιχτη η πόρτα του ανελκυστήρα απέναντί τους. Από τους κάτω ορόφους ακούγονται χτυπήματα. «Είναι χαλασμένο; » ρωτάμε. «Οχι, απλώς δεν κλείνει η πόρτα. Εχει φρακάρει». «Γιατί δεν την κλείνετε τότε; ». Κοιτούν αδιάφορα. <p>
 Μια κυρία ρωτά πού μεταφράζονται τα αρμένικα. Κανείς δεν ξέρει να απαντήσει. Ούτε σ' αυτή ούτε σε άλλους που ρωτούν. Αναλαμβάνει με τις λιγοστές γνώσεις του να βοηθήσει ο φρουρός. <p>
 «Δεν υπάρχει γραφείο πληροφοριών; », απευθυνόμαστε στον υπάλληλο. Ρωτήστε στη γραμματεία, αποκρίνεται. Ενα γραφείο που συνεχώς η πόρτα του είναι κλειστή. Κάποιος από τους υπαλλήλους μάς είπε ότι εκεί βρίσκονται οι δύο από τις τρεις κυρίες που είχε διαπληκτιστεί ο Θόδωρος Πάγκαλος...<p>
 Λέτε να κρύβονταν; ...<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
