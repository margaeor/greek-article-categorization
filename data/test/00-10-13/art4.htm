<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 13 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Τ</b>ο Ελληνικό Φεστιβάλ δεν είναι διά την υποτιθέμενη ελίτ της πόλεως. Είναι για όλον τον λαό. Είναι για τους ξένους επισκέπτες κατά κύριον λόγο», υποστήριξε χθες ο υπουργός Πολιτισμού Θεόδωρος Πάγκαλος δίνοντας το στίγμα των αλλαγών που θα επιχειρηθούν μετά το διορισμό του συνθέτη Περικλή Κούκου ως προέδρου του νέου διοικητικού συμβουλίου. «Το Φεστιβάλ», συνέχισε ο κ. Πάγκαλος, «πρέπει να είναι χώρος που δημιουργεί πολιτισμό, όχι χώρος αναπαραγωγής πολιτισμού. Οχι χώρος όπου περνούν οι ίδιες κι οι ίδιες εκδηλώσεις, όπου περνάνε δεύτερης και τρίτης κατηγορίας εκδηλώσεις, όπου καλλιτέχνες αρχίζουν να εμφανίζονται όταν πια διαθέτουν ελεύθερο χρόνο στο ημερολόγιό τους, γιατί δεν τους ζητούν αλλού».<p>
 Ο συνθέτης, λοιπόν, και πρώην καλλιτεχνικός διευθυντής της Εθνικής Λυρικής Σκηνής, Περικλής Κούκος, θα προεδρεύει όντας επιφορτισμένος και με την ευθύνη του καλλιτεχνικού σχεδιασμού του προγράμματος του Φεστιβάλ. Τα μέλη του διοικητικού συμβουλίου, που ανακοινώθηκαν σε κοινή συνέντευξη Tύπου των υπουργών Πολιτισμού και Ανάπτυξης, είναι οι κ.κ.: Βασίλης Ζαφειρόπουλος (τέως πρέσβης), Γεωργιάδου Μαριλένα (πρώην πρόεδρος του ομίλου χορηγιών πολιτισμού),

Γιώργος Βουλγαράκης (νομικός, π. πρόεδρος του Δ.Σ. της Λυρικής), Λόλα Νταϊφά (σύμβουλος επικοινωνίας), Ειρήνη Φραγκιαδάκη (διευθύντρια διαφήμισης και προβολής ΕΟΤ) και Πολυχρόνης Πολυχρονόπουλος (διευθυντής ΥΠΠΟ). <p>
 Πρόεδρος και μέλη θα έχουν «κάθε είδους στήριξη κι ενίσχυση» στην προσπάθειά τους -δευσμεύτηκαν οι υπουργοί- δρώντας σε μια περίοδο η οποία απαιτεί «νέες κατευθύνσεις». Κι αυτό, γιατί το Ελληνικό Φεστιβάλ «οφείλει», όπως τόνισε ο Νίκος Χριστοδουλάκης, «να ανταποκριθεί στη σημασία που έχει η πολιτισμική δραστηριότητα τα επόμενα χρόνια, ιδιαίτερα σε σχέση με το γεγονός των Ολυμπιακών Aγώνων».<p>
 Οι κατευθύνσεις του, εξήγησε, θα είναι «πρακτικές», αφορούν κατ' αρχάς την έγκυρη διοργάνωση και την έγκαιρη ανακοίνωση των εκδηλώσεων. Το φετινό πρόγραμμα -διαβεβαίωσαν- θα ανακοινωθεί πριν από το τέλος του χρόνου. Οι κατευθύνσεις αφορούν ακόμη: την ανάπτυξη συνεργασιών με φεστιβάλ του εξωτερικού. Την αξιοποίηση των εγχώριων πολιτιστικών φορέων. Τη συμβολή του στην πολιτισμική ανάπτυξη της περιφέρειας. Την ανάδειξη και το σεβασμό της ειδικής πολιτισμικής φυσιογνωμίας τού κάθε χώρου. Τέλος, στόχος του Φεστιβάλ θα είναι «η σταδιακή επιμήκυνση του χρόνου των εκδηλώσεών του, επειδή πιστεύουμε ότι υπάρχουν και οι δυνατότητες αλλά και η ζήτηση γι' αυτή την επέκταση». Ο κ. Κούκος επανέλαβε τις παραπάνω κατευθύνσεις ορίζοντας τους άξονες στους οποίους το διοικητικό συβούλιο θα κινηθεί στις αποφάσεις του. Εδωσε, όμως, ιδιαίτερη έμφαση στη «στήριξη και προβολή της ελληνικής δημιουργίας και την προώθηση των ελληνικών καλλιτεχνικών δυνάμεων στην περιφέρεια και το εξωτερικό».<p>
 Εκτιμώντας τα καλοκαιρινά πεπραγμένα ο υπουργός Ανάπτυξης έκανε τον απολογισμό

του στηρίζοντας τις επιλογές της γενικής διευθύντριας Βαρβάρας Μπελεζίνη: «Φέτος το Eλληνικό Φεστιβάλ, μέσα στα στενά περιθώρια προγραμματισμού τα οποία

είχε, μπόρεσε να αντεπεξέλθει στις απαιτήσεις διοργάνωσης που υπήρχαν». Εξέφρασε, ωστόσο, την πεποίθηση ότι «στη νέα περίοδο όλα θα είναι καλύτερα, πλουσιότερα από άποψη περιεχομένου, όπως επίσης και πολύ πιο έγκαιρα στη διάθεση των ενδιαφερομένων». Απέφυγε, πάντως, εν συνεχεία, να απαντήσει σε ερώτηση για το ποιος θα είναι στο εξής ο ρόλος και οι αρμοδιότητες της κ. Μπελεζίνη. Ο κ. Κούκος δήλωσε σχετικά πως «το διοικητικό συμβούλιο, βάσει του νόμου, είναι αρμόδιο για όλα τα θέματα του Φεστιβάλ». Οταν η ερώτηση ξανατέθηκε είπε πως «το διοικητικό συμβούλιο, όταν συσταθεί σε σώμα και συνεδριάσει, θα αποφασίσει σχετικά».<p>
 «Πρέπει το Φεστιβάλ να διακριθεί για την πρωτοτυπία, την ποιότητά του», τοποθετήθηκε ο κ. Πάγκαλος, «και βεβαίως για την απήχησή του στο ευρύτερο δυνατό κοινό. Αν αυτά τα δύο συμβούν, προφανώς το Φεστιβάλ θα είναι κερδοφόρο και μ' αυτό τον τρόπο θα συμβάλει και στην παραπέρα πολιτιστική ανάπτυξη της πόλης και της χώρας». <p>
 <b>Μ.ΒΛ.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
