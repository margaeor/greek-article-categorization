<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 13 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ<p>
 ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Eποχή για μεταλλαγμένους<p>* </b>Μια περιπέτεια επιστημονικής φαντασίας εμπνευσμένη από γνωστό κόμικς, X-Men του

Μπράιαν Σίνγκερ, κι ένα κοινωνικό δράμα που εκτυλίσσεται σε φυλακή, «Animal Factor y» του Στιβ Μπουσέμι, είναι τα θέματα των δύο ταινιών που ξεχωρίζουν στη

νέα αυτή κινηματογραφική εβδομάδα. Προβάλλονται ακόμη ένα ενδιαφέρον ντοκιμαντέρ, «Η γοητεία της οργής» του Τζούλιαν Τεμπλ, γύρω από τη γνωστή μπάντα των Sex Pistols και μια ελληνική σεξοκωμωδία, «Βίτσια γυναικών» του Νίκου Ζερβού. Ξεχωριστό ενδιαφέρον έχει το μεγάλο αφιέρωμα που προβάλλεται στον κινηματογράφο «Απόλλων» (με τρεις διαφορετικές ταινίες καθημερινά), στο έργο του Ισπανού δημιουργού Λουίς Μπουνιουέλ, με αφορμή τα 100 χρόνια από τη γέννησή του. <p>
 <b>Χ-Men<p></b>
 ΗΠΑ, 2000. Σκηνοθεσία: Μπράιαν Σίνγκερ. Σενάριο: Ντέιβιντ Χέιτερ, από ιστορία των Τομ ντε Σάντο και Μπράιαν Σίνγκερ. Ηθοποιοί: Χιου Τζάκμαν, Πάτρικ Στιούαρτ, Ιαν ΜακΚέλεν, Φάμκε Γιάνσεν, Τζέιμς Μάρσντεν, Αννα Πάκουιν. Διάρκεια: 104 λεπτά.<p>
 *** Οι Χ-Men, μια ομάδα μεταλλαγμένων ανθρώπων, αγωνίζεται για να σώσει την ανθρωπότητα σε μια καλογυρισμένη, με εντυπωσιακά εφέ, ταινία βασισμένη στη γνωστή σειρά κόμικς. <p>
 Δεν είναι η πρώτη φορά, ούτε βέβαια η τελευταία, που το Χόλιγουντ στρέφεται στα

κόμικς για έμπνευση. Από τις παλιές επεισοδιακές ταινίες της Ρεπάμπλικ και των

άλλων ειδικευμένων στο είδος στούντιο μέχρι τις πιο πρόσφατες μεταφορές των περιπετειών ηρώων όπως ο Σούπερμαν, ο Batman και άλλοι, για να μην αναφερθώ και σ' όσους έχουν επηρεαστεί απ' αυτούς (παράδειγμα ο Ιντιάνα Τζόουνς), η μεγάλη οθόνη πρόσφερε, κι εξακολουθεί να προσφέρει, τις περιπέτειες αυτών των σούπερ ηρώων. Στους θιασώτες του είδους οι περιπέτειες των Χ-Men είναι πασίγνωστες και τα Marvel Books έχουν θησαυρίσει παρουσιάζοντας από τη δεκαετία του '60 τις περιπέτειές τους. Και τώρα, ο γνωστός μας από τους «Συνηθισμένους υπόπτους», Μπράιαν Σίνγκερ, αποφάσισε να μεταφέρει τις περιπέτειες των μελών δημοφιλούς αυτής ομάδας, που παρ' ότι «προστατεύουν την ανθρωπότητα, ολόκληρη η ανθρωπότητα τους μισεί», όπως λέει η διαφήμιση.<p>
 Ο λόγος βέβαια είναι γιατί οι X-Men είναι όλοι τους μεταλλαγμένα όντα. Στην ταινία, ο Σάικλοπς (διάβαζε Κύκλωπας), η Τζιν Γκρέι και η Στορμ είναι τρία μεταλλαγμένα νέα παιδιά που, έχοντας για αρχηγό τον καθηγητή Χάβιε (Χ στα κόμικς), και με τη βοήθεια δυο «νεοσύλλεκτων», του Γουλβερίν και της Στορμ, αγωνίζονται ενάντια στον επίσης μεταλλαγμένο Μαγκνίτο για να σώσουν την ανθρωπότητα (και συγκεκριμένα τους αρχηγούς της, που μαζεύονται για ένα παγκόσμιο συνέδριο στο νησί Ελις της Νέας Υόρκης) από το να μετατραπούν σε μεταλλαγμένα όντα.<p>
 Η μεταφορά των κόμικς στην οθόνη εμπεριέχει πάντα κινδύνους. Γιατί πολλοί περιορίζονται στο να μεταφέρουν τις περιπέτειες σ' ένα στιλ όπου οι χαρακτήρες

παραμένουν χάρτινοι και επίπεδοι, με πολλά ειδικά εφέ και συνεχή δράση, ενώ άλλοι τις αντιμετωπίζουν «αφ' υψηλού», με ειρωνεία, καταστρέφοντας την αμεσότητα και την όποια, ευπρόσδεκτη συχνά, αφέλειά τους.<p>
 Ο Σίνγκερ διάλεξε έναν διαφορετικό τρόπο, που τελικά φαίνεται αρκετά πετυχημένος. Δεν όρμησε από το πρώτο πλάνο στην καταιγιστική δράση, προτιμώντας αντίθετα να παρουσιάσει τα πρόσωπα και τις καταστάσεις, να εξηγήσει τις υπερφυσικές δυνάμεις τους και τους λόγους που οι φυσιολογικοί άνθρωποι τους φοβούνται, ενώ ταυτόχρονα είχε καιρό να δώσει και την πλευρά του

Μαγκνίτο, που είναι έτοιμος να πολεμήσει τους ανθρώπους πιστεύοντας ότι έτσι σώζει τους δικούς του. Κι αυτά μ' ένα στιλ δοσμένο με άνεση, χωρίς όμως να ξεκουράζει ούτε λεπτό, ενώ, όταν φτάνουμε τελικά στη δράση, που αρχίζει στο δεύτερο μέρος της ταινίας, κι εδώ ο ρυθμός είναι ελεγμένος, χωρίς να σε ζαλίζει, με τα ειδικά εφέ να προσφέρουν ό,τι καλύτερο διαθέτει η σύγχρονη τεχνολογία (και οι κομπιούτερ). Οσο για το φινάλε, όπως θα το περιμένατε, αφήνει χώρο για μια, ελπίζω το ίδιο καλή, «συνέχεια».<p>
 <b>Animal Factory<p></b>
 ΗΠΑ, 2000. Σκηνοθεσία: Στιβ Μπουσέμι. Σενάριο: Εντουαρντ Μπάνκερ, από το μυθιστόρημά του. Ηθοποιοί: Γουίλεμ Νταφόε, Εντουαρντ Φέρλονγκ, Ντάνι Τρέτζιο, Στιβ Μπουσέμι, Μίκι Ρουρκ. Διάρκεια: 90 λεπτά.<p>
 *** Στη σχέση βασικά ανάμεσα σε δύο κατάδικους επικεντρώνεται η νέα ταινία «Animal Factor y», που σκηνοθέτησε ο ηθοποιός Στιβ Μπουσέμι. <p>
 Ο

ένας, ο νεαρός Ρον Ντέκερ (Φέρλονγκ), μπαίνει στη φυλακή για πρώτη φορά για κατοχή ναρκωτικών, ο άλλος, ο Ερλ Κόπεν (Νταφόε) είναι ένας σκληρός κατάδικος που έχει περάσει το μεγαλύτερο μέρος της ζωής του στις φυλακές. Ανάμεσά τους αναπτύσσεται μια φιλία και μια σχέση πατέρα-γιου, με τον Ερλ να παίρνει το Ρον

υπό την προστασία του και να προσπαθεί να τον βοηθήσει να κάνει έφεση για την ποινή του κι όταν αυτό αποτυγχάνει να σχεδιάζει μαζί του την απόδρασή τους.<p>
 Εκείνο που ενδιαφέρει τον Μπουσέμι (ο οποίος ερμηνεύει στην ταινία ένα μικρό ρόλο) είναι από τη μια η σχέση ανάμεσα στον Ερλ και το Ρον κι από την άλλη η κατάσταση μέσα στις φυλακές, φυλακές που, όπως σιγά σιγά αποκαλύπτεται, δεν είναι κανένα μέρος για την επανένταξη των κατάδικων στην κοινωνία αλλά ένα είδος «Εργοστασίου Ζώων», όπως λέει και ο τίτλος της ταινίας. Η σχέση ανάμεσα στους δύο πρωταγωνιστές καθώς και με τους άλλους κατάδικους σκιτσάρεται με ειλικρίνεια και αμεσότητα, με ήρεμο ρυθμό που χρησιμοποιείται για να δημιουργήσει τη σωστή ατμόσφαιρα. Με τον ίδιο τρόπο παρουσιάζεται και η κατάσταση στη φυλακή: με τη βία και την ωμότητα να δίνονται χωρίς ιδιαίτερη δραματοποίηση ή υπερβολή, με την κάμερα να καταγράφει, σχεδόν τυχαία, τους φόνους και τις καταστολές, δημιουργώντας με το δικό της τρόπο το φόβο και την ανασφάλεια που κυριαρχούν στο χώρο. Πλάι στην προσεγμένη, δοσμένη με τους σωστούς χρόνους, σκηνοθεσία, αξίζει ν' αναφέρω και τις ερμηνείες, όλες δοσμένες με ξεχωριστή δύναμη, δημιουργώντας αληθινά, πιστευτά πρόσωπα. Στο μικρό ρόλο ενός τραβεστί κατάδικου ο Μίκι Ρουρκ. <p>
 <b>ΟΙ ΑΛΛΕΣ ΤΑΙΝΙΕΣ<p></b>
 *ΒΙΤΣΙΑ ΓΥΝΑΙΚΩΝ. Ελλάδα, 2000. Σκηνοθεσία: Νίκος Ζερβός. Σενάριο: Αλίνα Φωτέτσου. Ηθοποιοί: Ευαγγελία Βαλσαμά, Μαρία Γεωργιάδου, Δημήτρης Πουλικάκος, Νατάσα Τσακαρισιάνου, Σπύρος Φωκάς, Βλάσσης Μπονάτσος.<p>
 Με τέσσερις γυναίκες που καταπιέζουν τους άντρες και εκδικούνται όσους τις καταπιέζουν καταπιάνεται σ' αυτή τη σεξοκωμωδία του ο Νίκος Ζερβός. Στην ταινία παρελαύνουν γκέι, αμφισεξουαλικά άτομα και υπουργοί μπλεγμένοι σε ερωτικά βίτσια, σ' ένα σενάριο που προσπαθεί να εκμεταλλευτεί την επιτυχία του

Safe Sex (υπάρχει μάλιστα και η σκηνή στο sex-shop με τις γυναίκες να αγοράζουν διάφορα ερωτικά αξεσουάρ...). Υπάρχει πίσω απ' όλη αυτή την ιστορία μια καλή ιδέα, που δυστυχώς χάνεται στη (μετριότατη, αν όχι κακή) ανάπτυξή της. Σίγουρα, ο Ζερβός ξέρει να στήνει τις σκηνές του καλύτερα από τους σκηνοθέτες του Safe Sex, δυστυχώς όμως τόσο η φτηνή παραγωγή που δεν επέτρεπε καλύτερο στήσιμο όσο και ο συντηρητισμός του σκηνοθέτη που στις ερωτικές σκηνές δείχνει στους διαλόγους τόλμη αλλά οπτικά αποφεύγει οτιδήποτε το τολμηρό, κάνουν την παρακολούθηση της ταινίας αδιάφορη.<p>
 ** Η ΓΟΗΤΕΙΑ ΤΗΣ ΟΡΓΗΣ (The Filth and the Fur y). Μεγ. Βρετανία/ΗΠΑ, 1999. Σκηνοθεσία-σενάριο: Τζούλιαν Τεμπλ. Παίζουν: Πολ Κουκ, Στιβ Τζόουνς, Γκλεν Μάτλοκ, Τζον Λίντον, Σιντ Βίσιας. Διάρκεια: 107 λεπτά.<p>
 Το ντοκιμαντέρ του Τζούλιαν Τεμπλ, που η προβολή του είχε αναβληθεί, γύρω από την ιστορία της περιβόητης μπάντας των Sex Pistols, υπεύθυνων για τη δημιουργία της μουσικής πανκ στη Βρετανία. Οπως είχαμε ήδη γράψει, πρόκειται για «ένα ντοκουμέντο πάνω σε μια ολόκληρη εποχή, εποχή κοινωνικής καταπίεσης (στην περίοδο της Θάτσερ), όπου κάθε τι το ανατρεπτικό, όπως, για παράδειγμα, η μουσική πανκ, ήταν ευπρόσδεκτο σ' ένα τουλάχιστον τμήμα της νεολαίας. Ο Τεμπλ πάντως προτίμησε να δώσει μια εντυπωσιακή εικόνα των Sex Pistols, εκεί που χρειαζόταν μια βαθύτερη και πιο σοβαρή διείσδυση στην εποχή που τους γέννησε αλλά και τους εξαφάνισε. Οπως έχει, το ντοκιμαντέρ προσφέρει πολλή μουσική και μια ολόκληρη συναυλία, που σίγουρα θα ικανοποιήσει τους οπαδούς της μπάντας».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
