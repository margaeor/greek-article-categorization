<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 13 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Τ</b>ρεις πρεμιέρες με καινούργια έργα και πέντε με περσινές επαναλήψεις στην Αθήνα, καθώς και δύο πρεμιέρες στη Θεσσαλονίκη περιλαμβάνει για σήμερα ο θεατρικός χάρτης. Ειδικότερα: <p>
 - Εργο για δύο, που δίνει με εύθυμο τρόπο τη ζωή των ανθρώπων του θεάματος, το

κυνήγι της αναγνώρισης και της επιτυχίας, το «Ηρθες και θα μείνεις» του συγγραφικού δίδυμου Ρενέ Τέιλορ-Τζόζεφ Μπολόνια έχει πρεμιέρα σήμερα στο θέατρο «Δανδουλάκη» με συν-σκηνοθέτες και συμπρωταγωνιστές την Κάτια Δανδουλάκη και τον Βασίλη Τσιβιλίκα. «Πίσω από τη διασκεδαστική όψη του, προβαίνει η ανταύγεια του αγώνα για την επιβίωση, η παλίρροια της ανθρώπινης επαφής και της μοναξιάς, η ζωτική ανάγκη, αλλά και ο φόβος για τον έρωτα και την αγάπη», αναφέρει ο Μάριος Πλωρίτης που έχει κάνει την απόδοση. Τα σκηνικά είναι του Γιώργου Γαβαλά, τα κοστούμια της Λουκίας, οι φωτισμοί του Λευτέρη Παυλόπουλου, η μουσική επιμέλεια του Ιάκωβου Δρόσου.<p>
 - Το κλασικό έργο του Ιψεν «Πρωτομάστορας Σόλνες», που πραγματεύεται τη σύγκρουση ανάμεσα στην παλιά και τη νέα γενιά, την ατομική ελευθερία ως πηγή δημιουργίας, τον έρωτα ως υπέρβαση ζωής, ανεβαίνει σήμερα στο «Γκλόρια» σε σκηνοθεσία Γιάννη Ιορδανίδη με τον Νικήτα Τσακίρογλου στον ομώνυμο ρόλο. Συμπρωταγωνιστούν οι Πέγκυ Σταθακοπούλου, Μπέτυ Λιβανού, Γιώργος Τζώρτζης, Στέλιος Λιονάκης, Αριελ Κωνσταντινίδη, Μάριος Αθανασίου. Η εισβολή της νεαρής ηρωίδας στη βαλτωμένη ζωή του Σόλνες έχει στοιχεία αυτοβιογραφικά, επισημαίνουν οι μελετητές του Ιψεν, αφού το έργο το αφιερώνει σ' ένα μεγάλο του έρωτα, τη νεαρή τότε Χίλνουρ Αντερσεν. Το έργο παρουσιάζεται σε μετάφραση Μαρλένας Γεωργιάδου, σκηνικά-κοστούμια Γιώργου Πάτσα, μουσική Φίλιππα Τσαλαχούρη, φωτισμούς Ανδρέα Μπέλλη. <p>
 - Στο θέατρο «Αλάμπρα» έχει πρεμιέρα το έργο του Μαρκ Μέντοφ «Τα παιδιά ενός κατώτερου θεού» σε σκηνοθεσία Γιάννη Βούρου, με τον ίδιο και την Πέγκυ Τρικαλιώτη πρωταγωνιστές (παλιότερα είχε παρουσιαστεί με την Ελλη Λαμπέτη και τον Λευτέρη Βογιατζή). Ενα έργο που ανοίγει καινούργιους δρόμους στον τρόπο που ένας άντρας και μια γυναίκα συμβιώνουν, ένας ύμνος στην ανθρώπινη επικοινωνία και την αλληλοκατανόηση. Παίζουν ακόμη οι Τιτίκα Βλαχοπούλου, Θόδωρος Εξαρχος, Λουκία Στεργίου, Ναταλία Μίγδου, Αρης Πρωτόπαππας. Η μετάφραση είναι του Γιάννη Βούρου, τα σκηνικά-κοστούμια του Γιώργου Πάτσα, οι φωτισμοί της Ελευθερίας Ντεκώ, η μουσική επιμέλεια του Ιάκωβου Δρόσου, τα σκηνικά εφέ του Μιχάλη Σαμιώτη.<p>
 <b>Επαναλήψεις<p></b>
 n Το έργο του Χάρολντ Πίντερ «Νεκρή ζώνη» έχει πρεμιέρα σήμερα στο Απλό Θέατρο

σε σκηνοθεσία Αντώνη Αντύπα με τους Ηλία Λογοθέτη, Στέλιο Καλογερόπουλο, Γιώργο Μωρόγιαννη, Δημοσθένη Παπαδόπουλο. Την άλλη Κυριακή 22 Οκτωβρίου αναμένεται να παρακολουθήσει την παράσταση ο ίδιος ο Πίντερ. Το έργο είναι ένας στοχασμός πάνω στο θάνατο, στη μνήμη και στο χρόνο, μια διαρκής αναζήτηση

ανάμεσα στο είναι και το φαίνεσθαι, στην αλήθεια και το ψέμα. Η μετάφραση είναι του Παύλου Μάτεσι, τα σκηνικά-κοστούμια του Γιώργου Πάτσα, η μουσική της

Ελένης Καραΐνδρου, οι φωτισμοί του Ανδρέα Σινάνου.<p>
 - Στο Θέατρο Εξαρχείων επαναλαμβάνεται από σήμερα το έργο του Αρθουρ Μίλερ «Ο τελευταίος Γιάνκι» σε σκηνοθεσία Τάκη Βουτέρη, με πρωταγωνιστές τον ίδιον, την

Αννίτα Δεκαβάλλα, την Αλεξάνδρα Παντελάκη και τον Γιώργο Κυριακίδη. Τα αδιέξοδα στις σχέσεις ζευγαριών που οδηγούν σε ψυχολογικά προβλήματα καθώς και

το μάταιο κυνήγι της επιτυχίας θίγονται στο έργο αυτό που παίζεται σε μετάφραση Αννίτας Δεκαβάλλα, σκηνικά-κοστούμια Γιώργου Βαφιά, μουσική Πλάτωνα Ανδριτσάκη. <p>
 - Κωμωδία που σατιρίζει το αιώνιο θέμα της απιστίας αλλά και της κοινωνικής ανισότητας, το «Αχ αυτά τα φαντάσματα» του Εντουάρντο ντε Φιλίπο (διαδραματίζεται σ'ένα «στοιχειωμένο» σπίτι της Νάπολης) ανεβαίνει απόψε στο Νέο Ελληνικό Θέατρο σε σκηνοθεσία Γιώργου Αρμένη. Εκτός από τον ίδιο παίζουν οι Νίκος Μπουσδούκος, Μελίνα Βαμβακά, Κώστας Μπάρας, Τζένη Σκαρλάτου, Χρήστος Τσίρτσης, Βασίλης Χαλακατεβάκης. Η μετάφραση είναι του Νίκου Αναστασόπουλου, τα σκηνικά-κοστούμια του Δαμιανού Ζαρίφη. <p>
 - Ο Γιώργος Μιχαλακόπουλος και ο Γεράσιμος Σκιαδαρέσης είναι οι πρωταγωνιστές της κωμωδίας του Αμερικανού Τζεφ Μπάρον «Κάθε Πέμπτη κύριε Γκριν» που έχει πρεμιέρα σήμερα στο θέατρο Βασιλάκου (Κεραμεικός). Η παράξενη σχέση δύο μοναχικών ανθρώπων, ενός συνταξιούχου κι ενός υπαλλήλου πολυεθνικής, στη μεγαλούπολη της Νέας Υόρκης. Η μετάφραση είναι του Ερρίκου Μπελλιέ, η σκηνοθεσία του Γιώργου Μιχαλακόπουλου, τα σκηνικά-κοστούμια του Απόστολου Βέττα. <p>
 - Αμερικανική κωμωδία που παίχτηκε με μεγάλη επιτυχία πέρσι δίνοντας την ευκαιρία σε θεατές να συμμετάσχουν... ενεργά στη διαλεύκανση ενός εγκλήματος, το «Σεσουάρ για δολοφόνους» των Μπρους Τζόρνταν-Μέριλιν Αμπραμς επαναλαμβάνεται από σήμερα στο θέατρο «Αποθήκη». Τα έξι πρόσωπα που εμλέκονται

στο φόνο μέσα σ' ένα κομμωτήριο ερμηνεύουν οι Τόνυ Αντονυ, Κώστας Κόκλας, Μαρία Λεκάκη, Ηρώ Μανέ, Σπύρος Νικολαΐδης, Χρήστος Χατζηπαναγιώτης. Το έργο παρουσιάζεται σε απόδοση-διασκευή Θοδωρή Πετρόπουλου, σκηνοθεσία Κωνσταντίνου Αρβανιτάκη, σκηνικά-κοστούμια Γιώργου Ασημακόπουλου. <p>
 <b>Στη Θεσσαλονίκη<p></b>
 - Το μιούζικαλ «Ακολούθησε εκείνον που ακολουθεί ένα όνειρο», μια συμπαραγωγή του ΚΘΒΕ, της Λυρικής Σκηνής και του ΔΗΠΕΘΕ Βέροιας, θα παρουσιαστεί σήμερα, αύριο και την Κυριακή στη σκηνή «Σωκράτης Καραντινός» της Μονής Λαζαριστών. Το

κείμενο και η σκηνοθεσία είναι του Γιάννη Καραχισαρίδη, η διεύθυνση ορχήστρας και η ενορχήστρωση του Γιώργου Νιάρχου, τα σκηνικά-κοστούμια της Σοφίας Παντουβάκη, οι χορογραφίες των Ρωξάνης Παπανικόλα-Αναστασίας Θεοφανίδου.<p>
 - Παρωδία διαφόρων ηρώων του θεάτρου και του κινηματογράφου (από τον Αμλετ ώς τον Τζέιμς Μποντ, από τον Ροδόλφο Βαλεντίνο έως τον κόμη Δράκουλα, από τη Μήδεια έως τη Μέριλιν Μονρόε) είναι το έργο «Η Αλίκη στη χώρα του θεάματος» που παρουσιάζει σήμερα και κάθε Παρασκευή και Σαββατοκύριακο η ομάδα «Παράθλαση» στο ομώνυμο στούντιο. Το κείμενο βασίζεται στη συνεργασία του Γιώργου Γκασνάκη και της Τίνας Στεφανοπούλου. Η σκηνοθεσία είναι της Μόνας Κιτσοπούλου. Παίζουν 21 ηθοποιοί. <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
