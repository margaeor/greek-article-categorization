<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 13 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Σε μη παραγωγικές επενδύσεις, οι οποίες θα μπορούσαν να δώσουν αναπτυξιακή ώθηση στην ελληνική οικονομία, αλλά σε εξαγορές και αποπληρωμή χρεών κατευθύνθηκε ο μεγαλύτερος όγκος των 5, 26 τρισεκατομμυρίων δραχμών που αντλήθηκαν από το Χρηματιστήριο τον τελευταίο ενάμιση χρόνο.<p>
 Του <b>ΒΑΣΙΛΗ ΓΕΩΡΓΑ<p></b>
 Οι περίπου 230 εισηγμένες επιχειρήσεις, που από τις αρχές του 1999 έως και τον

Ιούνιο του 2000 απευθύνθηκαν στο επενδυτικό κοινό για να χρηματοδοτήσουν τα αναπτυξιακά τους σχέδια μέσω αυξήσεων μετοχικού κεφαλαίου, φέρονται, σύμφωνα με τα στοιχεία που έδωσε χθες στη δημοσιότητα η Επιτροπή Κεφαλαιαγοράς, να έχουν διαθέσει ήδη 3, 86 τρισεκατομμύρια δραχμές, δηλαδή το 73, 5% των συνολικών

κεφαλαίων, τα οποία μπήκαν στα ταμεία τους.<p>
 Η πραγματική οικονομία, όμως, δεν δείχνει να έχει «νιώσει» σημαντικά τις θετικές συνέπειες που λογικά θα έπρεπε να είχε επιφέρει ο κολοσσιαίος όγκος αυτών των επενδύσεων, οι οποίες υποτίθεται ότι πραγματοποιήθηκαν μαζικά τον τελευταίο ενάμιση χρόνο. Ακριβώς διότι καταγράφεται μια μικρή μόνο αύξηση των πάγιων επενδύσεων (8%-10%), και ταυτόχρονα μια μεγάλη αύξηση της ανεργίας, η οποία εγγίζει το 12%.<p>
 Τα κεφάλαια ύψους 3, 86 τρισ. δρχ., που υποτίθεται ότι έχουν κατευθυνθεί για την εξυπηρέτηση επενδυτικών στόχων, αποτελούν χρήματα που προέρχονται κυρίως από τις αποταμιεύσεις μικροεπενδυτών, οι οποίοι στις περισσότερες περιπτώσεις έχουν χάσει, λόγω της χρηματιστηριακής πτώσης, το 60% και 70% των αρχικών κεφαλαίων που επένδυσαν. Είναι δε κεφάλαια, τα οποία σήμερα λείπουν από τη χρηματιστηριακή αγορά, η οποία ταλανίζεται από χρόνιο πρόβλημα χαμηλής ρευστότητας.<p>
 Σύμφωνα με την Επιτροπή Κεφαλαιαγοράς, η οποία επεξεργάστηκε τα στοιχεία, δίχως να γνωστοποιήσει εάν έχει ελέγξει την ορθότητά τους: <p>
 - Ο μεγαλύτερος όγκος αυτών των κεφαλαίων που έχουν επενδυθεί, ήτοι περί τα 2 τρισ. δραχμές, χρησιμοποιήθηκαν για να χρηματοδοτήσουν εξαγορές, συνεργασίες και συγχωνεύσεις εταιρειών. Εμειναν δηλαδή μακριά από παραγωγικές επενδύσεις, οι οποίες θα μπορούσαν να δημιουργήσουν απασχόληση ή να αυξήσουν την παραγωγή,

και χρησιμοποιήθηκαν για να αγοραστούν μετοχές σε άλλες -εισηγμένες κατά κύριο

λόγο- επιχειρήσεις, ώστε να γεννηθούν υπεραξίες.<p>
 - Σε επενδύσεις εκσυγχρονισμού, επέκτασης και για την εξυπηρέτηση άλλων αναπτυξιακών προγραμμάτων διατέθηκαν επιπλέον 1, 1 τρισ. δραχμές.<p>
 Αθροιστικά, οι δύο παραπάνω κατηγορίες χρήσης των κεφαλαίων απορρόφησαν 3, 08 τρισ. δραχμές ή το 80% του συνόλου των διατεθέντων κεφαλαίων, ποσόν που αντιστοιχεί στο 7, 5% του εκτιμώμενου Ακαθάριστου Εγχώριου Προϊόντος της χώρας για το 2000.<p>
 - Για κεφάλαιο κίνησης, οι εταιρείες που πραγματοποίησαν αύξηση, χρησιμοποίησαν περίπου 343, 6 δισεκατομμύρια δραχμές, ενώ πολλές εταιρείες εκμεταλλεύθηκαν τη ρευστότητα που απέκτησαν, «επενδύοντας» συνολικά 436, 4 δισ.

δρχ., προκειμένου να αποπληρώσουν το δανεισμό και τα χρέη τους σε τράπεζες και

άλλους πιστωτές.<p>
 Στην τελευταία κατηγορία, μάλιστα, περιλαμβάνονται 32 εισηγμένες επιχειρήσεις -οι περισσότερες κάλλιστα θα μπορούσαν να χαρακτηριστούν «προβληματικές», αλλά

υπάρχουν και πολλές ιδιαίτερα υγιείς- που διέθεσαν από 65% έως και το 96% των χρημάτων που άντλησαν, μόνο και μόνο για να μειώσουν ή να εξαλείψουν τις υποχρεώσεις τους ή να εξυγιανθούν. Ενδεικτικά αναφέρονται οι εταιρείες Μπήτρος, Αργυρομεταλλευμάτων & Βαρυτίνης, Veterin, Γενική Εμπορίου, Ridenco, Π. Πετρόπουλος, Ξυλεμπορία, Κωτσόβολος Βιοσώλ, Lavipharm, Προοδευτική, Παρνασσός, Ιπποτούρ, οι οποίες διέθεσαν για το σκοπό αυτό από το 75% έως το 100% των κεφαλαίων που άντλησαν ή του ποσού που έχουν επενδύσει μέχρι σήμερα.<p>
<b> Η «μαγική εικόνα»<p></b>
 Με βάση τα «στεγνά» αριθμητικά στοιχεία, τα οποία παραθέτει η Επιτροπή Κεφαλαιαγοράς για το πού και το πώς χρησιμοποιήθηκε ο πακτωλός των χρημάτων αυτών μέχρι σήμερα, η εικόνα μοιάζει πράγματι «μαγική». Οι εταιρείες όντως χρησιμοποίησαν τα λεφτά ή μέρος αυτών... κάπως και κάπου, εμφανίζοντας στοιχεία ότι όντως ύλοποίησαν κάποιο επενδυτικό πρόγραμμα.<p>
 Το νόμισμα, όμως, έχει πάντα δύο όψεις. Ετσι και σε αυτή την περίπτωση υπάρχει

η «θετική» και η «αρνητική» πλευρά. Διότι από μια προσεκτική ανάγνωση των πινάκων που παρατίθενται, αποδεικνύεται ότι από τις 230 και πλέον επιχειρήσεις

που άντλησαν τα 5, 26 τρισ. δρχ. από τη Σοφοκλέους, έχουν ολοκληρώσει το επενδυτικό πρόγραμμά τους (διέθεσαν δηλαδή το σύνολο των κεφαλαίων) μόνον οι 56 από αυτές.<p>
 Τέσσερις εξ αυτών, μάλιστα, οι μικρές σε μέγεθος εταιρείες Ενδυση, Κλινική Δανιηλίδη, Εθνική Ασφαλιστική και Εικόνα-Ηχος, έχουν διαθέσει πάνω από το 100%

των αντληθέντων κεφαλαίων, χρηματοδοτώντας με δανεισμό ή ίδια κεφάλαια τις επιπλέον επενδύσεις τους.<p>
 Την ίδια στιγμή, όμως, άλλες 80 περίπου εισηγμένες επιχειρήσεις που άντλησαν ρευστό από την αγορά, δεν έχουν διαθέσει ούτε τα μισά από τα χρήματα, με τα οποία ενισχύθηκαν, υποτίθεται, για να χρηματοδοτήσουν τα επενδυτικά σχέδιά τους. Στην πλειονότητά τους, οι εταιρείες αυτές -πολλές εκ των οποίων ολοκλήρωσαν τις αυξήσεις εδώ και ένα χρόνο ή και παραπάνω- έχουν διαθέσει από... τίποτα έως και το 60% των χρημάτων, αποδεικνύοντας ότι όταν αντλούσαν κεφάλαια από το επενδυτικό κοινό, όχι μόνο δεν είχαν συγκεκριμένα επενδυτικά σχέδια, αλλά κυριολετικά δεν ήξεραν τι να τα κάνουν... Ενδεικτικές περιπτώσεις

επιχειρήσεων που διατηρούν μεγάλα «αποθέματα» κεφαλαίων σε καταθέσεις, ρέπος ή

στα ταμεία τους, εμφανίζονται να είναι οι: Good y's (έχει επενδύσει μόνο το 23, 3% της αύξησης από πέρυσι τον Οκτώβριο), η Τράπεζα Αττικής (μόλις το 21, 7%), η ΕΚΤΕΡ (το 28, 74%), η Πουλιάδης (μόλις το 6% από τα τέλη του '99), ενώ υπάρχουν τουλάχιστον 10 επιχειρήσεις που αύξησαν το κεφάλαιό τους μέσα στο

2000, που δεν είχαν επενδύσει δραχμή ώς και το τέλος Ιουνίου...<p>
 <b>Aνύπαρκτος ο σχεδιασμός<p></b>
 Ο μέγιστος χρόνος, κατά τον οποίο οι επιχειρήσεις είναι υποχρεωμένες να επενδύσουν το 100% των κεφαλαίων που αντλούν από τη Σοφοκλέους είναι 2 χρόνια.

Σαφώς, λοιπόν, όλες οι εταιρείες που αναφέρονται στον πίνακα έχουν μπροστά τους αρκετό χρόνο ώστε να ολοκληρώσουν τα επενδυτικά προγράμματά τους.<p>
 Εκείνο, όμως, που πρέπει να επισημανθεί είναι ότι η μέχρι τώρα εμπειρία απέδειξε πως πολλοί επιχειρηματίες που έσπευσαν -με τη συγκατάθεση των αρμόδιων αρχών- να εκμεταλλευθούν την χρηματιστηριακή φρενίτιδα του 1999 και τις συνέπειές της μέσα στο 2000, ζητώντας τα χρήματα των μικροεπενδυτών, δεν είχαν πρόγραμμα. Τους έλειπε ο επιχειρηματικός σχεδιασμός και η συνείδηση ότι τα χρήματα αυτά δεν είναι δικά τους, αλλά ανήκουν στους χιλιάδες των μετόχων που τους εμπιστεύθηκαν και ακόμη περιμένουν ένα θετικό αντίκρισμα από τις επενδύσεις τους.<p>
 Σήμερα, λοιπόν, οι «εισηγμένοι» επιχειρηματίες έχουν και τα πολλά λεφτά και τη

δύναμη και τις δυνατότητες να αναπτυχθούν στο ανταγωνιστικό περιβάλλον της ΟΝΕ, ενώ οι επενδυτές δεν έχουν ούτε τη διάθεση ούτε όμως και τα κεφάλαια να συνεχίσουν να τους χρηματοδοτούν. Στο χέρι τους και μόνο είναι εάν το ελληνικό

Χρηματιστήριο θα σηκώσει πάλι το «ανάστημά» του, στο χέρι τους αν η Ελλάδα θα επιτύχει τους αυξημένους ρυθμούς ανάπτυξης που εκτιμά η κυβέρνηση για τα επόμενα χρόνια, στο χέρι τους και αν οι μέτοχοί τους θα μείνουν στο τέλος ευχαριστημένοι...<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
