<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 13 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΣΑΒΒΑ ΛΙΒΑΝΙΟΥ<p></b>
 Η ΕΠΟ, θέλοντας να συνδράμει το δοκιμαζόμενο αντιπρόεδρό της και πρόεδρο της ΕΠΑΕ Βίκτωρα Μητρόπουλο, ανέβαλε τις δύο επόμενες αγωνιστικές του πρωταθλήματος! <p>
 Ο υφυπουργός Αθλητισμού Γιώργος Φλωρίδης, που με το υπό ψήφιση Σ.Ν. στοχεύει στην εκπαραθύρωση του Β. Μητρόπουλου, απάντησε απτόητος: «Η κάθαρση θα συνεχιστεί» και απειλεί με ελέγχους στα οικονομικά των ΠΑΕ και αντιπαράθεση με ΕΠΟ - ΕΠΑΕ μέχρι τελικής πτώσης.<p>
 Το διοικητικό συμβούλιο της ΕΠΟ αποφάσισε λοιπόν την αναβολή των επαγγελματικών πρωταθλημάτων, καθώς και της Eθνικής Eρασιτεχνικής Kατηγορίας για δύο αγωνιστικές, επικαλούμενο τη γενική επίθεση που δέχεται το ποδόσφαιρο από τον υφυπουργό Αθλητισμού Γιώργο Φλωρίδη. Ο βασικός λόγος βέβαια για την αναστολή της διεξαγωγής των πρωταθλημάτων σχετίζεται με την απόφαση του υφυπουργού Αθλητισμού να «ξηλώσει» από την ΕΠΑΕ τον ισχυρόάνδρα της, Βίκτωρα Μητρόπουλο. Η απόφαση όμως για την αναβολή λέγεται ότι έχει άμεση σχέση και με το αίτημα του Ολυμπιακού για αναβολή του αγώνα του με τον Πανηλειακό στον Πύργο! Η ΕΠΑΕ δεν ικανοποίησε το αίτημα των πρωταθλητών και τη λύση έδωσε η ΕΠΟ. Ο, τι αδυνατεί να πράξει η ένωση, το πράττει η ομοσπονδία κι έτσι κρατούν, σε ένα βαθμό, τα προσχήματα.<p>
 Η απόφαση για τις κινητοποιήσεις θα μπορούσε να ληφθεί στις 22 Οκτωβρίου στη γενική συνέλευση της ομοσπονδίας. Τότε όμως θα είχε γίνει ο αγώνας Πανηλειακός - Ολυμπιακός...<p>
 <b>ΟI ENTEKA ΛΟΓΟI<p></b>
 Από τους 13 παράγοντες που ήταν παρόντες στη συνεδρίαση του Δ.Σ. αντίθετη άποψη εξέφρασε μόνο ο Θανάσης Παπαγιάννης, ο οποίος υποστήριξε πως «πρέπει να πάμε σε διάλογο με την πολιτεία, καθώς η σύγκρουση δεν πρόκειται να μας οδηγήσει πουθενά».<p>
 Οι θέσεις του Γ' αντιπροέδρου δεν επηρέασαν τους συμβούλους, οι οποίοι επέλεξαν τη μετωπική σύγκρουση με την πολιτεία. Απόφαση που είχε ληφθεί εδώ και μέρες, αλλά το προεδρείο της ΕΠΟ και οι συνεργάτες τους περίμεναν να δικαιωθούν στο Ειρηνοδικείο για να προχωρήσουν στην υλοποίησή της.<p>
 Σε γραπτή ανακοίνωση της ΕΠΟ αναφέρεται ότι αποφάσισε να προχωρήσει στην αναστολή των αγωνιστικών δραστηριοτήτων των εθνικών πρωταθλημάτων από τις 14 έως τις 23 Οκτωβρίου, να ενημερώσει τη ΦΙΦΑ και την ΟΥΕΦΑ για τη συνεχιζόμενη κρατική παρέμβαση στην αυτονομία του ποδοσφαίρου και να γνωστοποιήσει, επίσης, στη ΦΙΦΑ και την Οργανωτική Επιτροπή «Αθήνα 2004» τις ενδεχόμενες επιπτώσεις εν όψει των Ολυμπιακών Αγώνων, για τους ακόλουθους λόγους: <p>
 1. Την παντελή έλλειψη συνεργασίας εκ μέρους του υφυπουργού Αθλητισμού με την ομοσπονδία.<p>
 2. Τα συσσωρευμένα χρέη του υφυπουργείου Αθλητισμού προς την ΕΠΟ που αγγίζουν το ποσόν του 1, 5 δισ. δρχ.<p>
 3. Την αναίτια και άνευ προηγουμένου επίθεση που έχει εξαπολύσει ο υφυπουργός Αθλητισμού κατά της νομίμως εκλεγμένης διοίκησης της ΕΠΟ.<p>
 4. Τη συνεχή προσπάθεια εκ μέρους του υφυπουργού να πετύχει την πτώση της διοίκησης της ΕΠΟ.<p>
 5. Την παντελή απουσία στο διεθνή χώρο της αθλητικής ηγεσίας.<p>
 6. Την οικονομική εξαθλίωση των ΕΠΣ όταν χωρίς διάλογο καταργήθηκε το ποσοστό 2% που λάμβανε η ΕΠΟ από το ΠΡΟ - ΠΟ.<p>
 7. Την παντελή έλλειψη θεσμικών παρεμβάσεων σε θέματα όπως η βία, το ντόπινγκ, η πολυϊδιοκτησία κ.ά.<p>
 8. Την υπονόμευση του έργου της ΕΠΟ μέσω συζητήσεων με αναρμόδια πρόσωπα και τη χρηματοδότηση σωματείων και ενώσεων παρακάμπτοντας τη διοίκηση της ομοσπονδίας.<p>
 9. Τη διαδικασία διωγμού αιρετών προσώπων μέσω νομοσχεδίου το οποίο κρίθηκε αντισυνταγματικό.<p>
 10. Την κατάφωρη παραβίαση του καταστατικού της ΦΙΦΑ που εμπλέκει το ποδόσφαιρο σε περιπέτειες, αφού η παγκόσμια ομοσπονδία δεν δέχεται παρεμβάσεις σε αιρετούς εκπροσώπους.<p>
 11. Την αδιαλλαξία του υφυπουργού που οδήγησε στην έλλειψη διαλόγου, με αποτέλεσμα από της ιδρύσεως του ΟΠΑΠ για πρώτη φορά να μη συμπεριλαμβάνονται ελληνικοί αγώνες στο δελτίο ΠΡΟ - ΠΟ.<p>
 Ανακοίνωση εξέδωσε και η ΕΠΑΕ με την οποία υπερασπίζεται την απόφαση της ΕΠΟ, αναφέροντας χαρακτηριστικά ότι «οι προβαλλόμενοι λόγοι της αναβολής στοχεύουν στη βελτίωση των συνθηκών διεξαγωγής των ποδοσφαιρικών αγώνων της Ελλάδας».<p>
 <b>ΦYΛΛΟ KAI ΦTEPΟ<p></b>
 Από την πλευρά του, ο υφυπουργός Αθλητισμού δεν θα μείνει μόνο στην ψήφιση του νομοσχεδίου με το οποίο απομακρύνει τον Βίκτωρα Μητρόπουλο από την προεδρία της ΕΠΑΕ. Σύμφωνα με πληροφορίες, ο κ. Φλωρίδης θα περάσει στην αντεπίθεση και θα χρησιμοποιήσει όποια «όπλα» έχει στη διάθεσή του για να αποκτήσει το πάνω χέρι στη διαμάχη του με την ΕΠΟ και την ΕΠΑΕ. Θα βγει από τα χαρακώματα μόνο αν ανατρέψει τις διοικήσεις της ένωσης και της ομοσπονδίας.<p>
 Από την Πανεπιστημίου 25 διέρρευσε ότι: ο υφυπουργός Αθλητισμού θα ζητήσει τη συνδρομή του υπουργείου Οικονομικών, για να ξεκινήσουν σαρωτικοί (οικονομικοί και φορολογικοί) έλεγχοι σε όλες τις ΠΑΕ. Στη «μάχη» θα μπει και το ΣΔΟΕ. Αυτό είναι ένα μέτρο για να εκφοβίσει τους παράγοντες, προκειμένου να τους πάρει με το μέρος του. Δεν θα είναι, άλλωστε, η πρώτη φορά που οι πρόεδροι των ΠΑΕ θα «την κάνουν γυριστή».<p>
 Ο κ. Φλωρίδης προτίθεται να βάλει «λουκέτο» στα εθνικά στάδια και να μην επιτρέψει σε αυτά τη διεξαγωγή αγώνων του επαγγελματικού πρωταθλήματος. Εάν η συγκεκριμένη πρόθεση υλοποιηθεί, τότε ο Ολυμπιακός δεν θα μπορεί να αγωνιστεί στο ΟΑΚΑ! Σύμβουλοι πάντως του υφυπουργού τού εισηγήθηκαν να μη φτάσεί έως εκεί με το αιτιολογικό ότι οι πρωταθλητές έχουν υποχρεώσεις και στο Τσάμπιονς Λιγκ.<p>
 <b>ΑΔIAΦΟPEI ΓIA ΦΙΦΑ<p></b>
 Ο υφυπουργός Αθλητισμού για να έχει καλυμμένα τα... νώτα του επικοινώνησε με κορυφαίο στέλεχος της ΟΥΕΦΑ και τον ενημέρωσε για τη νομοθετική παρέμβαση στο χώρο του ποδοσφαίρου με την ψήφιση του νομοσχεδίου. Ο κ. Φλωρίδης εξήγησε στον αξιωματούχο της ευρωπαϊκής ομοσπονδίας ότι με το σχέδιο νόμου δεν ήθελε να παρέμβει στα εσωτερικά του ποδοσφαίρου, αλλά πρόθεσή του ήταν να απομακρύνει από το χώρο όσους παράγοντες έχουν σοβαρές εκκρεμότητες με τη Δικαιοσύνη. Με τις διευκρινίσεις που παρείχε ο Ελληνας υφυπουργός ισχυρίζεται πως εξασφάλισε ότι η ΟΥΕΦΑ δεν θα παρέμβει. Για να αποσπάσει μάλιστα την... αποχή της ΟΥΕΦΑ, ο κ. Φλωρίδης υποσχέθηκε ότι θα τη στηρίξει στο πρόβλημα που έχει δημιουργηθεί με τις μετεγγραφές των ποδοσφαιριστών.<p>
 Οι κυρώσεις βέβαια δεν θα επιβληθούν από την ΟΥΕΦΑ, αλλά από τη ΦΙΦΑ. Γι' αυτό το ενδεχόμενο ο υφυπουργός θα ρίξει το μπαλάκι στους μεγαλοπαράγοντες του ποδοσφαίρου. «Εγώ δεν πρόκειται να κάνω πίσω σε καμία περίπτωση. Θα φτάσω στο... τέρμα της διαμάχης», έλεγε χθες σε παράγοντες που επικοινώνησαν μαζί του ο κ. Φλωρίδης, ο οποίος τούς επισήμανε: «Δεν με ενδιαφέρει τι θα συμβεί. Αυτοί που κατέβασαν τα ρολά, ας τα βρουν με τη ΦΙΦΑ».<p>
 <b>ΝΟMΟΣXEΔIΟ Nο2<p></b>
 Ο Γιώργος Φλωρίδης έχει στα σκαριά και νέο νομοσχέδιο, με το οποίο επιθυμεί να επιφέρει σημαντικές αλλαγές στο επαγγελματικό και το ερασιτεχνικό ποδόσφαιρο. Σε δηλώσεις του μάλιστα υποστήριξε ότι «το νέο νομοσχέδιο θα κατατεθεί σε ένα μήνα (!) και θα επιλύονται όλα τα προβλήματα που απασχολούν το ποδόσφαιρο».<p>
 Σε άλλες δηλώσεις του ο υφυπουργός υποστήριξε: <p>
 «Η ελληνική πολιτεία δεν εκβιάζεται και κάθε είδους κουτσαβακισμοί δεν έχουν καμία τύχη. Ενέργειες που αμφισβητούν τη δυνατότητα της Βουλής να νομοθετήσει παραπέμπουν σε άλλες εποχές. Είναι μάλιστα ιδιαίτερα επικίνδυνες και οι τσαμπουκάδες δεν χωρούν. Η απόφαση για αναβολή των αγώνων είναι μια πρωτοφανής ασέβεια στο ελληνικό Kοινοβούλιο. Οι παράγοντες (σ.σ.: της ΕΠΟ) έφτασαν στο έσχατο σημείο, έπιασαν πάτο και είναι γνωστό ότι στο χώρο του ποδοσφαίρου δρουν κυκλώματα. Η προσπάθεια εξυγίανσης θα συνεχιστεί, αφού το ποδόσφαιρο στη χώρα μας είναι σε πλήρη ανυποληψία».<p>
<b> «BΟMBEΣ» ΣMYPΛH<p></b>
 «ΕΠΟ, Μητρόπουλος Θωμάς συν ΕΠΑΕ, Μητρόπουλος Βίκτωρ, ίσον σιγουριά στο στημένο παιχνίδι». Από τα έδρανα της Βουλής ο βουλευτής του ΠΑΣΟΚ Χρήστος Σμυρλής Λιακατάς έστρεψε τα βέλη του κατά του προέδρου της ΕΠΑΕ και του αδελφού του Θωμά υποστηρίζοντας, ούτε λίγο ούτε πολύ, ότι στήνουν παιχνίδια! <p>
 Απαντώντας στις καταγγελίες Σμυρλή ο Βίκτωρας Μητρόπουλος δήλωσε: «Ο κ. Σμυρλής προκλήθηκε από εμένα ενώπιον της Βουλής να δώσει ό,τι στοιχεία έχει στη διάθεσή του και σιώπησε. Κατόπιν αυτού δεν δικαιούται να ομιλεί».<p>
 Στην ομιλία του ο βουλευτής του ΠΑΣΟΚ κατήγγειλε, επίσης, ότι «εγώ προσωπικά πέρυσι ήξερα ποιοι θα είναι οι πρωταθλητές στη Β' Εθνική Kατηγορία πέντε μήνες πριν από το τελικό αποτέλεσμα»! <p>
 Στην τοποθέτησή του ο κ. Σμυρλής παραδέχτηκε ότι το «παρασκήνιο» του ελληνικού ποδοσφαίρου γελοιοποίησε το ΠΑΣΟΚ και τη Ν.Δ. (!) στις αρχαιρεσίες της ΕΠΟ. «Χρηματισμός και ξερό ψωμί», είπε για τις εκλογές της ποδοσφαιρικής ομοσπονδίας ο καταγγέλλων βουλευτής, ο οποίος πρόσθεσε: «Στο "ξερό ψωμί" εγώ σημειώνω Μητρόπουλος Θωμάς».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
