<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 25/11/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


ZAΓKPEMΠ του ΓIΩPΓΟY KAPEΛIA<p>
 Μύδρους εναντίον του τέως βασιλιά Κωνσταντίνου εξαπέλυσε ο πρωθυπουργός Κώστας Σημίτης, με αφορμή την απόφαση του Ευρωπαϊκού Δικαστηρίου για την περιουσία που διεκδικεί στην Ελλάδα.<p>
 «Η απαίτησή του είναι ηθικά απαράδεκτη» είπε ο πρωθυπουργός, επειδή -όπως εξήγησε- ο πρώην μονάρχης ευθύνεται για την επιβολή της επτάχρονης δικτατορίας και για καχεξία της δημοκρατίας επί πολλά χρόνια στην Ελλάδα.<p>
 Η στάση του αποδεικνύει πλήρη έλλειψη ευαισθησίας απέναντι στις προσπάθειες του ελληνικού λαού και ακραία αδιαφορία για τα συμφέροντά του.<p>
 Ο K. Σημίτης τόνισε ότι η δικαστική διαδικασία δεν έχει κλείσει και η Ελλάδα θα υποστηρίξει σθεναρά τις θέσεις της. «Είναι ανοιχτό το θέμα -είπε- αν δικαιούται αποζημίωση. Ο πρώην βασιλιάς έχει εισπράξει πολύ περισσότερα απ' όσα ισχυρίζεται ότι έχασε από την περιουσία».<p>
 «Δικαίωμα στον<p>
 αυτοεξευτελισμό»<p>
 Προσπάθεια να μετατεθεί το θέμα από το οικονομικό στο πολιτικό πεδίο έκανε χθες η κυβέρνηση, καθώς αυτή τη διάσταση θέλει να προβάλει ως την πιο σοβαρή. Χαρακτηριστικά, ο εκτελών χρέη κυβερνητικού εκπροσώπου Νίκος Αθανασάκης είπε ότι «ακόμα κι ένας βασιλιάς έχει δικαίωμα στον αυτοεξετελισμό», τονίζοντας ότι η απόφαση αποτελεί πολιτική ήττα για τον τέως, αφού του στερεί το δικαίωμα να φέρει τίτλο ευγενείας.<p>
 Ο κ. Αθανασάκης επί της ουσίας αρνήθηκε ότι υπάρχει σύγκρουση απόψεων Σταθόπουλου-Βενιζέλου με αφορμή τις χθεσινές δηλώσεις του υπουργού Δικαιοσύνης. «Τα περί σύγκρουσης είναι μια ερμηνεία και ιστορικά θα μπορούσε να γίνει μακρά ανάλυση για το χειρισμό του θέματος». Τόνισε ιδιαίτερα ο κυβερνητικός εκπρόσωπος τη συλλογιστική Bενιζέλου ότι, αν το 1994 είχε ακολουθηθεί η λογική της απαλλοτρίωσης κατόπιν αποζημιώσεως, θα έπρεπε να εφαρμοστεί το άρθρο 17 που προβλέπει πλήρη αποζημίωση, ενώ τώρα το δικαστήριο κάνει λόγο για εύλογη αποζημίωση. Η ελληνική κυβέρνηση, είπε ακόμα, θα προσέλθει στο δικαστήριο με τα επιχειρήματά της και και θα καταβάλει κάθε προσπάθεια να μειωθούν οι οικονομικές επιπτώσεις της απόφασης.<p>
 Σχολιάζοντας τις δηλώσεις του K. Μητσοτάκη, που κάλεσε την κυβέρνηση να ακολουθήσει την πολιτική που είχε ακολουθήσει ο ίδιος, είπε ότι η εικόνα της βασιλικής περιουσίας να φεύγει εν κρυπτώ με τα κοντέινερ από το Τατόι δεν τιμά την τότε ελληνική κυβέρνηση, ενώ κατηγόρησε τη Ν.Δ. ότι λειτουργεί ως οικονομικός σύμβουλος του τέως.<p>
 Aιχμές Σταθόπουλου για το νόμο Bενιζέλου<p>
 Bενιζέλος: Γλιτώσαμε πλήρεις αποζημιώσεις<p>
 Αιχμές κατά τού νόμου Βενιζέλου για τη ρύθμιση της «βασιλικής» περιουσίας του τέως εκτόξευσε χθες ο υπουργός Δικαιοσύνης Μιχ. Σταθόπουλος στον απόηχο της καταδικαστικής για την Ελλάδα απόφασης του Ευρωπαϊκού Δικαστηρίου Ανθρωπίνων Δικαιωμάτων.<p>
 «Θα μπορούσε να προβλεφθεί στο νόμο του 1994 ένα ποσόν αποζημίωσης, ακόμη και συμβολικό, οπότε δεν θα υπήρχε σήμερα πρόβλημα», δήλωσε στο ραδιοφωνικό σταθμό 
«Φλας».<p>
 «Ο νόμος του 1994, για να διορθώσει τη μεγάλη υποχώρηση της ελληνικής κυβέρνησης απέναντι στις αξιώσεις του τέως βασιλιά, προχώρησε ίσως στο άλλο άκρο και κατήργησε αναδρομικώς το νόμο του 1992, χωρίς να προβλέψει καθόλου αποζημίωση», ανέφερε ο κ. Σταθόπουλος. Αναγνώρισε, πάντως, ότι η μεγάλη ζημιά όχι μόνο στην ελληνική υπεράσπιση αλλά σε πολιτικό και ηθικό επίπεδο, έγινε με 
τη συμφωνία του 1992, που κυρώθηκε με νόμο επί πρωθυπουργίας Μητσοτάκη και χάρισε όλο το Τατόι στον τέως.<p>
 Ο κ. Σταθόπουλος είπε ότι χάθηκε η ευκαιρία να ρυθμιστεί το θέμα της βασιλικής 
περιουσίας τόσο κατά την αναθεώρηση του Συντάγματος το 1975 όσο και μετά τη Mεταπολίτευση και τόνισε ότι δεν έχει νόημα η διαπραγμάτευση με τον τέως βασιλιά για το ύψος της αποζημίωσης, αφού θέλει πίσω την περιουσία του και δεν 
αρκείται στην αποζημίωση...<p>
 Aπό την πλευρά του ο Ευάγγ. Βενιζέλος υπεραμύνθηκε του νόμου του 1994 με τον οποίο περιήλθε η κινητή και ακίνητη περιουσία στο Eλληνικό Δημόσιο, αποκρούοντας τις ενστάσεις ως προς την αρτιότητά του. Σε χθεσινές δηλώσεις του 
ανέφερε ότι πριν από την κατάθεση του νομοσχεδίου είχε πλήρως ενημερωθεί ο τότε Πρόεδρος της Δημοκρατίας Κωνσταντίνος Καραμανλής και ότι η πρωτοβουλία της ψήφισής του ήταν μια βαρύνουσα πολιτική, πολιτειακή και ιστορική πρωτοβουλία, η οποία φέρει ουσιαστικά την υπογραφή του Α. Παπανδρέου και του Κ. Καραμανλή.<p>
 Ηταν η καλύτερη επιλογή, δήλωσε χαρακτηριστικά, και συνέστησε να μην πανηγυρίζει η τέως βασιλική οικογένεια διότι το άρθρο 1 του πρόσθετου πρωτοκόλλου της σύμβασης κάνει λόγο για εύλογη αποζημίωση και όχι για πλήρη, γεγονός που έχει τεράστια οικονομική σημασία. «Εάν ο νομοθέτης το 1994 δεν έκανε την επιλογή να θεωρήσει ήδη απαλλοτριωμένη τη λεγόμενη βασιλική περιουσία, αλλά την απαλλοτρίωνε, θα έπρεπε να καταβληθούν οι πλήρεις αποζημιώσεις του άρθρου 17 του Συντάγματος και θα παραβιάζαμε την ιστορική και 
πολιτειακή μνήμη της χώρας».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
