<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 25/11/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης EΛENHΣ ΔEΛBINIΩTH<p>
 Κεραυνός εν αιθρία στον...ουρανό της σήψης και της διαφθοράς η παραίτηση του καθηγητή της Γεωπονικής Αλέκου Σιδερίδη από τη θέση τού επικεφαλής της Ομάδας Αμεσης Παρέμβασης για τη Δημόσια Διοίκηση, ύστερα από καταγγελίες που τον έφεραν να είναι ιδιοκτήτης παράνομης βίλας στην «καμένη» περιοχή του Διονύσου. <p>
 Το θέατρο του παραλόγου φτάνει στην κορύφωσή του ακριβώς επειδή ο ίδιος καθηγητής, ως επικεφαλής αυτής της ομάδας, έδωσε μόλις πριν από δέκα ημέρες, ύστερα από σκληρή και συστηματική δουλειά τριών μηνών, μια καταπληκτική όσο και θαρραλέα έκθεση για τη διαφθορά που υπάρχει στις δημόσιες υπηρεσίες.<p>
 Στο μεταξύ όμως τηλεοπτική εκπομπή (η «Ζούγκλα» του Μάκη Τριανταφυλλόπουλου) τον εμφάνιζε να έχει κτίσει παράνομα βίλα σε περιοχή του Διονύσου που είχε καεί και είχε κηρυχθεί αναδασωτέα και μάλιστα να έχει κατά κάποιο τρόπο ανταλλάξει το οικόπεδο με ευνοϊκή παρέμβασή του για να καταλάβει έδρα στη Σχολή της Γεωπονικής ο γιος του κτηματομεσίτη Ηλιόπουλου.<p>
 Σε ανακοίνωση που έστειλε χθες ο καθηγητής Σιδερίδης υποστηρίζει ότι η νομιμότητα των κτισμάτων είναι πλήρης και αντιπαρέρχεται τις κατηγορίες για το πώς αγοράστηκε το ακίνητο του Διονύσου, υπογραμμίζοντας ότι αυτά θα τα διαπιστώσουν οι αρμόδιες αρχές.<p>
 Εκφράζει τη λύπη του για την αναστάτωση που προκάλεσε η έκθεση τόσο ως προς τις εντυπώσεις όσο και ως προς τις αντιδράσεις και καταγγέλλει εμμέσως πλην σαφώς «εκβιαστικές κατά της προσωπικότητάς του ενέργειες», οι οποίες μάλιστα εξυφάνθηκαν αμέσως μετά την κατάθεση των προτάσεών του, γεγονός που καθιστά τη συνέχιση του έργου του δυσχερή. «Θα πρέπει να διαθέσω χρόνο, σημειώνει ο κ. Σιδερίδης, για να υπερασπιστώ ενώπιον της Δικαιοσύνης την υπόληψή μου, και τα καθήκοντα του προέδρου μιας ομάδας με τόσο δύσκολο, επίπονο και ιστορικό για τη Δημόσια Διοίκηση έργο, δεν μου το επιτρέπουν». Ο κ. Σιδερίδης αναφέρει επίσης ότι η παραίτησή του υπεβλήθη στις 16 Νοεμβρίου, δηλαδή μία ημέρα μετά την ανακοίνωση των πορισμάτων της μελέτης του για το Δημόσιο.<p>
 Η υπουργός έκανε τελικά δεκτή την παραίτηση χθες, ενώ η θέση του στην Ομάδα Αμεσης Παρέμβασης θα καλυφθεί άμεσα από άλλον ειδικό επιστήμονα.<p>
 Ο Αλέκος Σιδερίδης εργάστηκε τα τελευταία χρόνια με επιτυχία σε διάφορους τομείς της δημόσιας διοίκησης. Πέρυσι είχε οριστεί επικεφαλής της Ομάδας Δράσης για τον ιό του 2000 και η ομάδα του είχε εργαστεί για να μην υπάρξουν προβλήματα την Πρωτοχρονιά του 2000, γεγονός που είχε επιτευχθεί. Στη συνέχεια η κ. Παπανδρέου τον είχε τοποθετήσει στην Ομάδα Αμεσης Παρέμβασης με αποστολή να μελετηθούν προβληματικές υπηρεσίες του Δημοσίου και να προταθούν λύσεις για τη βελτίωσή τους. Στην έκθεση που παρουσιάστηκε δημόσια μόλις την προηγούμενη εβδομάδα έγινε μια συστηματική ανάλυση της παθογένειας των υπηρεσιών, υπήρξαν θαρραλέες αναφορές στη διαφθορά των δημόσιων λειτουργών και ο κ. Σιδερίδης με δηλώσεις του είχε στηλιτεύσει τους υπαλλήλους του Δημοσίου που είναι επίορκοι παρά το γεγονός ότι είχε χαρακτηρίσει τα φαινόμενα του χρηματισμού ως ακραία.<p>
 Για την ιστορία να αναφέρουμε ότι ο δημοσιογράφος Μάκης Τριανταφυλλόπουλος δεν είναι η πρώτη φορά που ασχολείται με τον κ. Σιδερίδη. Σε ραδιοφωνική εκπομπή του στον «Αντέννα» πριν από πέντε χρόνια είχε υποστηρίξει ότι ως αντιπρύτανης της Γεωπονικής μαζί με τον πρύτανη Μιχ. Λουκά είχε παρακρατήσει παράνομα το 10% από επιδότηση 2, 5 δισεκατομμυρίων δραχμών που είχαν διατεθεί για ερευνητικά προγράμματα. Στη δίκη ο δημοσιογράφος καταδικάστηκε ερήμην σε ποινή φυλάκισης τριών χρόνων για συκοφαντική δυσφήμηση. Στη συνέχεια ο Μάκης Τριανταφυλλόπουλος είχε διαμαρτυρηθεί διότι το δικαστήριο αποφάσισε να τον δικάσει ερήμην και πέραν του ωραρίου παρά το γεγονός ότι ζήτησε την αναβολή διότι την ίδια ώρα κατέθετε ως μάρτυρας σε εισαγγελέα. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
