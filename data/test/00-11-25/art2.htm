<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 25/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Της ΙΩΑΝΝΑΣ ΚΛΕΦΤΟΓΙΑΝΝΗ<p>
 Η συνάντησή μας, με αφορμή την παράσταση του έργου του Τζον Πάτρικ Σάνλεϊ «Ο Ντάνι και η βαθιά γαλάζια θάλασσα», που παίζεται αυτό τον καιρό σε δική του μετάφραση και σκηνοθεσία, ήθελε να γίνει στην αγαπημένη του πλατεία, την πλατεία Νέας Σμύρνης. Εκεί όπου μεγάλωσε, ερχόμενος από την Αίγυπτο με την οικογένειά του, και συνεχίζει να ζει αδιαλείπτως ο Βασίλης Βαφέας. Στην πλατεία όπου γυρίστηκαν, όπως μάς υπενθύμισε, σκηνές της τελευταίας του ταινίας «Κάθε Σάββατο» (1999), στην οποία πρωταγωνιστεί ο αγαπημένος του ηθοποιός, o Κώστας Βουτσάς.<p>
 Αν και οι περισσότεροι δεν το γνωρίζουν, και ο Βαφέας ηθοποιός ήθελε να γίνει από μικρός, παρ' ότι λοξοδρομώντας πέρασε απ' το Χημικό και από φάμπρικες, για να καταλήξει τελικά εκεί που πάντοτε ήθελε, έστω με την ιδιότητα του σκηνοθέτη: στο χώρο του σινεμά και, αργότερα, του θεάτρου.<p>
 «Ως σκηνοθέτης και παραγωγός, ύστερα από θητεία εργαστηριακού χημικού, είχα μια ελευθερία, κι ένα ρίσκο που μπορούσε να με οδηγήσει από τα χρέη στη φυλακή. Παραγωγός και σκηνοθέτης είναι επαγγέλματα συνώνυμα του επικινδύνως ζην, αλλά τουλάχιστον κάνεις αυτό που θέλεις, όσο αντέξεις και όποιοι αντέξουν», σχολιάζει με χιούμορ.<p>
 Κι όταν τον ρωτάς προς τα πού κλίνει περισσότερο, στο σινεμά ή το θέατρο, με το οποίο έχει ανοίξει λογαριασμούς από το 1988, η απάντηση που δίνει δείχνει πως σε κανενός είδους μεροληψίες δεν εμπλέκεται.<p>
 «Προτιμώ να εναλλάσσω το θέατρο με το σινεμά. Να το έχω δίπορτο. Να πηγαίνω από το μοντάζ του σινεμά στο λόγο του θέατρου και από το λόγο στο μοντάζ. Yστερα από μια ταινία θέλω να κάνω μια παράσταση. Και το αντίστροφο. Μόνο τώρα είμαι σε μια φάση που θέλω και το επόμενο βήμα μου να είναι θεατρικό».<p>
 Αυτό δεν το λέει θεωρητικολογώντας. Εχει ήδη πάρει αποφάσεις. Συγκεκριμένες. «Η επόμενη δουλειά μου θα είναι ο θεατρικός Κασαβέτης, η τριλογία του», λέει. «Είναι ένα στοίχημα που έβαλα με τον εαυτό μου. Είναι ένα δώρο των ανθρώπων του Κασαβέτη που μου παραχώρησαν τα δικαιώματα του έργου του».<p>
 Οι επιλογές του, μετά τη σχολή Σταυράκου, στην οποία ο Βαφέας πήγε αρκετά μεγάλος, παντρεμένος πια και με παιδί, έχοντας δασκάλους του τον Γιώργο Καβάγια και τον Παντελή Βούλγαρη, προσπάθησε πάντα να γίνονται με προσοχή, προσανατολιζόμενος σε ό,τι αποκαλεί «αρχέτυπο».<p>
 «Πρέπει όλα τα έργα να έχουν κάτι το αρχετυπικό, όπως ο Οιδίπους. Με ενδιαφέρουν οι μικροί Οιδίποδες. Μικρός Οιδίπους μπορεί να είναι και ένας λογιστής, ένας πωλητής, ένας άστεγος ή ένας άνεργος», τονίζει.<p>
 Και ο ήρωας του έργου του Σάνλεϊ που σκηνοθέτησε, ο Ντάνι, ένας μικρός Οιδίπους είναι. Αυτό τον έθελξε στο έργο, το οποίο πραγματεύεται τη μοναξιά και την άκρατη βία που ταλανίζουν τις μέρες μας.<p>
 «Μπορεί το παιδί μας να γίνει ένας Ντάνι, ένας αντιήρωας, καθώς και Ρομπέρτα. Μπορεί καθένας να είναι ένας εν δυνάμει Ντάνι. Αμα είσαι μόνος σου εύκολα "ντανοποιείσαι". Με το διάλογο, όμως, μέσω της συνύπαρξης με άλλους ανθρώπους, τελικά ξορκίζεις το κακό».<p>
 «Ο Σάνλεϊ ξεκίνησε θεατρικά και μετά έγινε κινηματογραφικός. Ξεκίνησε με έργα σαν τον "Ντάνι και τη βαθιά θάλασσα", που παιζόταν στο off off Broadwa y. Επειδή το Χόλιγουντ έψαχνε για ταλέντα του, ανέθεσε να γράφει σενάρια. Η ταινία του "Κάτω από τη λάμψη του Φεγγαριού" τού χάρισε το 1988 το Οσκαρ σεναρίου κάνοντάς τον διεθνώς διάσημο. Ο Σάνλεϊ ήταν ένα αλητάκι με γονείς Ιρλανδούς που έκανε δουλειές του ποδαριού και χτυπιόταν στους δρόμους του Μπρονξ, αλλά και ένας ποιητής. Είναι πολύ σημαντικός συγγραφέας. Πρέπει το θεατρικό μας κοινό να γνωρίζει τέτοιους σημαντικούς συγγραφείς. Ο Σάνλεϊ είναι μετά-αλμπικός», συμπληρώνει.<p>
 H διαφορά μεταξύ θεάτρου - σινεμά<p>
 Οσο για τις διαφορές μεταξύ θεάτρου - σινεμά... «Το θέατρο είναι ιστορία για τρεις, έναν ηθοποιό, άλλον ένα ηθοποιό και ένα θεατή. Η υπόθεση του θεάτρου είναι "παρτάζ α τρουά". Οχι όμως και το σινεμά». Ετσι ο σκηνοθέτης κινηματογράφου Βαφέας διαφοροποιείται εν πλήρει συνειδήσει από το σκηνοθέτη θέατρου: «Δεν έχει καμία σχέση η δουλειά που κάνω στο σινεμά με τη δουλειά μου στο θέατρο», διευκρινίζει. «Στο θέατρο δεν κάνω χρήση κινηματογραφικών εφέ. Δεν χρησιμοποιώ οπτικοακουστικά μέσα. Το θέατρο είναι λόγος. Το σινεμά ξεκίνησε ως βουβή τέχνη, δεν χρειάζεται ο λόγος. Από τότε που ξεκίνησε ο ομιλών κινηματογράφος το σινεμά άρχισε να απομακρύνεται από την τέχνη. Στο σινεμά το παν είναι η αντιπαράθεση των πλάνων, την ιστορία την λέει το μοντάζ. Δεν μπορείς να αγνοήσεις το μοντάζ στο σινεμά. Δεν μπορείς να αγνοήσεις το λόγο στο θέατρο. Θα το πληρώσεις και στις δύο περιπτώσεις».<p>
 Κατ' επέκταση, και η σχέση του με τους ηθοποιούς του είναι εκ διαμέτρου αντίθετη στο σινεμά απ' ό,τι στο θέατρο. «Δεν εξηγώ ποτέ στις ταινίες μου τους ρόλους στους ηθοποιούς. Δεν αφήνω να μου κάνουν οι ηθοποιοί πολλές ερωτήσεις στο σινεμά. Δεν έχει "γιατί" στο σινεμά. Οποιος ρωτά "γιατί" φεύγει. Στο θέατρο αν δεν ρωτήσεις "γιατί" χάθηκες».<p>
 Ο λόγος που υπαγορεύει αυτή την ιδιαιτερότητα, όπως εξηγεί, είναι απλός. «Ο χρόνος είναι χρήμα στο σινεμά. Είναι δυνατόν να κάνω ψυχανάλυση στους ηθοποιούς μου; Στο θέατρο οι ηθοποιοί θα "φέρουν" το έργο. Είναι και το όργανο και οι οργανοπαίχτες μαζί. Στο θέατρο δουλεύω μαζί τους ώρες, μήνες. Πρέπει να πείσω τον ηθοποιό μέχρι το τελευταίο "και" ή γιατί πρέπει να κάνει παύση».<p>
 Οταν η κουβέντα μας φτάνει στο ελληνικό σινεμά, στο οποίο έχει προσφέρει -ως σεναριογράφος, σκηνοθέτης αλλά και παραγωγός- από το 1979 εφτά ταινίες μεγάλου μήκους, τότε η έκφρασή του σκοτεινιάζει. «Στην Ελλάδα δεν αντιμετωπίζουν σοβαρά τα σενάρια. Στην Αμερική πληρώνουν 1 εκατομμύριο δολάρια για να γραφτεί μόνο το σενάριο. Εδώ με 40-70 εκατομμύρια πιστεύουν ότι μπορεί να γίνει μια ταινία, η οποία μάλιστα θα πρέπει να ανταγωνιστεί μια αμερικάνικη. Είναι πολύ σκληρά τα πράγματα για το ελληνικό σινεμά», λέει.<p>
 Περί άνισης πάλης, λοιπόν, η σύγκριση, ο ανταγωνισμός εγχώριου κι αμερικάνικου, κυρίως, κινηματογράφου, σύμφωνα με το σκηνοθέτη. Κι αυτό παρότι δεν είναι λίγες οι ελληνικές ταινίες που τα τελευταία χρόνια τα έχουν πάει παραπάνω από καλά στα ταμεία.<p>
 Σ' αυτή, πάντως, τη μάχη πιστεύει πως το θέατρο βρίσκεται σε πολύ ευνοϊκότερη μοίρα. «Ενα θεατρικό έργο το παίζεις και σε μια περιφερειακή μικρή αίθουσα. Καλύτερα λοιπόν ένα θεατρικό που ανεβαίνει σε off off σκηνή και το βλέπουν έστω λίγοι θεατές παρά μια ταινία που δεν πρόκειται να προβληθεί ποτέ. Οι περισσότερες ταινίες σε όλο τον κόσμο είναι καταδικασμένες να μην προβληθούν ποτέ, γιατί δεν θα βρουν διανομείς, θα μείνουν θαμμένες».<p>
 Γι' αυτό μερίδιο ευθύνης θεωρεί ότι φέρει και η διανομή, την οποία αποκαλεί «άγρια πληγή». «Στις 20 αίθουσες του Ρέντη μια καλλιτεχνική ταινία δεν παίζεται, αλλά μόνον αυτές που κρίνονται εμπορικές. Θα 'πρεπε τουλάχιστον μία αίθουσα να παίζει καλλιτεχνικές ελληνικές και ξένες ταινίες. Ο τρόπος διανομής πρέπει να λάβει υπόψη του ότι ο θεατής θέλει να δει και μια ποιοτική καλλιτεχνική ταινία».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
