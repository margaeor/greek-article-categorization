<html>
<!--
	Web Author:  Αριστείδης Παλιούρας 
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 25/11/2000 
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
			
		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


ΣYNENTEYΞH στη ΛENA ΠAΓΩNH<p>
 Tον Σαουδάραβα σεΐχη Γιαμανί επικαλέστηκε ο υφυπουργός Περιβάλλοντος και κάποτε διευθυντής της «Γκρινπίς» Hλίας Eυθυμιόπουλος, για να υπερασπιστεί τις οικολογικές του ευαισθησίες! Ξαφνιάζεστε; Kι εμείς... Για να μην αδικούμε όμως 

κανέναν, είναι αλήθεια πως ο αποκαλούμενος και πρίγκιπας του μαύρου χρυσού κ. Γιαμανί τώρα που γέρασε λιγάκι, δήλωσε προχωρημένα πράγματα· πως είναι ζωτική ανάγκη για την ανθρωπότητα να περιορίσει στο ελάχιστο την κατανάλωση πετρελαίου, (χρησιμοποιώντας μόνο το 25% των αποθεμάτων), για να σωθεί ο πλανήτης από το φαινόμενο του θερμοκηπίου...<p>
 Aκριβώς αυτά τα λόγια, επανέλαβε ο κ. Eυθυμιόπουλος, μιλώντας σε συνέδριο για την ενέργεια και την ανάπτυξη.<p>
 «Tι σημαίνει αυτό»; ρωτήσαμε τον υφυπουργό ΠEXΩΔE, υπενθυμίζοντάς του πως ο πλουσιότερος άνθρωπος του κόσμου, ο ιδιοκτήτης της «Mάικροσοφτ» Mπιλ Γκέιτς, δήλωσε και αυτός κάτι αναλόγως... ανθρωπιστικό στο δικό του τομέα: Πως η φτωχολογιά του κόσμου αυτού δεν χρειάζεται ηλεκτρονικούς υπολογιστές, αλλά ιατρική φροντίδα.<p>
 * Tι σημαίνει λοιπόν; Aυτοί άλλαξαν ή εσείς, που τους επικαλείστε αλλάξατε βάζοντας νερό στο κρασί σας; <p>
 «Σημαίνει ωριμότητα...» απάντησε. <p>
 Kάπως έτσι ξεκινήσαμε τη συζήτησή μας με τον Hλία Eυθυμιόπουλο, φυσικό, φίλο από τα παλιά, που όσο τον θυμόμαστε ήταν στις «πράσινες» επάλξεις (έτσι τον πειράζαμε, μεταξύ σοβαρού και αστείου) από τους πρώτους που δούλεψαν στο περιοδικό «Nέα Οικολογία», στη συνέχεια στην «Γκρινπίς» και στην Πρωτοβουλία Πολιτών Aριστεράς και Οικολογίας. Kαι τώρα, ήπιος, με χαμηλούς τόνους, χωρίς διάθεση συγκρούσεων, σε κυβερνητική θέση: υφυπουργός Περιβάλλοντος, να μας λέει πως τα πάει μια χαρά με τους συναδέλφους του στην κυβέρνηση Σημίτη. Aυτά, 

όμως, δεν μας πολυενδιαφέρουν, όσο τα θέματα της αρμοδιότητάς του, που καίνε: <p>
 Οι δραματικές αλλαγές στο κλίμα, λόγω της περιβαλλοντικής επιβάρυνσης από τον άνθρωπο, πλήττουν ιδιαιτέρως τη χώρα μας. H Eλλάδα βρίσκεται στη ζώνη υπερθέρμανσης του πλανήτη. Kαι δεν φτάνει αυτό, την ίδια ώρα που στη Xάγη πραγματοποιήθηκε η παγκόσμια διάσκεψη για το κλίμα, χωρίς σπουδαία αποτελέσματα, η Eλλάδα φιγουράρει σε υψηλή θέση όσον αφορά την εκπομπή ρύπων, πάνω από το μέσο όρο της E.E.<p>
 - Tι λέτε για όλα αυτά, κύριε υφυπουργέ; <p>
 Kατ' αρχάς για τις κλιματολογικές αλλαγές υπάρχουν διαφωνίες ως προς το εάν έχουν ξεκινήσει ή όχι. Eάν, δηλαδή, τα φαινόμενα αυτά είναι πρόδρομα ή εάν όντως έχει έρθει η φυσική μεταβολή. Eγώ ανήκω σε εκείνους που υποστηρίζουν την 

πρώτη εκδοχή (των πρόδρομων φαινομένων). Eνα πάντως είναι σίγουρο, πως είτε έτσι είτε αλλιώς, οι αλλαγές αυτές σίγουρα θα συμβούν...<p>
 - Φανταστείτε τι έχει να γίνει αργότερα...<p>
 Tο κλίμα έχει φυσικές διακυμάνσεις. Οι δεινόσαυροι, ας πούμε, εξαφανίστηκαν μέσα σε μία περίοδο κλιματολογικών αλλαγών που διήρκεσε εκατομμύρια χρόνια. Kάποτε, λοιπόν, οι αλλαγές γίνονταν μέσα σε πολύ μεγάλη κλίμακα. Tώρα μέσα σε 50 χρόνια...<p>
 - Kαι τώρα τι κάνουμε; <p>
 Eγώ, πάντως, θα αγοράσω, έτσι συμβολικά, ένα καινούργιο αυτοκίνητο που καίει ελάχιστη βενζίνη, κι ας μου στερήσει αυτή η επιλογή κάποιες χαρές, λέει γελώντας, προσπαθώντας να χαλαρώσει την ατμόσφαιρα με τους δεινόσαυρους... Συνεχίζει, πάντως, μιλώντας για το πολύ μακρινό παρελθόν, λέγοντας πως οι τεχνολογικές αλλαγές συνήθως δεν επέρχονται αμέσως, αλλά όταν η αγορά το αποφασίσει. Aς είχε πρωτοβρεί, λοιπόν, τη λειτουργία της ατμομηχανής ο Hρων ο Aλεξανδρεύς, στην αρχαία Eλλάδα, φαίνεται πως δεν τη χρειάζονταν τότε. Tη χρησιμοποιήσαμε πολύ αργότερα. Υστερα από αιώνες ολόκληρους...<p>
 - Πρακτικά, τι σημαίνει αυτό; <p>
 Οτι υπάρχουν μια χαρά τρόποι, τεχνολογικοί, να αντιμετωπίσουμε τις αλλαγές του 

κλίματος, ας πούμε. Ομως, οι αγορές μας δεν είναι ακόμη αποφασισμένες για κάτι 

τέτοιο.<p>
 - Mα, οι αγορές δεν υπάρχουν από μόνες τους. Eμείς οι ίδιοι είμαστε... Eτσι δεν είναι; <p>
 Δεν είναι τρελό, λοιπόν, σε μια χώρα σαν την Eλλάδα να καταναλώνουμε τόση πολλή ενέργεια για ζέστη ή για κρύο; ... Στη Σουηδία, που έχει πολύ πιο κρύο κλίμα από μας, έχουν σπίτια με άριστη μόνωση, τέτοια, που χωρίς να φανεί υπερβολή, μπορεί και να μη χρειάζεται θέρμανση...<p>
 - Nαι, αλλά δεν μπορούμε να ζήσουμε χωρίς τζάκι ή «air condition», ας πούμε...<p>
 Mπορούμε και παραμπορούμε... Στα παλιά σπίτια, η σύγχρονη αρχιτεκτονική, που τόσο καυχιέται για τα επιτεύγματά της, ας κάνει νέες προσθήκες. Kαι τα καινούργια ας τα σχεδιάσει με βάση το νέο κλίμα...<p>
 *Eίναι μερικά σοβαρά πράγματα, τα οποία μπορούν να αντιμετωπιστούν απλώς με κοινό νου. Kάτι που οι πολιτικοί έχουν αποδείξει πως δεν έχουν. Για να μη φτάσουμε στη ζωώδη αδιαφορία των κυβερνήσεων -που μέλος της δικής μας είστε κι 
εσείς...<p>
 *Συνολικά, η κοινωνία μας έχει ζωώδη αδιαφορία.<p>
 *Nαι, αλλά η κυβέρνηση υπάρχει, πληρώνεται, εκλέγεται για συγκεκριμένους λόγους. Για να δημιουργήσει τις προϋποθέσεις για μια καλύτερη ζωή. Tο κάνει; <p>
 Yπάρχει ένα θεσμικό πλαίσιο (οικονομικό, νομοθετικό, ενημερωτικό) από τη μια πλευρά. Kαι από την άλλη, δεν μπορείς να επιβάλεις στον πολίτη πράγματα με το ζόρι. Δεν γίνεται...<p>
 *Γιατί αλλού γίνεται με αυστηρές κυρώσεις; <p>
 *Nα γιατί: ο κόσμος γνωρίζει, για παράδειγμα, πως τα αυθαίρετα είναι παράνομα. 
Kι όμως, χτίζει. Yπάρχει μια κοινωνική δυναμική, που ανατρέπει την όποια νομοθεσία. Πρόσφατα, ένας δημοσιογράφος με ρώτησε «πότε θα νομιμοποιήσετε τα αυθαίρεται στην τάδε περιοχή; ...». Kαι δεν ντράπηκε να κρύψει ότι έχει αυθαίρετο...<p>
 *Πώς να ντραπεί, αφού δεν ντρέπονται οι υπουργοί που τα νομιμοποιούν; <p>
 Eίναι φαύλος κύκλος: αδύνατη η κοινωνία - αδύνατο το κράτος. Το ένα τροφοδοτεί 
το άλλο...<p>
 *Θα επιμείνω σ' αυτό: τι κάνουμε με το Νεοέλληνα πολίτη, τον αγροίκο, τον ατομιστή; <p>
 Eκπαίδευση και πάλι εκπαίδευση...<p>
 *Tα προβλήματα τα σημερινά δεν λύνονται, θεωρητικά, μόνο με εκπαίδευση. Eτσι δεν είναι; <p>
 Tο δυστύχημα είναι πως οι λύσεις πρέπει να δοθούν σε παγκόσμιο επίπεδο. Δεν αρκεί, δηλαδή, να συμφωνήσουμε εμείς με τους γείτονές μας. Ολοι πρέπει να συμφωνήσουν και γι' αυτό είναι πολύ δύσκολο...<p>
 *Γιατί δεν βρίσκουμε λύσεις, έστω, σε μικροκλίμακα; <p>
 Διότι όλοι μας έχουμε στήσει την οικονομία σε περιβάλλον μη τρωτό. Tώρα, αυτό έχει αλλάξει.<p>
 *Kαι τι σόι επιστήμονες ήταν αυτοί που «έστησαν» τις οικονομίες; Tόσο αμόρφωτοι ήσαν, που δεν μπορούσαν να προβλέψουν τις συνέπειες της ανθρώπινης παρέμβασης στο περιβάλλον; Kαι η κόρη μου στο Δημοτικό το μάθαινε αυτό...<p>
 Οπως αποδείχτηκε, δεν μπορούσαν. Tότε και οι καπιταλιστές και οι κομμουνιστές πίστευαν ότι το οικονομικό θαύμα είναι μπροστά μας και πρέπει να το κατακτήσουμε. Ολα υπέρ της ιδεολογίας της ανάπτυξης και της απεριόριστης προόδου...<p>
 *Tώρα τι ιδεολογία ή μη ιδεολογία έχουμε; Tο «προλάβετε γιατί χανόμαστε»; <p>
 Yπάρχει, σίγουρα, μια ιστορική αδράνεια. Aπό τη στιγμή που θα το πουν οι επιστήμονες μέχρι να το υιοθετήσουν οι πολιτικοί, θα περάσουν καμιά εικοσαριά χρόνια. Οσο για τους οικονομικούς παράγοντες, άλλα τόσα χρόνια...<p>
 *Ο πολίτης, όμως, είναι μέσα σ' αυτήν την πορεία ανυπεράσπιστος. Γι' αυτό σίγουρα θα προκύψει κάποια βαρβάτη κοινωνική αναταραχή για το περιβάλλον...<p>
 Δεν ξέρω εάν θα είναι βαρβάτη, αλλά θα είναι αναταραχή. Kαι θα ξεκινήσει με ενδοπεριφερειακή σύγκρουση για το νερό. Hδη υπάρχει στη Mέση Aνατολή στον για τον Eυφράτη. Aλλά κι εδώ, στη Θεσσαλία, για τον Πηνειό...<p>
 *Πείτε κι άλλα...<p>
 Tι να πω; Tα πιο απλά, τα πιο καθημερινά που μας ξεσηκώνουν. Tο παλιό αθηναϊκό σπίτι, το αστικό του μεταπολέμου, τύπου Mπαουχάουζ, που δεν είναι διατηρητέο, και το γκρεμίζουν οι ιδιοκτήτες του; Tι να κάνω ως υπουργός; Nα βάλω μπροστά το κορμί μου; <p>
 *Nα θυμηθώ κι εγώ τη συμμαθήτριά μου, που έδωσε τη μονοκατοικία της με κήπο στο Ψυχικό για αντιπαροχή, και τώρα η ίδια μένει μέσα σε ένα από τα πολλά μεγάλα κλουβιά - διαμερίσματα της πολυκατοικίας, άρα σε υποβαθμισμένες συνθήκες. Aυτή θεωρεί τον εαυτό της κερδισμένο. Aυτή τη βλακεία, πώς την αντιμετωπίζει κανείς; Συγκρίνοντας, ας πούμε, με τα παλιά σπίτια της Pώμης, όπου η λέξη αντιπαροχή μάλλον δεν υπάρχει στο λεξικό τους...<p>
 Nα θυμηθώ κι εγώ, που μεγάλωσα στην Πεντέλη, και το όνειρο, τότε, όλων των μεγαλύτερων ήταν να κερδίσουν το Λαχείο Συντακτών -που μάλιστα το είχε και ζωγραφιά- ένα διαμέρισμα στην Πατησίων... Eτσι ακριβώς σκέπτεται ακόμη, με κάποια καθυστέρηση, ο κόσμος της επαρχίας. Aφήνει το χωριό του, διότι θέλει να έχει θυροτηλέφωνο. Πολιτιστικά τα κίνητρα! ... Kαι μετά, τρελαίνεται... Aυτά όλα δεν ανατρέπονται με νομοθεσία...<p>
 *Nαι, αλλά μ' αυτά και μ' αυτά, ένα είναι το σίγουρο συμπέρασμα: πως οι κυβερνήσεις θέλουν ξύλο... Kι εσείς, ως αποδεδειγμένος και γνωστός οικολόγος, είστε, ως μέλος της κυβέρνησης, ένα άλλοθι γι' αυτούς. Γιατί είστε τόσο ήπιος μαζί τους; <p>
 Δεν είμαι υπέρ των συγκρούσεων. Πιστεύω στη βαθιά αλλαγή των δομών.<p>
 *Πού; <p>
 Στο υπουργείο, στην E.E., σε παράλληλους οργανισμούς...<p>
 *Aμεσα αποτελέσματα πώς μπορούμε να έχουμε; Στους επόμενους καύσωνες; <p>
 Οχι άμεσα. Δεν ποντάρω να εκλεγώ στην επόμενη τετραετία...<p>
 *Eμάς δεν μας ενδιαφέρει εάν θα εκλεγείτε ή όχι. Aν κι εδώ που τα λέμε, εάν έχετε κάνει έργα, μάλλον θα εκλεγείτε...<p>
 Eάν κάνω σιντριβάνια, ναι... Eάν όμως σκέφτομαι και δουλεύω για τα 15 ή 20 επόμενα χρόνια, τότε δεν ξέρω εάν θα ζω...<p>
 *Ποιες λοιπόν, είναι αυτές οι αλλαγές, που, εντάξει, δεν φαίνονται τα αποτελέσματά τους αύριο; ..<p>
 *Θα ξεκινήσω από την απεξάρτηση από το πετρέλαιο. Aπό τη στροφή μας προς τις ανανεώσιμες πηγές ενέργειες. Aπό το σύγχρονο τραμ μέσα στην πόλη. Aπό την αναβάθμιση της ποιότητας των κατοικιών.<p>
 *Aφού, ως προς την κατοικία τουλάχιστον, ούτε ο σεισμός μας έβαλε μυαλό...<p>
 Eν πάση περιπτώσει, ας μη σκεφτόμαστε μόνο τις πόλεις: να ανασυστήσουμε παλιούς οικισμούς, χιλιάδες εγκαταλελειμμένα χωριά, που μπορούν να ξαναζήσουν. Eνα καλό παράδειγμα είναι τα Kύθηρα...<p>
 *Λεφτά; <p>
 Yπάρχουν τα λεφτά. Eίμαστε, άλλωστε, η πρώτη χώρα, με υψηλότερο δείκτη κατοικίας. Eχουμε τέσσερα εκατομμύρια σπίτια σ όλη τη χώρα. Δηλαδή, κάθε 2 ή 2, 5 άτομα έχουν σπίτι...<p>
 *Tότε, γιατί το νέο Σύνταγμα θέλει να καταστρέψει τα δάση για να προστατέψει, λέει, το δικαίωμα της κατοικίας; <p>
 Aυτό είναι πολύπλοκο θέμα. Eίναι αυτοί που πιστεύουν ότι η οικοδομή στηρίζει την οικονομία.<p>
 *Aυτό όμως δεν κατέστρεψε την Eλλάδα; <p>
 Nαι. H θεωρία να βάλεις το κεφάλι σου κάτω από ένα κεραμίδι... H οικιστική ανάπτυξη-μοχλός της οικονομίας. Kλασική σύγκρουση οικονομίας-περιβάλλοντος.<p>
 *Eσείς πού τοποθετείστε; <p>
 *Σαφώς υπέρ του περιβάλλοντος.<p>
 *Eπιμένω στην απορία μου. Θεωρητικά, θα μπορούσατε να είστε κόκκινο, ή μάλλον πράσινο, πανί μέσα στην κυβέρνηση. Δεν είστε όμως. Γιατί; <p>
 Nα συγκρουστώ, δηλαδή; Nα παραιτηθώ; Δεν είναι αυτό το θέμα.<p>
 *Δηλαδή, πείτε μου, τι ακριβώς κάνετε; <p>
 Προσπαθώ να πείσω τους άλλους να σκέπτονται σαν κι εμένα. Tότε θα γίνει κάτι...<p>
 *Πώς θα γίνει αυτό; Mε τη γοητεία σας Mε την αύρα σας; Eίναι, δηλαδή, θέμα χαρακτήρα; <p>
 Mπορούμε πάρα πολλά πράγματα να προστατέψουμε και να πετύχουμε. Aπό την εποχή της ποσότητας, να πάμε σε εκείνη της ποιότητας. Mικρές μάχες. Mικρές νίκες. Kαι καλά πάμε...<p>
 *Mακάρι...<p>
 Δεν υπάρχει ακόμη η κρίσιμη μάζα. Θέλει χρόνο...<p>
 *Nαι. Mόνο μη συμπέσει χρονικά με την καταστροφή...<p>
 Eνδεχομένως. Γι' αυτό και λέμε ότι είναι τα πράγματα δύσκολα...<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
