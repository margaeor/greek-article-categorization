<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΒΕΛΙΓΡΑΔΙ<p>
 Σ</b>την αντεπίθεση πέρασαν οι οπαδοί του Μιλόσεβιτς, αρνούμενοι να παραδώσουν την εξουσία και να δεχτούν αλλαγές στην αστυνομία και το στρατό, αλλά η Ενωμένη Αντιπολίτευση απειλεί με νέες διαδηλώσεις, αν η παλιά φρουρά δεν αποσυρθεί ομαλά.<p>
 Ο Μπρανισλάβ Ιβκοβιτς, ανώτερο στέλεχος του Σοσιαλιστικού Κόμματος του Μιλόσεβιτς, δήλωσε ότι μετά την παραίτηση του υπουργού Eσωτερικών ο πρωθυπουργός της Σερβίας Μίρκο Μαριάνοβιτς, στενός συνεργάτης του Μιλόσεβιτς, αναλαμβάνει τον έλεγχο της αστυνομίας στη Σερβία, όπου η δύναμή της είναι περίπου 100.000 άνδρες. Ο Ιβκοβιτς είπε ότι η σερβική κυβέρνηση θα επιχειρήσει




να αναλάβει εκ νέου τον έλεγχο της σερβικής τηλεόρασης και ότι οι άνθρωποι του




νέου προέδρου Βόισλαβ Κοστούνιτσα δεν έχουν εξουσία να παίρνουν αποφάσεις για τη Σερβία. Οπως είπε οι αποφάσεις νομικών οργάνων για τη Σερβία, όχι για τη Γιουγκοσλαβία, θα γίνονται σεβαστές. Αλλά η Σερβία είναι το μεγαλύτερο κομμάτι




της Γιουγκοσλαβίας (το άλλο είναι το Μαυροβούνιο) και όποιος την ελέγχει, ελέγχει όλη τη χώρα.<p>
 Στην αστυνομία, που είναι προφανώς διχασμένη, ανώτερη πηγή δήλωσε ότι δεν σημειώθηκαν κινήσεις από τη σερβική κυβέρνηση και αν δοθούν εντολές δεν θα εκτελεστούν. Τα μέσα ενημέρωσης μετέδωσαν ότι 4 Σέρβοι στρατηγοί της αστυνομίας τάχθηκαν με τον Κοστούνιτσα και ότι ο διοικητής των δυνάμεων της καταληφθείσας Βουλής παραιτήθηκε. Χθες 20 ένστολοι αστυνομικοί συνέλαβαν σωματοφύλακες ηγετών της αντιπολίτευσης, η οποία έκανε λόγο για πρόκληση νοσταλγών του Μιλόσεβιτς.<p>
 <b>Στους δρόμους<p></b>
 Ο Κοστούνιτσα συναντά αντιδράσεις και από το στρατό. Συναντήθηκε με ανώτατους στρατηγούς, οι οποίοι τον προειδοποίησαν να μην προχωρήσει σε ριζικές εκκαθαρίσεις στο στράτευμα. Ο στενός του σύμβουλος Ζόραν Τζίντζιτς δήλωσε ότι ο Κοστούνιτσα επιθυμεί να τοποθετήσει επικεφαλής των ενόπλων δυνάμεων τον εκδιωχθέντα από τον Μιλόσεβιτς στρατηγό Μομτσίλο Πέρισιτς, για να σιγουρέψει ότι ο στρατός είναι μαζί του. Ο Τζίντζιτς, που ηγείται της προσπάθειας σχηματισμού νέας κυβέρνησης στη Σερβία, απείλησε χθες ότι ο λαός θα κατέβει πάλι στους δρόμους. Είπε ότι κατά τη γνώμη του πρέπει να συσταθεί κοινή διοίκηση σε τέσσερα υπουργεία-κλειδιά: «Η πρότασή μας είναι η αστυνομία, η δικαιοσύνη, τα μέσα ενημέρωσης και τα οικονομικά να έχουν συλλογική διοίκηση, χωρίς μεγάλες αλλαγές στο προσωπικό τους... Αν το Σοσιαλιστικό Κόμμα της Σερβίας και τα άλλα δεν δεχτούν, δεν έχουμε τίποτε εναντίον της διατήρησης της




σημερινής κυβέρνησης, αλλά θα ζητήσουμε βουλευτικές εκλογές και αν δεν προκηρυχθούν θα καλέσουμε τους πολίτες να βγουν στους δρόμους για να το ζητήσουν... Θέλουμε μια οριστική απόφαση... ώς την Παρασκευή», κατέληξε ο Τζίντζιτς. Ο Ιβκοβιτς επέμεινε ότι μόνο η κυβέρνηση Μαριάνοβιτς είναι νόμιμη και ότι οι συνομιλίες με τον Κοστούνιτσα θα γίνουν μόνο αν τερματιστούν οι εκδηλώσεις βίας.<p>
 (Ασοσιέιτεντ, Γαλλικό, ΑΠΕ) <p>
 <b>ΒΕΛΙΓΡΑΔΙ<p>
 Της απεσταλμένης μας
 ΧΡΙΣΤΙΝΑΣ ΚΟΡΑΗ<p>
 Σενάρια και φήμες
 για πραξικόπημα<p>
 Η</b>
 λεκτρισμένη ήταν η ατμόσφαιρα στο Βελιγράδι, χθες τη νύχτα. Μετά την άρνηση των κομμάτων του Μιλόσεβιτς και της γυναίκας του Μίρα Μάρκοβιτς να εμφανιστούν



στο προγραμματισμένο ραντεβού με την αντιπολίτευση για να διαπραγματευτούν τη σύνθεση της προσωρινής κυβέρνησης της σερβικής δημοκρατίας, αλλά και την επιστροφή διευθυντών-εμπίστων του Μιλόσεβιτς στις θέσεις τους από τις οποίες τους είχε παραιτήσει το νέο καθεστώς προχθές, άρχισαν να γίνονται έντονες οι φήμες για πραξικόπημα του Μιλόσεβιτς. <p>
 Η δήλωση του Ζάρκο Κόρατζ, , εκ των ηγετών της αντιπολίτευσης, ότι «γίνονται κινήσεις για πραξικόπημα» επέτεινε την αγωνία. Η αποκορύφωση σημειώθηκε χθες το βράδυ όταν κυκλοφόρησε η φήμη ότι ο στρατός που υπήρξε προπύργιο του Μιλόσεβιτς ετοιμάζεται να καταλάβει την κρατική σερβική τηλεόραση, την οποία είχαν καταλάβει οι διαδηλωτές της αντιπολίτευσης (DΟS) στις 5 Οκτωβρίου, όταν άρχισε η επανάσταση που οδήγησε στην πτώση του καθεστώτος. <p>
 Για κάποιες ώρες αστυνομικές δυνάμεις πιστές στον νυν πρόεδρο Βόισλαβ Κοστούνιτσα φύλαγαν το κτίριο. Τελικά μέχρι τα μεσάνυχτα επικράτησε πλήρης ηρεμία.<p>
 Χθες επέστρεψε στη θέση του και ο πρόεδρος της κρατικής εταιρείας εισαγωγών-εξαγωγών «Γκένεξ» Ροντομάν Πόζοβιτς. «Παραιτήθηκα γιατί δέχτηκα πιέσεις, αλλά επιστρέφω και αναλαμβάνω εκ νέου τα καθήκοντά μου. Εγώ είμαι ο νόμιμος πρόεδρος», δήλωσε.<p>
 Αν αυτές είναι μόνο κινήσεις αντιπερισπασμού στο νέο καθεστώς ή προάγγελος ενός πραξικοπήματος του Μιλόσεβιτς θα δείξει.<p>
 Χθες ο γιουγκοσλαβικός Τύπος αναφερόταν σε σενάρια για το πού μπορεί να βρίσκεται ο Μιλόσεβιτς. Η φήμη, που τον φέρει να έχει ταξιδέψει και αυτός στη Μόσχα ακολουθώντας τα βήματα του γιου του Μάρκο που έφυγε το περασμένο Σάββατο



με το όνομα Γιοβάνοβιτς, φαίνεται μάλλον απίθανη. «Σε μια τέτοια περίπτωση ο Μιλόσεβιτς θα έφευγε με την έγκριση Μόσχας και Ουάσιγκτον, μια και ο Πούτιν έχει δηλώσει ότι η πρώτη προτεραιότητά του είναι η στήριξη της Διεθνούς Κοινότητας, αλλά και του Βελιγραδίου, μια και ήταν αναγκαίο το «ο.κ.» του σημερινού καθεστώτος, έλεγαν διπλωματικές πηγές. «Και αυτό θα σήμαινε ότι ο Μιλόσεβιτς θα ήταν πρόθυμος να αφήσει με ελεύθερα τα χέρια τον Κοστούνιτσα και



την DΟS, γεγονός που δεν ταιριάζει στην ιδιοσυγκρασία του».<p>
 <b>Φοβούνται τους Δαναούς οι Γιουγκοσλάβοι<p></b>
 «Αυτή τη στιγμή είμαστε η πιο δημοφιλής χώρα στον κόσμο. Είχαν για μας μια αρνητική εικόνα -μόνο το κακό συμβολίζαμε- και τώρα, ευχαριστημένοι με ό,τι πετύχαμε, μας επιδοκιμάζουν, θέλουν όλοι να μας βοηθήσουν. Αυτό που προσπαθούμε να προγραμματίσουμε τώρα είναι πώς οι ξένοι υπουργοί που έχουν εκφράσει την επιθυμία να έρθουν εδώ να μην περιμένουν στην ουρά, όπως συμβαίνει με τον οδοντογιατρό μας».<p>
 Αυτό δήλωσε χθες εδώ στο Βελιγράδι ο Ζόραν Τζίτζιτς, εκ των αρχηγών της αντιπολίτευσης (DΟS), επιχειρώντας να περιγράψει την αντιστροφή της εικόνας της Γιουγκοσλαβίας στο εξωτερικό, παρά τις όποιες κινήσεις γίνονται από την πλευρά του Μιλόσεβιτς εναντίον του σημερινού καθεστώτος. Οταν ο κ. Τζίτζιτς ρωτήθηκε από δημοσιογράφο της σερβικής εφημερίδας «Βραδινά Νέα», που ήταν και αυτή φιλική με το καθεστώς Μιλόσεβιτς, αλλά άλλαξε στρατόπεδο, τι απαντά στην πλευρά Μιλόσεβιτς, που κατηγορούσε την DΟS προεκλογικά ότι ήταν μια ομάδα μισθοφόρων του ΝΑΤΟ η οποία εάν έπαιρνε την εξουσία θα ξεπουλούσε από την εθνική κουλτούρα μέχρι και την εθνική κουζίνα, απάντησε: <p>
 «Εδώ θα αναφέρω μόνο ότι σε διάρκεια ενός μήνα θα έχουμε γραφείο μέσα στην Πρίστινα, το οποίο θα είναι το πρώτο που θα λειτουργήσει από το 1998 που άρχισε η τρομοκρατία. Επίσης το αργότερο μέχρι το τέλος του χρόνου θα έχουμε τοποθετήσει 1.200 αστυνομικούς στις σερβικές συνοικίες στο Κόσοβο, ενώ υπάρχει

σημαντική πιθανότητα ο γιουγκοσλαβικός στρατός ν' αρχίσει να φυλάει τα σύνορα με την Αλβανία και πάλι. Αυτή είναι η δική μας απάντηση στα περί έλλειψης πατριωτισμού και προδοσίας. Και θα τα πετύχουμε όλα αυτά, γιατί εμείς θα έχουμε κερδίσει την αναγνώριση αλυσίδας διεθνών οργανισμών τους οποίους ο Μιλόσεβιτς δεν μπορούσε να κοιτάξει ούτε μέσα από την κλειδαρότρυπα».<p>
 <b>Συνεντεύξεις<p></b>
 Ο πρόεδρος Βόισλαβ Κοστούνιτσα εξακολουθεί να είναι ασφυκτικά πολιορκημένος από τα ξένα Μέσα Ενημέρωσης (CNN, BBC, ευρωπαϊκά δίκτυα κ.λπ.), στα οποία με προθυμία μιλάει, σε αντίθεση βεβαίως με τον Μιλόσεβιτς, που όχι μόνο τα απέφευγε και έδινε μόνο μία ή δύο συνεντεύξεις το χρόνο, αλλά σπανίως έκανε και δημόσιες εμφανίσεις για να έχουν την ευκαιρία να τον απαθανατίσουν. <p>
 Αυτό που τονίζει με κάθε ευκαιρία ο νέος πρόεδρος της γιουγκοσλαβικής ομοσπονδίας είναι ότι η διεθνής κοινότητα ανοίγει πλέον τις αγκάλες της στη Γιουγκοσλαβία, έστω και αν στο ερώτημα για τον Μιλόσεβιτς και για τις κατηγορίες που τον βαρύνουν ως εγκληματία πολέμου συνεχίζει να δίνει την ίδια στερεότυπη απάντηση. Οτι, δηλαδή, του έδωσε συγχαρητήρια για τη νίκη του και ότι τώρα η πρώτη προτεραιότητα όλων είναι η ανασυγκρότηση της χώρας. <p>
 Σε ό,τι αφορά τα συναισθήματα του γιουγκοσλαβικού λαού για την πολιορκία λατρείας που δέχεται ξαφνικά από τη διεθνή κοινότητα, είναι ανάμικτα. Από τη μία σχολιάζουν στους δρόμους και στα μπαράκια του Βελιγραδίου, με πρόδηλη υπερηφάνεια, ότι ο Κλίντον τηλεφώνησε στον Κοστούνιτσα, αλλά και ότι ο ίδιος ο

Κοστούνιτσα όταν επισκέφτηκε προχθές τους ανθρακωρύχους της Κολούμπαρα στο Λαζάρεβατς για να τους ευχαριστήσει που ξεκίνησαν πρώτοι τις απεργίες διαμαρτυρόμενοι για την άρνηση του Μιλόσεβιτς να αναγνωρίσει την ήττα της αντιπολίτευσης στις εκλογές, τους είπε για να χειροκροτηθεί πολύ θερμά: <p>
 «Εχω ευχάριστα νέα για σας. Ο Ιμπέρ Βεντρίν δώρησε ένα εκατομμύριο γαλλικά φράγκα στους ανθρακωρύχους της Κολούμπαρα. Μπορούμε να είμαστε περήφανοι, γιατί όλους εμάς μάς κοιτάζει επιδοκιμαστικά για την ειρηνική μετάβαση του καθεστώτος, όπως άλλωστε κάνει και όλη η διεθνής κοινότητα». <p>
 Συνήθως όμως οι πολίτες δεν χειροκροτούν μόνο τις ξένες επιδοκιμασίες, αλλά συζητούν και με κάποια καχυποψία. «Αυτοί που τώρα μας αγκαλιάζουν και θέλουν να μας βοηθήσουν ήταν οι ίδιοι που μας βομβάρδιζαν», λένε με νόημα. Και στην περίπτωση αυτή φαίνεται να ισχύει η δική μας αρχαία ρήση «φοβού τους Δαναούς και δώρα φέροντας».<p>
 <b>Aπειλεί ο AΣK αν εφαρμοστεί η απόφαση
 επιστροφής του γιουγκοσλαβικού στρατού<p>
 </b>
 Οι Αλβανοί του Κοσόβου απειλούν να ξαναρχίσουν τον πόλεμο κατά του Βελιγραδίου, αν τα γιουγκοσλαβικά στρατεύματα επιστρέψουν στην αυτόνομη περιοχή. Αφορμή για την εξαπόλυση απειλών στάθηκε η δήλωση του Ζόραν Τζίτζιτς ότι σερβική αστυνομία και γιουγκοσλαβικός στρατός θα έχουν πάρει τις θέσεις τους στο Κόσοβο ώς το τέλος του έτους. Την ίδια στιγμή το Μαυροβούνιο ξεκαθαρίζει ότι επιθυμεί στενές σχέσεις με τη Σερβία, αλλά σε βάση ισότητας. <p>
 «Μέχρι το τέλος του έτους στο Κόσοβο θα επιστρέψουν 1.200 αστυνομικοί και οι στρατιώτες μας στα σύνορα με την Αλβανία», δήλωσε στην εφημερίδα «Βετσέρνιε Νόβοστι» ο ηγέτης της Δημοκρατικής Αντιπολίτευσης (ΔΑ) της Σερβίας, Ζόραν Τζίτζιτς.<p>
 Η απόφαση 1244 για το Κόσοβο, που έλαβε το Συμβούλιο Ασφαλείας του ΟΗΕ, προβλέπει την επιστροφή περιορισμένης δύναμης της σερβικής αστυνομίας και του στρατού, χωρίς να θέτει συγκεκριμένη ημερομηνία. Ο Τζίτζιτς είπε ότι από τη στιγμή που θα σχηματιστεί ομοσπονδιακή κυβέρνηση θα σταλεί αντιπροσωπεία σε Βρυξέλλες και Ουάσιγκτον, η οποία «θα απαιτήσει να γίνει σεβαστή η απόφαση 1244». Ξεκαθάρισε μάλιστα ότι: «Δεν θα δείξουμε την παραμικρή κατανόηση σε οποιαδήποτε καθυστέρηση». Ο Τζίτζιτς ανέφερε επίσης ότι τηλεφωνήθηκε με τον εκπρόσωπο του ΟΗΕ στο Κόσοβο, Μπερνάρ Κουσνέρ, ο οποίος «ζήτησε να έρθει στο Βελιγράδι για να συζητήσει την επιστροφή της αστυνομίας μας στο Κόσοβο». <p>
 <b>«Δεν πέθανε»<p></b>
 Μαθαίνοντας τα νέα, οι Αλβανοί του Κοσόβου ξεσηκώθηκαν. «Αν έλθουν ποτέ ένστολοι, ξέρουμε πώς θα ενεργήσουμε. Γελιέται όποιος πιστεύει ότι ο UCK πέθανε», αντέδρασε ο πρόεδρος του Φιλελεύθερου Κόμματος του Κοσόβου και πρώην μέλος του Απελευθερωτικού Στρατού του Κοσόβου (UCK) Ναΐμ Μαλόκου. «Αν σκοπεύουν να έρθουν δεν θα μπορέσουν να περάσουν τα σύνορα», προειδοποίησε ο Ραμούς Χαριντάι, πρόεδρος της συμμαχίας για το μέλλον του Κοσόβου και πρώην διοικητής του UCK, ο οποίος μάλιστα ευχαρίστησε τον Τζίτζιτς διότι «ενώ η διεθνής κοινότητα περιμένει αλλαγές από το Βελιγράδι», αυτός δείχνει ότι «ο σερβικός εθνικισμός δεν έχει πεθάνει». Παραλογισμό θεωρεί το «όνειρο» επιστροφής των Σέρβων στο Κόσοβο ο Μπιλάλ Σερίφι, εκ των στενότερων συνεργατών
του Χασίμ Θάτσι, πρώην ηγέτη της πολιτικής πτέρυγας του UCK. <p>
 Στο Μαυροβούνιο, ο υπουργός Εξωτερικών Μπράνκο Λούκοβατς κατέστησε σαφές με συνέντευξή του στο γαλλικό πρακτορείο ειδήσεων ότι «μια μελλοντική σύνδεση με τη Σερβία δεν θα είναι δυνατή παρά μόνο σε βάση ισότητας, υπό μορφή που θα εγγυάται την ανεξαρτησία του Μαυροβουνίου όπως και της Σερβίας, διαφορετικά ο μεγαλύτερος θα εξουσιάζει πάντοτε τον μικρότερο». Ο Λούκοβατς υπογράμμισε επανειλημμένως λέξεις όπως «συνεργασία» «σύνδεση», «συντονισμό», αναφερόμενος στις σχέσεις Σερβίας-Μαυροβουνίου. Εφερε μάλιστα ως παράδειγμα τις σχέσεις μεταξύ των κρατών-μελών της Ε.Ε. και της Σερβίας με τις πρώην γιουγκοσλαβικές δημοκρατίες, Κροατία, Βοσνία, Σλοβενία και ΠΓΔΜ. Τόνισε ότι ο κίνδυνος να χαθεί η υποστήριξη της Δύσης στην Ποντγκόριτσα δεν θα εμποδίσει το Μαυροβούνιο
«να πάρει στα χέρια του το μέλλον του». Διευκρίνισε πάντως ότι «τίποτα δεν θα γίνει με βιασύνη αλλά με όραμα για σταθερές και υγιείς σχέσεις και όχι πριν προηγηθούν διαβουλεύσεις με τη Σερβία». <p>
 (Γαλλικό-ΑΠΕ-Ασοσιέιτεντ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
