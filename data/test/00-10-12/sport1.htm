<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


«Τι λέτε, θα τους αναστήσουμε; » ήταν το ρητορικό ερώτημα-τίτλος στον «ΑΘΛΟ» της «Ελευθεροτυπίας», τη Δευτέρα που μας πέρασε, στο αφιέρωμα για το χθεσινοβραδινό ματς του «Κεμάλ Στάφα» (15.000 θεατές) των Τιράνων.<p>
 Η απάντηση της Εθνικής Ανδρών στην πράξη έμελλε να είναι, ατυχώς, καταφατική. Και τους αναστήσαμε (τους Αλβανούς) ως ποδοσφαιρική οντότητα στο διεθνή χάρτη, και...πλούσιους (τον καθένα κατά, περίπου, τέσσερα εκατομμύρια δραχμές) τους κάναμε, και ουδείς μας φταίει.<p>
 Ουδείς άλλος απ' τις στραβοκλοτσιές και τις στραβοκεφαλιές στις χαραμισμένες, όσο το παιχνίδι ήταν στο 0-0, ευκαιρίες. Αλλος, επίσης, απ' την ασθενή ψυχοσύνθεση των διεθνών οι οποίοι δεχόμενοι την ψυχρολουσία του 1-0 στο ξεκίνημα του β' ημιχρόνου (49'), έδειξαν ότι δεν διέθεταν την παραμικρή απάντηση. Προς τιμωρίαν, λοιπόν, εισέπραξαν στις καθυστερήσεις και το δεύτερο τέρμα! Εν τέλει, 2-0.<p>
<b> ΠAPAΔΟΣH<p></b>
 Η Ελλάδα όπως πάντοτε, για ακόμη μία φορά, απέτυχε να νικήσει στην πρωτεύουσα της Αλβανίας. Κι ο...Νίκος Τσιαντάκης παραμένει εδώ και σχεδόν δώδεκα χρόνια, για την ακρίβεια απ' τον Ιανουάριο του 1989, ο τελευταίος Ελληνας παίκτης που έβαλε γκολ, και τούτο μάλιστα σε φιλικό παιχνίδι, εκεί μέσα! Οσοι επιχείρησαν να πράξουν το ίδιο σ' αυτή την αναμέτρηση, με το πεδίον δόξης ελεύθερο ενώπιόν τους, παρά ταύτα όλοι αστόχησαν (άουτ).<p>
 Ο Λυμπερόπουλος στην κεφαλιά (8', σέντρα Βενετίδη), ο Καραγκούνης στο σουτ (9', πάσα Ζαγοράκη) και στο απευθείας φάουλ (58'), ο Γεωργιάδης στην κεφαλιά (14', σέντρα Πατσατζόγλου) και στο σουτ από πλάγια (74'), ο Χούτος στο τετ α τετ (37', πάσα Λυμπερόπουλου), ο Ζαγοράκης στο κοντινό σουτ (48'). Ακούγεται καταπληκτικό μα, σ' ετούτο τον ορυμαγδό των ευκαιριών, ο...αμέσως ενδιαφερόμενος Στρακόσα υποχρεώθηκε σε μόλις μία επέμβαση (41' στο τετ α τετ με τον Γεωργιάδη). Και την διεκπεραίωσε χάρη στην κλάση και την εμπειρία του, με τον καλύτερο τρόπο.<p>
 Τους αφήσαμε λοιπόν, ενώ δημιουργήσαμε τις προϋποθέσεις να «σκοτώσουμε» την ιστορία νωρίς νωρίς, να επιβιώσουν. Καλή ώρα όπως τη Φινλανδία, επί εξήντα λεπτά, το περασμένο Σάββατο. Ολη η διαφορά ήταν ότι τότε απέναντι στα παιδιά απ' το Βορρά, δεν την πληρώσαμε. Τώρα, το πήγαμε πάλι στο κορώνα-γράμματα ποιος θα βάλει το πρώτο γκολ, κι η συνέπεια ήταν ότι δώσαμε και τον τόκο. Καθότι, όταν δεν βγάζαμε την μπάλα άουτ, πέφταμε σαν αφελείς (καμιά εικοσαριά, το όλον, φορές) στο δόκανο του οφσάιντ. Ας προσέχαμε! <p>
 <b>MIAMIΣH EYKAIPIA<p></b>
 Στην άλλη πλευρά του τερέν, η Εθνική είχε ν' αντιμετωπίσει μιάμιση ευκαιρία των Αλβανών και δέχθηκε...δύο γκολ. Την ξεκάθαρη, τη μία δηλαδή, την αποσόβησε ο Νικοπολίδης (31' στο τετ α τετ με τον πανύψηλο Τάρε). Η μισή, έπειτα, οδήγησε στο 1-0 (σέντρα του Φάτμιρ Βάτα, καρφωτή κεφαλιά του Αλμπαν Μπούσι). Κι απ' το...τίποτα στο φινάλε, για την ακρίβεια απ' το κόρνερ ρουτίνας του Κόλα, ήρθε και το 2-0. Ο αναπληρωματικός Φάκαϊ σηκώθηκε ψηλά και εξ επαφής έβαλε μες στα δίχτυα τον Ελληνα πορτιέρο.<p>
 Ο Δανιήλ, απ' το 49' κι ύστερα, με διαδοχικές αλλαγές (όχι μόνο προσώπων αλλά και θέσεων-ρόλων) επιχείρησε ν' ανακατέψει την τράπουλα. Να βρει λύσεις, κόντρα σε οπισθοφυλακή πολυπρόσωπη και υπέρτερη σε μπόι. Εις μάτην. Η κόπωση των διεθνών απογύμνωσε τη φτωχή προσωπικότητά τους.<p>
 Ο Νορβηγός ρέφερι Ρούνε Πέντερσεν χρέωσε κίτρινη κάρτα στο παθητικό των Μούκα, Ζούμπα, Φ. Βάτα και των Μπασινά, Ουζουνίδη. <p>
 ΑΛΒΑΝΙΑ: Στρακόσα, Μούκα, Τσίπι, Ζούμπα (74' Φάκαϊ), Ρ. Βάτα, Σκέλα, Χάζι, Μπούσι, Κόλα, Φ. Βάτα, Τάρε (85' Μπογκντάνι).<p>
 ΕΛΛΑΔΑ: Νικοπολίδης, Μπασινάς, Βενετίδης (73' Κυπαρίσσης), Πατσατζόγλου, Ουζουνίδης, Ζαγοράκης (63' Λάκης), Γεωργιάδης, Καραγκούνης, Χούτος, Λυμπερόπουλος, Ζήκος (63' Πουρσανίδης).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
