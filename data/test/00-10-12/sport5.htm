<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΜΑΝ. ΔΡΑΚΟΥ<p></b>
 Την ανάγκη αναζήτησης ενός νέου οργανωτικού σχήματος στην υπόθεση των Ολυμπιακών Αγώνων του 2004 έφερε στο προσκήνιο ο Δημήτρης Αβραμόπουλος.<p>
 Ο δήμαρχος Αθηναίων μίλησε για «νέα κρίση» στην Οργανωτική Επιτροπή, επανέλαβε την ανάγκη συνεργασίας και αλληλεγγύης, όμως στάθηκε κυρίως στην προσπάθεια ανεύρεσης ενός «λειτουργικού σχήματος, που θα φέρει αποτελέσματα», γεγονός που υποδηλώνει τη δυσαρέσκειά του για τα τεκταινόμενα στο «2004», ειδικότερα μετά τα όσα έγιναν το τελευταίο διάστημα και ήρθαν στο προσκήνιο της επικαιρότητας.<p>
 <b>«ΣTAΘEPH ΛYΣH»<p></b>
 «Θεωρώ- τόνισε ο Δημήτρης Αβραμόπουλος- ότι η νέα περίοδος κρίσεως που διέρχεται η οργανωτική πορεία μας, πρέπει να φέρει όλους μας προ των ευθυνών μας. Και το συντομότερο δυνατόν, να δώσουμε μια λειτουργική όσο και σταθερή λύση, για να μπορέσουμε να προχωρήσουμε με επιτυχία μπροστά στον εθνικό αυτό σκοπό».<p>
 Σε ερώτηση για την πιθανότητα της δικής του συμμετοχής σε αυτό το οργανωτικό σχήμα, υπογράμμισε: «Ο δήμαρχος της Αθήνας έχει το θεσμικό ρόλο του και όπως χρειάστηκε, ήταν εκεί. Από κει και πέρα όμως, χρειάζεται ένα σχήμα οργανωτικό, που να είναι λειτουργικό και αποτελεσματικό, το οποίο να κινείται με γρήγορους ρυθμούς, να παίρνει αποφάσεις και να τις εφαρμόζει. Να μην επηρεάζεται -κατέληξε ο Δημήτρης Αβραμόπουλος- ούτε από τα πολιτικά μας ούτε από τα κομματικά μας ούτε από τα προσωπικά μας».<p>
 Η χαριστική βολή του δημάρχου προς το σημερινό σχήμα ήρθε όταν του ζητήθηκε να κρίνει αν το σημερινό σχήμα είναι ευέλικτο ή όχι: «Μέσα από τις ερωτήσεις -απάντησε σιβυλλικά- βγάζετε και την αξιολόγηση, κατά πόσο λειτουργεί αποτελεσματικά ή όχι»...<p>
 <b>Ο ΛAΛIΩTHΣ<p></b>
 Την ίδια ώρα, ο Κώστας Λαλιώτης τοποθετήθηκε για πρώτη φορά στα κατά καιρούς τελεσίγραφα της Διεθνούς Ολυμπιακής Επιτροπής, τα οποία «αγγίζουν» και τον ίδιο, εξαιτίας της εμπλοκής του στα κατασκευαστικά έργα. Ο υπουργός ΠΕΧΩΔΕ χρησιμοποίησε σκληρή γλώσσα και κατέστησε σαφές, ότι δεν θα συνεχίσει να ανέχεται για πολύ ακόμη τις παρεμβάσεις του Ρογκ και των λοιπών «αθανάτων» στους τομείς της αρμοδιότητάς του: <p>
 «Οι Ολυμπιακοί Αγώνες -τόνισε- είναι μια εθνική υπόθεση. Οι Ελληνες και η Ελλάδα έχουμε μία δυνατότητα, μία υποχρέωση, μία επιλογή: να πετύχουμε. Οι επισημάνσεις που κάνει ο κ. Ρογκ, σε σχέση με την ενότητα που πρέπει να έχουν οι Ελληνες, είναι επισημάνσεις που πρέπει να λάβουμε σοβαρά υπόψη, γιατί αυτό το εθνικό στοίχημα πρέπει να το κερδίσουμε. Και για να το κερδίσουμε, χρειάζεται ενότητα, συστράτευση όλων και βεβαίως μεγάλη και ουσιαστική πολιτική και κοινωνική συναίνεση. Σέβομαι -συνέχισε ο Κ. Λαλιώτης- και εκτιμώ τον κ. Ρογκ για το έργο του στη ΔΟΕ, όπως και για τη σημαντική συμβολή του στην προώθηση των Ολυμπιακών Αγώνων του 2004. Πρέπει όμως να πούμε ότι οι Ελληνες είμαστε ενωμένοι και όταν είμαστε ενωμένοι, μπορούμε. Είναι σίγουρο ότι θα πετύχουμε να διοργανώσουμε τους καλύτερους Ολυμπιακούς Αγώνες. Το Σίδνεϊ ανέβασε ψηλά τον πήχυ, πρέπει όμως και οι «αθάνατοι» να μας αφήσουν να δουλέψουμε, χωρίς να εκδίδουν τελεσίγραφα και χωρίς να κινδυνολογούν».<p>
 Σχετικά με την εκτέλεση των έργων, υποστήριξε: «Ο κ. Ρογκ, ξέρει πολύ καλά, με υπεύθυνη πληροφόρηση, ότι τα έργα που έχει αναλάβει το ΥΠΕΧΩΔΕ, τόσο τα πέντε αθλητικά, που είναι σημαντικά για τη διοργάνωση των Ολυμπιακών Αγώνων, όσο και τα άλλα έργα των υποδομών, θα είναι πολύ πιο μπροστά από το χρονοδιάγραμμα το οποίο έχουμε καταθέσει. Αρα, δεν έχει κανένα λόγο να ανησυχεί. Αλλωστε, το Νοέμβριο, που θα έρθει, θα το αποδείξουμε. Να μας κρίνει, λοιπόν, από τα αποτελέσματα της προσπάθειάς μας και όχι από τα δημοσιεύματα του ενός ή του άλλου...».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
