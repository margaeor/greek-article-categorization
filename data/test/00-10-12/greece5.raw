 Θα ζήσουμε καλύτερες ημέρες ως επιβάτες ταξί; Ποιος ξέρει... Μεταφορά κατοικίδιων, ζώνες ασφαλείας για τους επιβάτες, αλλά κανόνες καλής συμπεριφοράς θεσπίζονται -μεταξύ άλλων- με το χάρτη υποχρεώσεων των οδηγών ταξί που υπέγραψε χθες ο υπουργός Μεταφορών Χρίστος Βερελής. 
 Αν ο πελάτης το ζητήσει, είναι υποχρεωμένος να εκδώσει απόδειξη για το εισπραχθέν κόμιστρο. Με το πολυνομοσχέδιο, που είχε ψηφιστεί πριν από ένα χρόνο, προβλέπεται ότι ώς την 1.1.2003 δεν θα μπορούν να κυκλοφορούν ταξί με «ηλικία» άνω των 15 ετών και επίσης πρέπει να είναι εφοδιασμένα με νέα ταξίμετρα, τα οποία θα εκδίδουν αυτόματα και απόδειξη.
 Οι διατάξεις του, που κοινοποιήθηκαν στις ομοσπονδίες ιδιοκτητών και οδηγών ταξί, καθώς και στο υπουργείο Δημόσιας Τάξης, θα τεθούν αμέσως σε εφαρμογή. Από το κείμενο δεν λείπουν αναφορές για τις υποχρεώσεις των επιβατών. Για τους
παραβάτες των κανονισμών προβλέπονται πρόστιμα, καθώς η δυνατότητα υποβολής αναφοράς προς τις αρμόδιες υπηρεσίες, οι οποίες αν γίνουν δεκτές επιφέρουν την
 Ο δεκάλογος του καλού ταξιτζή, όπως τουλάχιστον αναφέρεται στο χάρτη υποχρεώσεων, προβλέπει: 
 1. Δεν μπορεί να οδηγεί έχοντας κάνει χρήση ποτών ή ψυχοτρόπων φαρμάκων.
 2. Δεν έχει δικαίωμα επιλογής επιβατών και δεν μπορεί να αρνείται τη μίσθωση, εκτός και αν ο επιβάτης βρίσκεται υπό την επήρεια τοξικών ουσιών ή μέθης.
 3. Δεν μπορεί να εισπράττει μεγαλύτερο κόμιστρο ή κόμιστρο ανά επιβάτη ή πολλαπλή μίσθωση. 
 4. Θα πρέπει επίσης να επιλεγει τη συντομότερη διαδρομή.
 5. Επιτρέπεται η μεταφορά κατοικίδιων ζώων, εφόσον είναι καθαρά και έχουν κτηνιατρική ένδειξη. Ειδικά οι σκύλοι πρέπει να φορούν φίμωτρο και περιλαίμιο.
 6. Η επιβίβαση και αποβίβαση επιβατών πρέπει να γίνεται σε καθορισμένους χώρους. 
 7. Δεν μπορεί να παρεμποδίζουν την κυκλοφορία σταματώντας σε διασταυρώσεις, στροφές, αρτηρίες και στάσεις, όπου υπάρχει κίνδυνος ατυχημάτων.
 8. Να γνωρίζει όλα τα βασικά σημεία προορισμού, όπως αξιοθέατα, δημόσιες υπηρεσίες, κ.λπ.
 9. Να μεριμνά γιά τη σωστή λειτουργία του ταξίμετρου.
 10. Δεν μπορεί να καπνίζει και να βάζει μουσική χωρίς την άδεια του επιβάτη. 
 Με τον ίδιο χάρτη θεσπίζονται και οι υποχρεώσεις του επιβάτη. Με τη σειρά του πρέπει να δέχεται να φορά ζώνη ασφαλείας, να έχει καλή συμπεριφορά, να ζητά την άδεια του οδηγού για να καπνίσει ή να ανοίξει το παράθυρο, να μεριμνά για την ασφαλή μεταφορά παιδιών, ζώων και αντικειμένων. Θα πρέπει επίσης να ζητά τη συγκατάθεση του οδηγού για αναμονή πάνω από 15 λεπτά και να καταβάλει το προβλεπόμενο κόστος, επιδεικνύοντας την ταυτότητά του.
 «Με το χάρτη δημιουργείται το πλαίσιο για τη βελτίωση των παρεχομένων υπηρεσιών», τόνισε ο υπουργός Μεταφορών Χρ. Βερελής και πρόσθεσε ότι η τήρηση των διατάξεων θα είναι προς όφελος του επιβάτη αλλά και του οδηγού. Διευκρίνισε επίσης ότι δεν προβλέπεται απελευθέρωση του επαγγέλματος, τονίζοντας ότι τα ταξί υπερκαλύπτουν τις ανάγκες.
