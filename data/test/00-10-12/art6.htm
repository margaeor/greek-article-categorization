<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


*Αντον, ζήτησες από τη Μάριελ να έρθει σήμερα στο σόου μας, γιατί έχεις κάτι να της πεις.<p>
 *Μωρό μου, είσαι πολύ χοντρή. Θέλω να πω ότι σε αγαπάω, αλλά το πάχος σου μου τη σπάει. Αν λοιπόν δεν αδυνατίσεις, γάμος γιοκ, το καταλαβαίνεις; <p>
 Η τηλεπαρουσιάστρια κατέβηκε ανάμεσα στο κοινό κι έφερε το μικρόφωνο κοντά στο
πρόσωπο ενός νεαρού. «Θέλεις κάτι να πεις; »<p>
 *Δεν σε καταλαβαίνω, Μάριελ. Αν αγαπάς τον αρραβωνιαστικό σου γιατί δεν αδυνατίζεις; <p>
 (απόσπασμα από το βιβλίο «Στη λεωφόρο του πάχους», εκδόσεις Aγκυρα) <p>
 «Η Μάριλιν Γουάν πρέπει να είναι μία από τις πιο θαρραλέες γυναίκες της χώρας.
Αυτή η γυναίκα των 130 κιλών ταξιδεύει, οδηγεί αεροπλάνο, δημοσιογραφεί. Είναι
η Aμπι Χόφμαν της χοντρής δύναμης». <p>

 (Κριτική αναγνώστριας για το βιβλίο της Μέριλιν Γουάν «Fat! So?»).<p>
 <b>Χ</b>οντρή δύναμη. Το κατά κυριολεξία ονομαζόμενο «χοντρό κίνημα» γεννήθηκε πριν από λίγα χρόνια στην Αμερική. Ηταν στις αρχές της δεκαετίας του '90, όταν η βιομηχανία της μόδας αποθέωνε τα ανορεξικά μοντέλα και τα καταστήματα ετοίμων ενδυμάτων κατακλύζονταν από τα ρούχα one size. Οι απανταχού χοντρούλες βυθίζονταν σε μια θάλασσα δυστυχίας. Τα γυναικεία περιοδικά γέμιζαν με δίαιτες της μιας εβδομάδας, συμβουλές ειδικών στο αδυνάτισμα και τα ινστιτούτα γυμναστικής γνώριζαν πιένες από τις απελπισμένες γεματούλες, που δεν μπορούσαν
να εφαρμόσουν το εξαντλητικό πρόγραμμα για κορμί σαν της Τουίγκι. <p>
 Τα αποτελέσματα με την υστερία «θέλω να μοιάσω στην Οφηλία, αλλά μου αρέσει η μασαμπούκα» λίγο-πολύ τα γνωρίζετε. Εκατοντάδες έφηβες βρέθηκαν ξαπλωμένες στο
ντιβάνι του ψυχαναλυτή, τα νοσοκομεία έφτιαξαν ειδικά τμήματα για τη διαταραχή
στη λήψη φαγητού, ενώ δεκάδες πιτσιρίκες προσπάθησαν να κόψουν τις φλέβες τους
γιατί δεν τους χωρούσε το πέντε νούμερα μικρότερο καινούργιο τους τζιν.<p>
 Οι διαφημιστές, ύστερα από μια μικρή περίοδο υστερίας (θυμάστε το περίφημο heroine chic;), έπιασαν το μήνυμα κι έβγαλαν στην πασαρέλα τύπισσες σαν την Σόφι Νταλ. Οχι ότι οι δίμετρες καλλονές έμειναν άνεργες, αλλά η βιομηχανία της
μόδας έκανε μια κίνηση καλής θέλησης, κάτι που έμοιαζε σαν «μην κλαίς χοντρούλα, υπάρχουν και οι τυχερές ομοιοπαθείς». Για τις χοντρούλες των ΗΠΑ όμως αυτό δεν ήταν αρκετό.<p>
 Η πρώτη διεθνής ημέρα κατά της δίαιτας γιορτάστηκε στις 6 Μαΐου του 1992. Στόχος των διοργανωτών ήταν «να γιορτάσουν το δικαίωμα στη σωματομορφική διαφορετικότητα και την αποδοχή, να αποδώσουν φόρο τιμής στα θύματα των διαιτών και των εγχειρήσεων λιποαναρρόφησης και να καταπολεμήσουν τη λιποφοβία». Στον εορτασμό, που εμπνεύστηκε η Μαίρη Εβανς, συμμετέχουν «ακτιβιστές, ομάδες και προσωπικότητες που πιστεύουν στα δικαιώματα των ανθρώπων όλων των μεγεθών, που τάσσονται εναντίον της δίαιτας και θέλουν να βοηθήσουν τον κόσμο να αποκτήσει μια θετική εικόνα για το σώμα του, ανεξαρτήτως μεγέθους».<p>
 Το κίνημα είναι πλήρες: διαθέτει μανιφέστο, στόχους και μέσα δράσης. Στα χνάρια του κινήματος των ομοφυλοφίλων, δανείζεται τους τρόπους, αλλά και την ορολογία που χρησιμοποίησαν οι ga yτη δεκαετία του '80. Ετσι, στα θεωρητικά κείμενα των παχουλών ακτιβιστριών συναντάμε όρους όπως fat pride, fat honor, fat power. «Διεκδικήστε πίσω τη λέξη χοντρός, όπως οι ομοφυλόφιλοι πήραν πίσω τη λέξη αδερφή. Δεν είσαι υπέρβαρη, δεν είσαι παχουλή, δεν είσαι γεμάτη. Είσαι
χοντρή! »<p>
 Το πρώτο βήμα σε μια ισορροπημένη χοντρή ζωή είναι κάποιος να αποδεχθεί το γεγονός και να καταλάβει ότι η υγεία και η ευεξία δεν έχουν να κάνουν με τα κιλά, υποστηρίζει μία από τις προσωπικότητες του κινήματος, η Μέριλιν Γουάν. «Προτρέπω τις γυναίκες να συνδυάζουν τη λέξη χοντρή με ασυνήθιστες λέξεις: χοντρή και όμορφη, χοντρή και φανταστική, χοντρή και σέξι. Χρησιμοποιήστε τη λέξη χοντρός στις καθημερινές σας φράσεις. Πείτε "Ομόρφυνες, μήπως χόντρυνες";
"Σε με είδα έναν ωραίο χοντρό άντρα χθες". "Θα ήθελα να είμαι χοντρή σαν κι αυτή"». <p>
 Η κυρία Γουάν διαθέτει δική της εκπομπή σε ραδιοφωνικό σταθμό του Σαν Φραντσίσκο, εκδίδει το περιοδικό «Fat! So?» Και πρόσφατα έβγαλε κι ένα βιβλίο με τον ίδιο τρόπο. Στόχος της, να πείσει τις γυναίκες ότι η μοναξιά, η θλίψη και η έλλειψη αυτοεκτίμησης δεν ταιριάζει στους χοντρούς. Στο περιοδικό της μπορεί κάποιος να βρει άρθρα με τίτλους όπως «οι χαρές του χοντρού σεξ», «οι χοντρές επιστρέφουν» κ.λπ., κ.λπ. «Το να είσαι χοντρός, από τη μια, σε αποκλείει από αυτό που ονομάζεται mainstream κι από την άλλη, δεν σου επιτρέπει να ενταχθείς σε καμία σικ μειονότητα, όπως κατά περιόδους αντιμετωπίζονται οι τοξικομανείς ή οι πνευματικά άρρωστοι. Το να είσαι χοντρός, έξω δηλαδή από το ιδανικό της κοινωνίας για το σώμα, σε κάνει αμέσως παρία» γράφει μία από τις αναγνώστριες του περιοδικού.<p>
 Το «Fat! So?» δεν είναι το μοναδικό έντυπο της χοντρής κοινότητας. Μόνο στην Αμερική εκδίδονται τουλάχιστον πέντε παρόμοια έντυπα κάθε μήνα (βεβαίως η χώρα
αυτή έχει τα πρωτεία στα προβλήματα βάρους, σύμφωνα με τις στατιστικές) με τίτλους όπως Radiance: the magazine of large women, Big Beautiful Woman Freesize, ενώ στην Αγγλία το γνωστότερο περιοδικό του είδους είναι το Freesize.<p>
 Στα μέσα περίπου της προηγούμενης δεκαετίας τα ΜΜΕ άρχισαν να παίρνουν πολύ στα σοβαρά τις προειδοποιήσεις των επιστημόνων για τα ολέθρια αποτελέσματα της
προβολής ανορεξικών γυναικών ως προτύπων. Στις 28 Ιουλίου του 1995 το ABC News
μεταδίδει την εκπομπή «μεγαλώνοντας χοντρή», ενώ τα πανεπιστήμια κάνουν έρευνα
πάνω στο «σύνδρομο τροφή-σεξ- αγάπη». Στις προθήκες των βιβλιοπωλείων φιγουράρουν βιβλία με τίτλους όπως «οι αληθινές γυναίκες δεν κάνουν δίαιτα» και περιοδικά σαν το Seventeen και το Teen δημοσιεύουν άρθρα για να πείσουν τις πιτσιρίκες να ξεχάσουν τις εξαντλητικές δίαιτες.<p>
 Το μήνυμα είναι σαφές. Στη ζωή υπάρχουν πολύ πιο σοβαρά πράγματα να κυνηγήσει κάποιος από δυο-τρία περιττά κιλά. Αγαπήστε την κυτταρίτιδά σας, όπως αργότερα
θα αγαπήσετε τις ρυτίδες σας. Κι αφήστε τις κομπλεξάρες να λιμοκτονούν. Εσείς θα έχετε γευτεί δεκάδες ουράνιες γεύσεις κι εκείνες το καλύτερο που θα έχουν να κάνουν θα είναι να φορούν παντελόνι δύο νούμερα μικρότερο.<p>
 <b>ΝΤΙΝΑ ΔΑΣΚΑΛΟΠΟΥΛΟΥ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
