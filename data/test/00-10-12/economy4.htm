<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Στο «μεγάλο αφεντικό» της χρηματιστηριακής αγοράς, με συνολικό μερίδιο 13% επί

του τζίρου, αναδεικνύεται πλέον ο όμιλος Πειραιώς μετά τη χθεσινή αιφνιδιαστική εξαγορά της Ελληνικής Χρηματιστηριακής από τη Marfin AEΠΕΥ.<p>
 Tου <b>ΒΑΣΙΛΗ ΓΕΩΡΓΑ<p>
 Η</b>
 επιχειρηματική αυτή κίνηση, που έσκασε κυριολεκτικά σαν «βόμβα» στη χρηματιστηριακή αγορά, ανατρέπει πλήρως τα δεδομένα στο χώρο που κινούνται οι εταιρείες παροχής χρηματοοικονομικών υπηρεσιών, αναδεικνύοντας τον όμιλο Πειραιώς σε ηγέτιδα δύναμη της Σοφοκλέους με 4 χρηματιστηριακές εταιρείες (Σίγμα, Ελληνική, Χίος και Μακεδονίας-Θράκης), οι οποίες πιθανότατα θα οδεύσουν προς συγχώνευση.<p>
 Το deal που ανέλαβε να φέρει εις πέρας η Marfin, στην οποία μετέχει με 50, 1% η

Πειραιώς, έχει έναν ακόμη λόγο παραπάνω ώστε να θεωρείται «επιτυχημένο», καθώς

η εταιρεία μπήκε -κυριολεκτικά την τελευταία στιγμή- σφήνα στη φημολογούμενη προσπάθεια της Eurobank να αποκτήσει την ίδια χρηματιστηριακή, ώστε να αναδειχτεί εκείνη σε κυρίαρχο του χρηματιστηριακού παιχνιδιού. Είναι χαρακτηριστικό ότι εάν η Eurobank αποκτούσε την πλειοψηφία της Ελληνικής ΑΧΕ θα αναρριχάτο στην πρώτη θέση από πλευράς αξίας χρηματιστηριακών συναλλαγών, με σωρευτικό μερίδιο αγοράς 6, 5% έναντι 5, 26% της Σίγμα ΑΧΕ του ομίλου Πειραιώς.<p>
 Η λιτή ανακοίνωση που εξέδωσε χθες η Marfin AEΠΕΥ για την εξαγορά της Ελληνικής ΑΧΕ δεν διευκρινίζει το ύψος του τιμήματος που κατεβλήθη, ωστόσο διασταυρωμένες πληροφορίες της «Ε» κάνουν λόγο για ποσό που ανήλθε σε περίπου 30 δισ. δραχμές. Τα χρήματα αυτά θα μοιραστούν οι βασικοί μέτοχοι της Ελληνικής ΑΧΕ Κ. Γκιούρας, Ν. Ιατρού και Η. Παπαρούνης, οι οποίοι θα μετάσχουν

στο διοικητικό συμβούλιο της Μarfin, ενώ υπάρχει η σκέψη να αποκτήσουν και συμμετοχή στο μετοχικό κεφάλαιο της εταιρείας. Με την εξαγορά αυτή, πάντως, η Marfin -και κατά συνέπεια ο όμιλος Πειραιώς- αποκτά πρόσβαση σε ένα μεγάλο αριθμό πελατών, που ξεπερνούν τους 80.000, εκ των οποίων περίπου 20.000 είναι μεγάλοι θεσμικοί και ιδιώτες, αλλά και σε ένα ευρύτατο δίκτυο 130 ΕΛΔΕ σε όλη την Ελλάδα.<p>
 <b>Τα σχέδια του ομίλου Πειραιώς<p></b>
 Στα σχέδια του ομίλου Πειραιώς, που πλέον είναι σε θέση να προσφέρει από ανταγωνιστική θέση ολοκληρωμένα πακέτα επενδυτικών προϊόντων και λύσεων (αμοιβαία, μετοχές, καταθέσεις κ.ά.), είναι, σύμφωνα με πληροφορίες, η συγχώνευση όλων των χρηματιστηριακών εταιρειών και ακολούθως η εισαγωγή του νέου ισχυρού σχήματος στο Χρηματιστηρίο. Προβάλλει, όμως, και ένα διαφορετικό -εξίσου σοβαρό ενδεχόμενο- το οποίο θέλει την Ελληνική ΑΧE να μη συγχωνεύεται με τις υπόλοιπες τρεις μεγάλες εταιρείες, αλλά να συνεχίζει αυτόνομη πορεία σε

στενή συνεργασία πια με τη Marfin ΑΧΕΠΕΥ, των οποίων οι δραστηριότητες αλληλοσυμπληρώνονται σε πολύ μεγάλο βαθμό.<p>
 Γεγονός είναι, πάντως, ότι ο κλάδος των χρηματιστηριακών εταιρειών που αριθμεί

περίπου 100 εταιρείες με μόλις 30 από αυτές να μοιράζονται μερίδια 70-75%, διέρχεται περίοδο έντονων ανακατατάξεων, με τις μεγάλες τραπεζικές ΑΧΕ, που διατηρούν και τα μεγαλύτερα μερίδια, να βρίσκονται σε διαρκή εγρήγορση, ώστε να προλάβουν τις επερχόμενες εξελίξεις. Η καθήλωση του χρηματιστηριακού τζίρου, το άνοιγμα των πυλών της Σοφοκλέους προς τις ΑΧΕ, αλλά και το ενδιαφέρον που έχουν επιδείξει να δραστηριοποιηθούν στην ελληνική αγορά ισχυροί ξένοι οίκοι παροχής χρηματοοικονομικών υπηρεσιών όπως, λ.χ., η Salomοn

Smith Barney(Citicorp.), ωθεί πρωτίστως τους ισχυρούς και δευτερευόντως τους «μικρότερους» σε συζητήσεις και κινήσεις συνεργασίας για τη διατήρηση ή ενίσχυση των μεριδίων τους.<p>
 Πριν από την ανακοίνωση του deal μεταξύ Marfin-Ελληνικής ΑΧΕ, η ίδια χρηματιστηριακή εταιρεία φερόταν να συζητεί το ενδεχόμενο εξαγοράς της τόσο με

την Eurobank (έναντι ποσού από 25 έως 37 δισ. δρχ., ανάλογα με το ποσοστό εξαγοράς), όσο και με τουλάχιστον άλλες δύο μεγάλες ΑΧΕ, ενώ δεν πάει πολύς καιρός από τότε που οι βασικοί της μέτοχοι είχαν επιχειρήσει -ανεπιτυχώς- να την εισαγάγουν έμμεσα στο Χρηματιστήριο, μέσω της εξαγοράς του κελύφους των Πλαστικών Μακεδονίας. Την ίδια προσπάθεια είχε κάνει και η Euroxx, μέσω της Μεταλλοπλαστικής Αγρινίου. Πληροφορίες, οι οποίες ωστόσο δεν έχουν επιβεβαιωθεί, φέρουν και την Π&Κ ΑΧΕ, τη μοναδική σήμερα μεγάλη, μη τραπεζική χρηματιστηριακή εταιρεία, να βρίσκεται σε επαφές με ενδιαφερόμενους ξένους οίκους που επιθυμούν την είσοδό τους στην ελληνική αγορά, ενώ σε συμφωνία για την εξαγορά της Aτταλος ΑΧΕ έχει καταλήξει και η Ευρωπαϊκή Λαϊκή Τράπεζα. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
