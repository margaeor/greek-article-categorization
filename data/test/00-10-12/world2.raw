 Πρωτοστατεί η Τουρκία στην άσκηση πιέσεων για την άρση των κυρώσεων που έχουν επιβληθεί στο Ιράκ, στέλνει μάλιστα και αεροσκάφη στη Βαγδάτη, ενώ ταυτόχρονα προετοιμάζεται για τη μεγάλη στιγμή, επισπεύδοντας τις εργασίες πλήρους αποκατάστασης λειτουργίας του πετρελαιαγωγού Κιρκούκ-Τζεϊχάν.
 Τις τελευταίες ημέρες αεροπλάνα διαφόρων χωρών πάνε κι έρχονται στη Βαγδάτη. Με τη δικαιολογία της αποστολής ανθρωπιστικής βοήθειας, με ή χωρίς την έγκριση
του ΟΗΕ, προσγειώθηκαν στην ιρακινή πρωτεύουσα αεροπλάνα από αραβικές χώρες, αλλά και από τη Ρωσία και τη Γαλλία. Μόνο κατά τη χθεσινή ημέρα έφτασαν στη Βαγδάτη ένα αεροπλάνο από την Αίγυπτο, ένα από τη Συρία και ένα από την Τουρκία. Η αιγυπτιακή πτήση ονομάστηκε «μάρτυρας Μοχάμεντ Αλντούρα» (το 12χρονο αγόρι που σκοτώθηκε από τα πυρά Ισραηλινών) και είχε σύνθημα: «Οχι στο
εμπάργκο κατά του Ιράκ, ναι στο εμπάργκο κατά του Ισραήλ». Για...ανθρωπιστικούς λόγους που άπτονταν όμως των οικονομικών συμφερόντων τους, πέταξαν στη Βαγδάτη και οι Τούρκοι με το αεροπλάνο που είχε ναυλώσει η μεγαλύτερη βιομηχανία της χώρας, η εταιρεία Κουτς. Οι περισσότεροι από τους επιβάτες ήταν επιχειρηματίες που πήγαν στο Ιράκ για να συμφωνήσουν σε εμπορικές συναλλαγές.
 Η Αγκυρα όμως έχει ήδη ξεκινήσει ετοιμασίες για την πλήρη επαναλειτουργία του αγωγού Κιρκούκ-Τζεϊχάν, που σήμερα λειτουργεί στο 60% των δυνατοτήτων του, εξαιτίας του εμπάργκο. Ο πρόεδρος της κρατικής εταιρείας αγωγών Μποτάς, Γκοχάν
Γιαρντίμ, γνωστοποίησε χθες ότι ο υπουργός ενέργειας τού ζήτησε να φροντίσει ώστε ο αγωγός να λειτουργήσει πλήρως. Ομάδα ειδικών βρίσκεται ήδη στο Ιράκ, ώστε να επιτευχθεί ο στόχος. Η επαναλειτουργία του αγωγού εντάσσεται στην τουρκική πολιτική επαναπροσέγγισης του Ιράκ και συνδυάζεται με την απόφαση της
Αγκυρας να στείλει πρεσβευτή στη Βαγδάτη. Η Τουρκία λέει ότι αυτές οι ενέργειές της δεν συνδέονται με την απόφαση της αμερικανικής επιτροπής του Κογκρέσου που αναγνώρισε τη γενοκτονία των Αρμενίων. Είναι σαφές ότι η Αγκυρα έχει να αποκομίσει οφέλη από τον αγωγό αλλά η επιλογή του χρόνου για την πλήρη
 Η Ουάσιγκτον βρίσκεται τώρα αντιμέτωπη με μια δύσκολη επιλογή: να χαλαρώσει τις κυρώσεις, διακινδυνεύοντας να φανεί αδύναμη ή να επιχειρήσει να ξερριζώσει
τον Σαντάμ από την εξουσία με τη βία; Στην πραγματικότητα, κανείς στις ΗΠΑ αυτήν την περίοδο δεν θέλει να βάλει το χέρι του στο καυτό λάδι.
