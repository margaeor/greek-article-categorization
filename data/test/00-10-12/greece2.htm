<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΘΩΜΑ ΤΣΑΤΣΗ <p>
 «Ο</b>ποιος επιθυμεί την υποχώρηση, ιδού εδώ συνεδριάζει η Ιερά Σύνοδος της Ιεραρχίας», είπε ο αρχιεπίσκοπος απευθυνόμενος προς τους 69 ιεράρχες που παρακολουθούσαν την ομιλία του για το θέμα των ταυτοτήτων χθες το μεσημέρι. Και ο μοναδικός που σηκώθηκε, ζήτησε το λόγο για να διαφωνήσει ήταν ο μητροπολίτης Ιωαννίνων.<p>
 Ο Θεόκλητος είπε ότι η κίνηση της Εκκλησίας να συγκεντρώσει υπογραφές έχει διχάσει τον κόσμο, ότι σ' εκείνους που δεν υπογράφουν υπάρχουν και πολλοί πιστοί και ζήτησε να σταματήσει η συλλογή των υπογραφών για να σταματήσει ο διαχωρισμός σε «καλούς» και σε «κακούς».<p>
 Πρόσθεσε ότι ο αρχιεπίσκοπος κατά τη διάρκεια του ισορροπημένου του λόγου στράφηκε εναντίον της κυβέρνησης. Σε όσα είπε ο Θεόκλητος αντέδρασε ο μητροπολίτης Κιλκισίου Απόστολος και τον κατηγόρησε ότι είναι...νοησιαρχικός.<p>
 <b>Προβλήματα<p></b>
 Ολα όσα προηγήθηκαν στη χθεσινή συνεδρίαση της Ιεραρχίας φανέρωναν το αδιέξοδο

καθώς οι ιεράρχες επέλεξαν το μονόδρομο. Ο αρχιεπίσκοπος είπε πολλά στη χθεσινή ομιλία του προς τους ιεράρχες. Εκανε και μια πρόβλεψη για την τύχη του

δημοψηφίσματος, λέγοντας ότι «πάνω από τους μισούς Ελληνες θα υπογράψουν τα δελτία της Ι. Συνόδου».<p>
 Υποστήριξε ότι ήταν λάθος η εντύπωση που δόθηκε, ότι υπάρχει «σύγκρουση σε επίπεδο κοσμικών εξουσιών». Στη συνέχεια τόνισε ότι «για το λόγο αυτό η κυβέρνηση παραμένει αμετακίνητη στη θέση της και ούτε ανοίγει διάλογο μαζί μας, ούτε υποχωρεί. Το ίδιο έπαθαν και κάποιοι δόκιμοι δημοσιογράφοι που ερμήνευσαν τη στάση μας ως διεκδίκηση πολιτικής εξουσίας, μη δυνάμενοι να αναχθούν στη σφαίρα της πνευματικότητος και να κρίνουν τα πράγματα με ορθόδοξα

κριτήρια». Οσο για την Εκκλησία, «δεν μάχεται τις εγκόσμιες εξουσίες, γιατί δεν ενδιαφέρεται γι' αυτές». Και πρόσθεσε ότι «οι πολιτικοί ασκούν "τις υπερέχουσες εξουσίες", υπέρ των οποίων η Εκκλησία προσεύχεται».<p>
 Επανέλαβε ότι «επιχειρείται συστηματικός αποχριστιανισμός του κράτους των Ελλήνων με κατεύθυνση την ίδια την κοινωνία, και κατ' επέκταση το έθνος».<p>
 Aφησε υπαινιγμούς κατά των αρχιερέων εκείνων που διαφώνησαν με τη συλλογή των υπογραφών και τις συγκεντρώσεις. Πρώτος στην αναφορά ήταν ο Θηβών Ιερώνυμος και ακολούθησαν ο Κοζάνης Αμβρόσιος, Ιωαννίνων Θεόκλητος και ο Ζακύνθου Χρυσόστομος. Δεν έλειψαν όμως και οι αναφορές στους ακραίους της Ιεραρχίας όπως ο Καλαβρύτων Αμβρόσιος.<p>
 Και φώναξε: «...έχουμε γνήσια αυτοσυνειδησία, να ορθώσουμε το ανάστημά μας και

να ζητήσουμε τη συμπαράσταση του Θεού πρωτίστως και ύστερα του λαού. Αυτό έκαναν οι Πατέρες μας το 1965, το ίδιο ακολουθήσαμε το 1987 με την κρίση Τρίτση που ανέκυψε τότε, και το ίδιο επράξαμε και τώρα το 2000 με το θέμα των ταυτοτήτων. Η αντίδρασή μας είναι δείγμα υγείας, ελευθερίας και ανεξαρτησίας από την οποιαδήποτε κοσμική εξουσία...».<p>
 <b>«Aυτοδυναμία»<p></b>
 Ενοχλημένος για την κριτική που του έχει γίνει, είπε ακόμη ότι «μας περνούν για διακοσμητικά στοιχεία και όταν είναι υποχρεωμένοι να μας ανέχονται, το κάνουν μόνο και μόνο από ανάγκη» και «για τα μάτια του κόσμου». Εξ ονόματος του λαού μίλησε πολλές φορές με αποκορύφωμα το σημείο εκείνο του λόγου που ανέφερε ότι «ο λαός είναι που μας παρακινεί να μη δειλιάσουμε, να μην προδώσουμε τον αγώνα του, να μη διαψεύσουμε τις ελπίδες του». Μίλησε για τους «θιασώτες του εκκοσμικευμένου και άθεου κράτους διατείνοντας ότι η Εκκλησία δεν μπορεί να ασκεί δημόσια εξουσία, περιβαλλομένη την μορφήν NΠΔΔ και ενώ οι διατάξεις του Συντάγματός μας αναγορεύουν ουσιαστικά ως σύστημα στις σχέσεις Εκκλησίας - πολιτείας τη συναλληλία, εκείνοι ισχυρίζονται αλλοπρόσαλλα πράγματα». Υποστήριξε ακόμη ότι «η Εκκλησία διαθέτει πρωτογενή αυτοδυναμία και

δεν θα πρέπει να εξαρτά την ύπαρξη και επιβίωσή της από τη βοήθεια της Πολιτείας».<p>
 Παραπονέθηκε γιατί ο πρωθυπουργός δεν δέχτηκε τους εκπροσώπους της Ιεραρχίας και δέχεται τα συνδικάτα. <p>
 Εφτασε όμως και στο σημείο να επικρίνει τον Πρόεδρο της Δημοκρατίας και τον Οικουμενικό Πατριάρχη γιατί «αμφότεροι» συνέστησαν «μετριοπάθεια, ενότητα και αποφυγή διχαστικών εξελίξεων». Και πρόσθεσε: «Το διχασμό δεν τον προκαλούμε εμείς, αλλ' εκείνοι που εδημιούργησαν το πρόβλημα. προς αυτούς πρέπει να απευθύνονται οι συστάσεις για ενότητα του λαού».<p>
 Και λίγο πριν από το τέλος, σχεδόν κατέληξε: «"Επανάσταση" λοιπόν δεν θα κάνουμε. Ας ησυχάσουν οι ανησυχούντες. Θα χρησιμοποιήσουμε τα νόμιμα συνταγματικά μέσα της δημοκρατίας για να υπερασπιστούμε τις θέσεις μας».<p>
 <b>Προτάσεις<p></b>
 Ακολούθησαν οι έξι προτάσεις που υπέβαλε ο μητροπολίτης Ναυπάκτου Ιερόθεος, ο οποίος τόνισε: «Δεν νομίζω ότι πρέπει να συνεχίζουμε μια άγονη κριτική για το χειρισμό της υποθέσεως, αλλά να προχωρήσουμε θετικά στην αντιμετώπιση της όλης

καταστάσεως. Θεωρώ ότι το θέμα αυτό πρέπει να τεθή σε μερικά πλαίσια για να μην κατατριβόμαστε σε άσκοπες συζητήσεις και συγκρούσεις που δεν θα ωφελήσουν κανέναν». <p>
 Η πρόταση στην οποία εστίασε ο μητροπολίτης Ναυπάκτου ήταν εκείνη που ανέφερε ότι: «Η Εκκλησία να εμμείνει στις αποφάσεις της, να αναμένει τις αποφάσεις του

Συμβουλίου της Επικρατείας και τα αποτελέσματα της διαδικασίας συλλογής υπογραφών για το δημοψήφισμα, αλλά να είναι έτοιμη να συζητήση θέματα τα οποία

θα θέσει η ίδια η Πολιτεία, όχι όμως η Εκκλησία. Κατά την πορεία των συζητήσεων στα άλλα θέματα θα τίθεται και το θέμα των ταυτοτήτων, έως ότου η Πολιτεία αντιληφθεί ότι πρέπει να αντιμετωπιστεί και αυτό το θέμα».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
