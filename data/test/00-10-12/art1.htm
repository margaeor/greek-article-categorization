<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Π</b>αράθυρα στον κόσμο του φαντασιακού και της πραγματικότητας, υπό το βλέμμα των Nεοελλήνων εικαστικών, που συνέδεσαν την κλασική αρχαιότητα με τη νεότερη Ελλάδα, φιλοδοξούν να δώσουν μίαν άλλη διάσταση για τον τόπο μας στο εξωτερικό. <p>
 Πίνακες με λιτές γραμμές και τοπία, μορφές αυστηρές, που έχουν ενσωματώσει ψηφίδες του απώτερου παρελθόντος και παραπέμπουν τόσο θεματολογικά όσο και μορφολογικά στην κλασική αρχαιότητα. Απόλυτα όμως συνδεμένες με την ελληνική καθημερινότητα του 20ού αιώνα και στοιχεία και έννοιες που αναδύονται από το υποσυνείδητο, όπως εκφράστηκε στην ευρωπαϊκή τέχνη.<p>
 Στις 24 Οκτωβρίου, όπως υποσχέθηκαν οι διοργανωτές της έκθεσης «Κλασικές μνήμες στη σύγχρονη ελληνική τέχνη», η καρδιά της Νέας Υόρκης θα χτυπήσει ελληνικά. <p>
 Η πρωτοβουλία για την έκθεση ανήκει στο Ιδρυμα Ωνάση και διοργανώνεται στο πλαίσιο των εγκαινίων του θυγατρικού Ιδρύματος Ωνάση στις ΗΠΑ, με την αγαστή συνεργασία της Εθνικής Πινακοθήκης. Στο αίθριο του Ολυμπιακού Πύργου, στην 5η Λεωφόρο της Νέας Υόρκης, όπου θα στεγαστεί το θυγατρικό Ιδρυμα Ωνάση, θα εκτεθούν ώς τις 21 Ιανουαρίου 2001 τα έργα των μεγαλύτερων Nεοελλήνων ζωγράφων

του 20ού αιώνα.<p>
 Μεταξύ των έργων που θα εκτεθούν είναι πίνακες των Κωνσταντίνου Παρθένη, Νίκου

Χατζηκυριάκου-Γκίκα, Γιάννη Μόραλη, Γιάννη Τσαρούχη, Σπύρου Βασιλείου, Νίκου Εγγονόπουλου, Δημήτρη Μυταρά, Αλέκου Φασιανού κ.ά., καθώς και γλυπτά των Ιωάννη Αβραμίδη και Χρήστου Καπράλου.<p>
 «Με τα εγκαίνια του θυγατρικού Ιδρύματος Αλέξανδρος Ωνάσης στις ΗΠΑ ανοίγει μια νέα σελίδα για τα πολιτιστικά δρώμενα», σημείωσε ο πρόεδρος του Ιδρύματος Ωνάση, Στέλιος Παπαδημητρίου. «Φιλοδοξούμε να αποτελέσει εφαλτήριο για περαιτέρω πολιτιστικές εκδηλώσεις, ώστε να διατηρήσουν την επαφή με τον νεοελληνικό πολιτισμό οι Ελληνες ομογενείς και να τον γνωρίσουν οι Αμερικανοί πολίτες».<p>
 Μέσα στο αίθριο του Ολυμπιακού Πύργου, όπως εξήγησε ο κ. Παπαδημητρίου, θα εκτίθεται ένα εκ των τριών εκμαγείων, που φιλοτεχνήθηκε το 1817 και είναι πιστό αντίγραφο των μαρμάρων του Παρθενώνα. Το Ιδρυμα έχει δανειστεί το εκμαγείο, για τα επόμενα πέντε χρόνια, από το Κολέγιο Σίτι της Νέας Υόρκης.<p>
 Η έκθεση «Κλασικές μνήμες στη σύγχρονη ελληνική τέχνη», που υλοποιείται και με

την ευγενική χορηγία συλλεκτών, έχει τεθεί υπό την αιγίδα του υπουργείου Πολιτισμού και η είσοδος είναι ελεύθερη για το κοινό. Ηδη το Ιδρυμα Ωνάση βρίσκεται σε συνεννόηση με άλλους φορείς και μουσεία των Ηνωμένων Πολιτειών, ώστε στο μέλλον οι πολιτιστικές εκδηλώσεις να περιοδεύουν και σε άλλες πόλεις.

<p>
 Η διευθύντρια της Εθνικής Πινακοθήκης Μαρίνα Λαμπράκη-Πλάκα αναφέρθηκε στην ουσία της έκθεσης, δηλαδή στο διάλογο των Nεοελλήνων ζωγράφων της γενιάς του Μεσοπολέμου, τη στροφή τους προς την κλασική αρχαιότητα, η οποία δεν αποτελεί προγονολατρεία αλλά αφετηρία για αναδημιουργία. Η νοητή γραμμή, που συνδέει τους Nεοέλληνες ζωγράφους με την αρχαιότητα, όπως υποστήριξε και η συνεργάτιδά

της Νέλλη Μισιρλή, διαφαίνεται στον τρόπο που οι Nεοέλληνες εικαστικοί επεξεργάζονται το φως, το τοπίο και τους όγκους. <p>
 <b>ANNA ΣTEPΓIΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
