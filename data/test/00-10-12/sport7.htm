<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Αν η ταλαίπωρη Αθήνα νομίζει ότι θα ξεμπερδέψει έτσι εύκολα με την «Παρολυμπιάδα», είναι μάλλον γελασμένη. Οι Αυστραλοί δεν έχουν σκοπό να μας δώσουν την ολυμπιακή σημαία των αγώνων πριν υπογράψουμε συμβόλαιο, χαρτί και καλαμάρι και ο καυγάς στο Σίδνεϊ μαίνεται...<p>
 Τη χθεσινή συνέντευξη Τύπου του προέδρου της Διεθνούς Επιτροπής Παρολυμπιακών Αγώνων (IPC) Ρόμπερτ Στέντγουορντ διέκοψε άκομψα ένας δικός μας, ο αναπληρωτής αρχηγός της ελληνικής αποστολής Παναγιώτης Παπακωνσταντόπουλος, που μίλησε ανοιχτά για...κλοπή! «Κακώς η ΙΡC κατάργησε την υποχρεωτική οικονομική συνεισφορά αθλητών και επισήμων», είπε. «Με αυτόν τον τρόπο, μας έκλεψε έσοδα 1 εκατομμυρίου δολαρίων»! <p>
 Μέχρι και το Σίδνεϊ, όσοι αθλητές έπαιρναν μέρος στην Παρολυμπιάδα έβαζαν από την τσέπη τους κάποιο ποσό, ώστε να καλύπτεται μέρος των εξόδων στέγασης και σίτισης. Η IPC αποφάσισε να καταργήσει αυτό το «χαράτσι» από το 2004 και έπειτα, δίνοντας ως αντάλλαγμα δωρεάν στη διοργανώτρια πόλη τα διαφημιστικά δικαιώματα των αγώνων. Στην αρχική διαπραγμάτευση, η Αθήνα είχε συμφωνήσει. Από τότε που άλλαξε η οργανωτική επιτροπή του 2004 η προκαταρκτική συμφωνία πήγε περίπατο.<p>
 «Για λόγους νομικούς, αλλά και ηθικής τάξεως, δεν μπορούμε να δώσουμε τη σημαία χωρίς να υπάρχει συμβόλαιο», είπε ορθά κοφτά χθες στο Σίδνεϊ ο δρ Στέντγουορντ. Και πρόσθεσε ότι σκέπτεται να ζητήσει παρέμβαση της ΔΟΕ, ακριβώς τη στιγμή που προσπαθούμε να αποφύγουμε τέτοιου είδους μπλεξίματα. <p>
 «Αυτές οι απειλές είναι μέρος του διαπραγματευτικού παιχνιδιού», σήκωσε τους ώμους εκνευρισμένος ο κ. Παπακωνσταντόπουλος. Και υποστήριξε, ότι η καθυστέρηση οφείλεται στις αλλαγές που υπαγόρευσε η διεθνής επιτροπή, αυτές που διαβάσατε πιο πάνω: «Αλλιώς δεν θα υπήρχε τώρα κανένα πρόβλημα».<p>
 Η επίσημη απάντηση του «Αθήνα 2004» ήταν η δημοσιοποίηση της κοινής επιστολής Φλωρίδη-Αγγελοπούλου προς τον πρόεδρο της ΙΡC. Οι δικοί μας προτείνουν να γίνει συνάντηση στην Αθήνα, ώστε να συζητηθεί διεξοδικά το θέμα, στις αρχές Νοεμβρίου: <p>
 «Θέλουμε να σας επισημάνουμε πως η Διεθνής Παρολυμπιακή Επιτροπή έχει την πλήρη υποστήριξη της ελληνικής κυβέρνησης, του "Αθήνα 2004" και της Ελληνικής Παρολυμπιακής Επιτροπής. Αναγνωρίζουμε βεβαίως ότι υπάρχουν διαφορές, οι οποίες πρέπει να επιλυθούν σχετικά με την οργάνωση και τα οικονομικά θέματα των Παρολυμπιακών Αγώνων του 2004, καθώς και σχετικά με τη σύμβαση που πρέπει να υπογραφεί. Γι' αυτό και την πρώτη εβδομάδα μετά τη λήξη των αγώνων στο Σίδνεϊ σας προτείνουμε να πραγματοποιηθεί επίσημη συνάντηση στην Αθήνα, με τη συμμετοχή της ελληνικής κυβέρνησης, της Διεθνούς Παρολυμπιακής Επιτροπής, της Ελληνικής Παρολυμπιακής Επιτροπής και του Αθήνα 2004, προκειμένου να υπογραφεί η σύμβαση μεταξύ της ΔΠΕ και της Αθήνα 2004». <p>
 «Η Ελλάδα θα διοργανώσει οπωσδήποτε τους Παρολυμπιακούς», τόνισε πίσω στην Αθήνα η πρόεδρος της Ελληνικής Παρολυμπιακής Επιτροπής Ιωάννα Καρυοφύλλη. «Απλά ο κύριος Στέντγουορντ ζήτησε κάποιες περαιτέρω διαβεβαιώσεις».<p>
 Αλλά οι Αυστραλοί επισημαίνουν ότι δεν έχει καν θεσπιστεί οργανωτική επιτροπή για την Παρολυμπιάδα, ούτε δίνεται η παραμικρή πληροφορία για ημερομηνίες, γήπεδα και μεταφορές. Η Αθήνα έχει συμφωνήσει προφορικά να πάρει πριμ ύψους 1 εκατομμυρίου δολαρίων από την ΙPC για να διοργανώσει την Παρολυμπιάδα (και να συνεισφέρει η ίδια άλλα 50 εκατ. δολάρια, χωρίς να υπολογίζεται το κονδύλι που αφορά τη συμμετοχή της ελληνικής κυβέρνησης), ενώ η ίδια η IPC είναι υποχρεωμένη να αποζημιώσει τον οργανισμό που θα αναλάβει την τηλεοπτική παραγωγή. <p>
 Η ΙΡC διευκρινίζει διά χειλέων του προέδρου της ότι είναι «σχεδόν αδύνατη» η μεταφορά σε άλλη πόλη των αγώνων για ανθρώπους με ειδικές ανάγκες: «Προσπαθώ να διατηρήσω την αισιοδοξία μου και ελπίζω ότι τελικά θα πάνε όλα καλά».<p>
 Το θέμα έχει πάρει διεθνή διάσταση. Πέρα από τις εφημερίδες της Αυστραλίας, σχετικό δημοσίευμα υπήρξε χθες στην ιστοσελίδα της «Γκατζέτα ντελο Σπορτ». <p>
<b> KATAΓΓEΛIEΣ EΛΛHNΩN<p></b>
 Αλλά υπάρχει και δεύτερο σκέλος στο πρόβλημα, το αμιγώς ελληνικό. Λίγο πριν την αναχώρησή τους για το Σίδνεϊ, οι 43 αθλητές που αποτελούν την Εθνική Παρολυμπιακή ομάδα της Ελλάδας μίλησαν για άλυτα προβλήματα και για υποσχέσεις που έμειναν στα λόγια: «Δεν έχουμε πάρει τα οδοιπορικά των Ολυμπιονικών 2000, ούτε τα πριμ από τα παγκόσμια πρωταθλήματα στίβου και κολύμβησης του 1998. Οι προπονητές μας είναι απλήρωτοι, ο εξοπλισμός που παίρνουμε μαζί μας είναι άθλιος, ενώ για πριμ διάκρισης στους αγώνες του Σίδνεϊ ούτε κουβέντα», σταχυολογούμε από τις δηλώσεις των Ολυμπιονικών Δ. Κωνσταντάγκα, Κ. Φύκα, Στ. Αναργύρου, Γ. Τοπτσή, Χρ. Ταμπαξή, Κυρ. Γριβέα.<p>
 Μίλησαν επίσης για...διαπλεκόμενα, που άφησαν εκτός νυμφώνος αθλητές οι οποίοι είχαν πιάσει τα όρια συμμετοχής: τον αθλητή στίβου δις παγκόσμιο πρωταθλητή Θανάση Δεληγιώργη από την Πτολεμαΐδα, τον ρίπτη Απόστολο Μουμουλίδη από τη Θεσσαλονίκη, τον δισκοβόλο Γιάννη Μπακόλα, που έριξε 3 μέτρα πιο μακριά από το όριο πρόκρισης. <p>
 Στους αθλητές δόθηκαν κοστούμια χωρίς παπούτσια για τις τελετές έναρξης και λήξης, στολές σε χρώμα κόκκινο, καφέ και...φούξια για την προπόνηση. Κάθε αθλητής επιχορηγήθηκε (έστω τελευταία στιγμή) με το ποσό των 490.000 δραχμών, ενώ το αντίστοιχο του 1996 ήταν 1 εκατομμύριο.<p>
 Οι αθλητές που αναχώρησαν ήδη για την Παρολυμπιάδα πνέουν μένεα με τον υφυπουργό Αθλητισμού Γ. Φλωρίδη, τον οποίο κατηγορούν για έλλειψη ευαισθησίας. Η πρόσφατη δήλωσή του, ότι «Οι Παρολυμπιακοί είναι αγώνες κοινωνικής συμμετοχής, μία διαδικασία κοινωνικής ένταξης και όχι προβολής», τον έχει μετατρέψει σε κόκκινο πανί.<p>
 Στη σχετική συνέντευξη Τύπου, ο υφυπουργός κάθησε μόνο 5 λεπτά. Και είπε ότι οι εκκρεμότητες έχουν λυθεί! «Οι ανάπηροι είναι αποδεκτοί από την Παγκόσμια Παρολυμπιακή Επιτροπή κι εμείς είμαστε εδώ για να τους δίνουμε τη δυνατότητα να γυμνάζονται. Το κόστος της αποστολής 43 αθλητών και 35 ατόμων με διάφορες άλλες ιδιότητες ανέρχεται σε 100 εκατομμύρια δραχμές», είπε. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
