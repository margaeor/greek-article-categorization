<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 12 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>NANTIAΣ ΓIANNIPH<p></b>
 H χρήση κάνναβης επικρατεί όλο και περισσότερο τη δεκαετία του '90, ιδιαίτερα μεταξύ των μαθητών. Πάνω από 45 εκατομμύρια Eυρωπαίων την έχουν δοκιμάσει τουλάχιστον μία φορά. <p>
 Eπονται σε συχνότητα χρήσης οι αμφεταμίνες και το «έκστασις». Mειώνεται η χρήση ηρωίνης και οι οπιοεξαρτημένοι (περίπου 1, 5 εκατομμύριο) μεταβάλλονται σε χρονίως γηράσκοντα πληθυσμό.<p>
 Tην ως άνω εικόνα της χρήσης παράνομων ναρκωτικών ουσιών και τις μεταβαλλόμενες τάσεις στις ευρωπαϊκές χώρες παρουσιάζει η φετινή έκθεση του Eυρωπαϊκού Kέντρου Παρακολούθησης Nαρκωτικών Tοξικομανίας.<p>
 Η πολυτοξικομανία συνεχίζεται ν' αναπτύσσεται ως φαινόμενο και συνδέεται με διαφορετικές κοινωνικές ομάδες και τρόπους ζωής. Τα πρότυπα «ψυχαγωγικής» χρήσης αφορούν με αυξημένο ρυθμό τους συνδυασμούς παράνομων και νόμιμων ναρκωτικών όπως αλκοόλ και ηρεμιστικά που είναι δημοφιλή μεταξύ των γυναικών. <p>
 <b>Xρήση πτητικών ουσιών<p></b>
 Σημαντική είναι η αύξηση σε ορισμένες χώρες της κατάχρησης πτητικών ουσιών (αεροζόλ, κόλλας) που είναι συχνότερη στους μαθητές απ' ό,τι η χρήση αμφεταμινών και «έκστασις» (που έχουν δοκιμάσει 1-5% ηλικίας 15-34 ετών). Μεγαλύτερη είναι η αύξηση της χρήσης κοκαΐνης σε συνδυασμό με υπερκατανάλωση αλκοόλ στο γενικό πληθυσμό.<p>
 Σταθερή σε μεγάλο βαθμό παραμένει η εξάρτηση από την ηρωίνη που κατέχει ποσοστό 65-95% των συνολικών αιτήσεων εισαγωγής για θεραπεία. Το ποσοστό των χρηστών ενδοφλεβίων ναρκωτικών υπό θεραπεία ποικίλλει σημαντικά από 14% χρηστών ηρωίνης στις Κάτω Χώρες σε 84% στην Ελλάδα. Ομως η περιστασιακή χρήση φτάνει μόλις τους 1 με 2 νεαρούς ανά εκατό. Μικρότερο από 10% είναι το ποσοστό

εισαγωγών για θεραπεία από κοκαΐνη, έως 15% φτάνει το ποσοστό εισαγωγών για απεξάρτηση από κάνναβη, μόλις 1-2% αυτό της θεραπείας από αμφεταμίνες-«έκστασις», ποσοστό κάπως αυξημένο μεταξύ των νεοεισαγομένων για θεραπεία. Οι εισαγωγές για απεξάρτηση από κοκαΐνη και κάνναβη παρουσιάζουν αύξηση μεταξύ των νέων.<p>
 Στο πλαίσιο του πενταετούς προγράμματος καταπολέμησης της χρήσης, μείωσης της βλάβης από τη χρήση και αύξησης των απεξαρτημένων που υιοθέτησε η Ευρωπαϊκή Ενωση το Δεκέμβριο του 1999, παρατηρείται επέκταση της θεραπείας υποκατάστασης

που γίνεται σε συντριπτικό ποσοστό με μεθαδόνη με κόστος 20 ευρώ ανά εξαρτημένο, αλλά πλέον παρέχονται νέες ουσίες όπως το LAAM και η βουπρενορφίνη

που θεωρείται κατάλληλη και για εγκύους και κοστίζει 65 ευρώ ανά εξαρτημένο. Ωστόσο, σε ορισμένες περιοχές (Φινλανδία, Ελλάδα) η υποκατάσταση είναι σπάνια και δυσπρόσιτη, ενώ η διαθεσιμότητα τέτοιας θεραπείας στις φυλακές, όπου η χρήση και μάλιστα ενδοφλέβια είναι συχνή, διαφέρει τόσο μεταξύ των χωρών όσο και στο εσωτερικό τους. <p>
 Την ανάγκη εμπεριστατωμένης και συνολικής αξιολόγησης των προγραμμάτων υποκατάστασης (εφαρμόζονται από τη δεκαετία του '60) επισημαίνει η έκθεση του Ευρωπαϊκού Κέντρου. <p>
 <b>Γυναίκες<p></b>
 Ειδική αναφορά στις γυναίκες περιέχει φέτος η έκθεση, ζητώντας συστηματική μελέτη και λήψη επιπλέον μέτρων που ν' ανταποκρίνονται στις ανάγκες των χρηστριών. Διαπιστώνεται πως ο κοινωνικός στιγματισμός είναι πολύ μεγαλύτερος για τις γυναίκες απ' ό,τι για τους άντρες, με αποτέλεσμα ν' αντιμετωπίζουν μεγάλες δυσκολίες προκειμένου να υποβληθούν σε θεραπεία που ν' ανταποκρίνεται στις ανάγκες τους. Φόβος τους ότι θα χαρακτηριστούν ακατάλληλες ως μητέρες και

θα χάσουν την επιμέλεια των παιδιών, αν ενταχθούν σε κάποιο πρόγραμμα. <p>
 Εντοπίζονται βασικές διαφορές μεταξύ χρηστών διαφορετικού φύλλου: Σε αναλογία μία προς 3 άντρες εισάγονται για θεραπεία και σε νεαρότερη ηλικία. Οι άνδρες χρησιμοποιούν ναρκωτικά περισσότερο απ' ό,τι οι γυναίκες, που όμως πειραματίζονται με παράνομες ουσίες σε μικρότερη ηλικία, μια και γενικά έχουν μεγαλύτερους φίλους. Μεταξύ 15-16 ο πειραματισμός εμφανίζεται ίδιος ως προς την κάνναβη και μειώνεται σημαντικά στις γυναίκες στα 20-24. Αξιωσημείωτη γίνεται η διαφορά όσο μεγαλώνουν οι ηλικίες όπου οι γυναίκες στρέφονται στη χρήση βενζοδιαζεπινών (π.χ. ηρεμιστικά) που έχουν μικρότερο κοινωνικό στιγματισμό, αλλά παραμένουν σημαντικά επικίνδυνα για την υγεία. Παρατηρείται έλλειψη γραμμής για την απεξάρτηση από βενζοδιαζεπίνες σε αντίθεση με τα οπιούχα. Ανησυχίες υπάρχουν για την αύξηση κρουσμάτων μόλυνσης από ηπατίτιδα και HIV σε χρήστριες ναρκωτικών σε Γαλλία, Γερμανία, Ιρλανδία, Αγγλία, που αποδίδεται στην πιο επικίνδυνη συμπεριφορά ενδοφλέβιας χρήσης και σεξουαλικών σχέσεων από τις γυναίκες. <p>
 Τέλος, ο αριθμός φυλακισμένων γυναικών αυξάνεται σταθερά -στην Ισπανία τριπλασιάστηκε την τελευταία δεκαετία- αν και το ποσοστό φυλακισμένων για ναρκωτικά είναι χαμηλότερο απ' των ανδρών. <p>
 <b>Tάσεις στη χρήση - λοιμώξεις - θάνατοι<p></b>
 Η βαριά πολλαπλή χρήση ναρκωτικών αυξάνεται. Το Λουξεμβούργο έχει το μεγαλύτερο προβληματικό ποσοστό χρηστών (7 άτομα ανά 1.000 του πληθυσμού). Ακολουθεί η Ιταλία με 6 ανά 1.000, η Ιρλανδία, η Γαλλία 5 ανά 1.000, η Αυστρία, Βέλγιο, Δανία 3 ανά 1.000, Φινλανδία, Γερμανία, Ολλανδία, Σουηδία 2 ανά 1.000. <p>
 Ενας στους 5 Eυρωπαίους έχει δοκιμάσει κάνναβη. Ο αριθμός είναι κατά 5 εκατομμύρια μεγαλύτερος από προηγούμενη εκτίμηση. Περίπου 15 εκατομμύρια, 1 στα 16 άτομα 15-64 ετών έκαναν χρήση κάνναβης το τελευταίο 12μηνο. Πρώτη θέση κατέχει το Ην. Βασίλειο με 1 στους 10 ενήλικους (10%) χρήστες κάνναβης. Η χρήση κάνναβης είναι ακόμη υψηλότερη μεταξύ των μαθητών: περίπου 1 στα 4 άτομα

15-16 ετών και σχεδόν ο μισός πληθυσμός (40%) ηλικίας 18 ετών έχουν δοκιμάσει.

Εν τούτοις τους τελευταίους μήνες διαπιστώνεται περιορισμός της χρήσης σε λιγότερους από έναν στους 10 νεαρούς ενηλίκους. <p>
 Η χρήση της κοκαΐνης, αν και μικρότερη από αυτήν του «έκστασις», και αμφεταμινών εξαπλώνεται σ' έναν ευρύτερο πληθυσμό, μάλιστα σε δραστήριες κοινωνικά ομάδες. Σε όλη την Ε.Ε. 1-6% ατόμων ηλικίας 16-34 ετών και 1-2% των μαθητών έχουν δοκιμάσει μία φορά τουλάχιστον. Αλλες έρευνες ανεβάζουν το ποσοστό χρηστών 15-16 ετών στο 4%. <p>
 Θάνατοι από οπιούχα συμβαίνουν μεταξύ των ενδοφλεβίων χρηστών ηλικίας 30 έως 40 ετών. Οι θάνατοι στις περισσότερες χώρες έχουν σταθεροποιηθεί ή μειωθεί μετά την έξαρση των αρχών της δεκαετίας του '90. Αύξηση παρατηρείται ακόμη στη

Σουηδία και την Αγγλία. Συχνά ανιχνεύεται μεθαδόνη στους νεκρούς, αλλά αυτό αποδίδεται στην ανάπτυξη θεραπειών υποκατάστασης, που πολλοί τη συνδυάζουν με κανονική χρήση. <p>
 Τέλος, ανησυχία επικρατεί για τα λοιμώδη νοσήματα. Τα κρούσματα AIDS παρουσιάζουν μείωση (Γαλλία, Ιταλία, Ισπανία), αλλά δραματική έξαρση έχουν στην Πορτογαλία, Φινλανδία. Ο έλεγχος της μετάδοσης αποδίδεται και συνεχίζεται

με την παροχή συρίγγων, προφυλακτικών και θεραπειών υποκατάστασης. Εξαιρετικά υψηλά 60-80% είναι τα ποσοστά μόλυνσης από ηπατίτιδα C, σε όλη την Ευρώπη.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
