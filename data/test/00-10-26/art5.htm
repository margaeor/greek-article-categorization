<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 26 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο</b>σοι έχουν τηλεόραση που λειτουργεί, το άκουσαν και αυτό. Κάποια παιδάκια αγόρασαν παιδικό περιοδικό για τη βιντεοκασέτα του Μόγλη και όταν την έβαλαν στο βίντεο απόλαυσαν ένα ημίσκληρο πορνό. Οι επίσημες εκδοχές μιλάνε για λάθος

στις συσκευασίες των κασετών. Οι περισσότεροι όμως σκέφτηκαν πως μπορεί να ήταν μια πολύ έξυπνη φάρσα. Σίγουρα όχι οι γονείς των παιδιών, που μετά την τηλεθέαση θα είχαν εύλογες απορίες. Αλλά χιλιάδες άλλοι, που έχουν υιοθετήσει τις πλέον χοντρές φάρσες σαν μέθοδο αντίδρασης σε κάθε τι που τους τη σπάει. Υπερβολή; Το 1999, το «Barbie Liberation Front» (Μέτωπο Απελευθέρωσης της Μπάρμπι;) αγόρασε, σε μεγάλες ποσότητες, κούκλες Μπάρμπι και GI Joe. Αλλαξαν τις συσκευές μέσα τους κάνοντας τούς GI Joe να λένε όταν τους ζουλούσες «Θες να πάμε για ψώνια; » και τις Μπάρμπι να κραυγάζουν «Η εκδίκηση είναι δική μου! »

και τις επέστρεψαν στα καταστήματα. Με αυτή τους την κίνηση, όπως δήλωσαν, θέλησαν να διαμαρτυρηθούν κατά των στερεοτύπων διαχωρισμού των δύο φύλων. Αφελές; Ισως. Δεν είναι όμως παρά η κορυφή του παγόβουνου, που απειλεί όλο και

περισσότερο τη βαρετή «επίσημη πραγματικότητα» στο δυτικό κόσμο.<p>
 Το αντιβασιλικό κίνημα στη Bρετανία ήταν σε πολλούς άγνωστο. Μέχρι που με μια πολύ απλή κίνηση έγιναν πρωτοσέλιδο στην «Dail yMail».<p>
 Πολύ απλά, η οργάνωση Moon Against the Monarch yέβαλε κάποια μέλη της έξω από το παλάτι του Μπάκιγχαμ να ξεβρακωθούν και να γυρίσουν, σκύβοντας, το πρόσωπό τους στην αντίθετη προς το παλάτι κατεύθυνση. Οχι μόνο έγιναν πρωτοσέλιδο, αλλά το Channel 5 τούς αφιέρωσε ένα ολόκληρο ντοκιμαντέρ, στο οποίο ο πρωταγωνιστής της διαμαρτυρίας «του κώλου», Vincent Bethel, δήλωνε πως θα μείνει γυμνός μέχρι να αναθεωρηθεί ο νόμος που απαγορεύει τη γύμνια στη χώρα.<p>
 Η ομάδα Adbusters (διαφημισοκαταστροφείς;) διαστρέβλωσε τη διαφημιστική καμπάνια της Gap, βάζοντας σε αφίσες στο στιλ της εταιρείας -που έφεραν το λογότυπό της- τα χακί παντελόνια που «επιβλήθηκαν» στη μόδα και τον Χίτλερ να τα φορά περήφανος, σε μια προσπάθεια να κάνει το κοινό να αναλογισθεί την παντοδυναμία της διαφήμισης και τον υποκριτικό συντηρητισμό των κοινωνικών τάσεων που αυτά ελέγχουν. Πολλοί το χοντραίνουν, σε βάρος των άλλων και του ίδιου του χιούμορ, προκειμένου να πετύχουν το σκοπό τους. Πέρσι, στο Wiltshire, κάποιος που ήθελε να καταφέρει ένα πλήγμα κατά της αξιοπιστίας της αστυνομίας της περιοχής... το παρατράβηξε. Ντύθηκε αστυνομικός και χτυπούσε τις πόρτες ηλικιωμένων κυριών ανακοινώνοντας τους πως συγγενείς τους σκοτώθηκαν! Αλλοι βγαίνουν και για τους ίδιους λόγους παραποιούν τις πινακίδες

της Τροχαίας, στέλνοντας την κυκλοφορία στο πουθενά, περιγελώντας την πειθαρχία στους κώδικες. Κάποιοι παραχαράσσουν διαφημιστικά πόστερ γνωστών πολυκαταστημάτων, ανακοινώνοντας πως ένα συγκεκριμένο παράρτημα εμφάνισε τέτοια κέρδη που καλεί όλους τους πελάτες του να πάνε μια συγκεκριμένη ημέρα και να πάρουν ό,τι θέλουν και όσο θέλουν εντελώς δωρεάν! «Φέρτε και την οικογένειά σας, όλα τσάμπα», γράφουν και μετά στέκονται απέξω από το κατάστημα

και γελάνε με την καταναλωτική υστερία. Ενώ κάποιοι οικολόγοι στήνουν ταμπέλες

στο ίδιο στιλ με της Τροχαίας που λένε: «Πεζοί καταστρέφουν αμάξια σε αυτή την

περιοχή» και «Παρκαρισμένα αμάξια κλέβονται. Μη σταματάτε! ».<p>
 Στην Ιταλία κάποιοι πηγαίνουν σε realit yshow και βάζουν τα «επιτελεία» να ψάχνουν για ανύπαρκτους εξαφανισμένους. Φαρσέρ κατάφεραν να κάνουν δεξιά εφημερίδα να δημοσιεύσει την ψεύτικη ιστορία μιας πόρνης με AIDS, που τρυπούσε

τα προφυλακτικά των πελατών της για εκδίκηση και διέδωσαν ψεύτικες φήμες για συμμετοχή γνωστού καθολικού ιερέα σε κύκλωμα παιδεραστών (!) εμπαίζοντας την ανάγκη του κόσμου για σκάνδαλα και φοβίες. Και στην Ελλάδα κάποιος (δεν μπορώ να πω, όχι...) πήρε σε ζωντανή αχαχούχα trash βραδινή εκπομπή και έβαλε φουρνέλο λέγοντας πως είναι ga yπου το έσκασε από το σπίτι, γιατί έφαγε τον γκόμενο της φίλης του και προκάλεσε τα κλασικά εμετικά μικρούτσικα της επικοινωνίας (πήρε και φίλη του και έβαλε το κοινό να τον ψάχνει γιατί θα αυτοκτονούσε) και τελικά τη διακοπή για εκείνο το βράδυ τής (λέμε τώρα) εκπομπής. <p>
 <b>Οι επαναστάτες της πλάκας<p></b>
 Οι Επαναστάτες της Πλάκας ή Subversive Prankers, όπως λέγονται, μπορεί να γίνονται υπερβολικοί, σκληροί, γελοίοι... Αναποτελεσματικούς, όμως, κανείς δεν

τους είπε μέχρι τώρα. Δεν τρέφουν αυταπάτες πως μπορούν να «νικήσουν» τα ΜΑΤ στις συγκρούσεις, ούτε πως θα ανατρέψουν την ιεραρχία των θεσμών εξουσίας, είτε αυτά είναι κυβέρνηση είτε πολυεθνικές. Στόχος τους είναι η κοινή γνώμη, της οποίας τη χειραγώγηση από τα media προσπαθούν να σταματήσουν. Οι περισσότεροι απορρίπτουν την αναρχία και τα μεγάλα θεατρικά τσιτάτα της εξέγερσης που δεν έρχεται. Προτιμούν να δοκιμάζουν συνεχώς τη δύναμη της φάρσας, πιστεύοντας πως μια εικόνα μπορεί να προκαλέσει μεγαλύτερη ανάφλεξη στον παγκόσμιο εγκεφαλικό φλοιό, από ένα εκατομμύριο μολότοφ. Μπορεί οι απόψεις για την οργάνωση Reclaim The Streets να διίστανται, κανείς όμως δεν διαφωνεί στο ότι η μεγαλύτερη επιτυχία τους ήταν να γίνουν γνωστοί σε εκατομμύρια ανθρώπους σε όλη τη Γη για ένα... βανδαλισμό. Μπορεί τα media να αποσιώπησαν πως ενώ οι, κατά τα άλλα, διασκεδαστικότατοι Reclaim the Streets κατέβηκαν ειρηνικότατα στους δρόμους, τα βρετανικά ΜΑΤ τούς πήραν όλους αμπάριζα, αυτό όμως που δεν είχαν τη δύναμη να αποσιωπήσουν ήταν η παρουσία τους. Γιατί κάποιοι από αυτούς είχαν την έμπνευση, στον εικαστικό χαβαλέ τους,

να καβαλήσουν ένα άγαλμα του Τσόρτσιλ, να τον βάψουν κατακόκκινο και να του φορέσουν ένα φλούο λαχανί λοφίο μοϊκανού! Η εικόνα αποτυπώθηκε στο φίλμ και έκανε το γύρο του κόσμου, διαδίδοντας, με τη δύναμη των χρωμάτων της, το μήνυμα. <p>
 Αυτή είναι και η επιτυχία του επαναστατικού χαβαλέ. Οι «κομσομόλοι» της ανωριμότητας αντιπαρατάσσουν απέναντι στη βία την ευφυΐα. Αν οι θεσμοί και οι πολυεθνικές είναι ο πομπός και ο κόσμος ο δέκτης, εφευρίσκουν τρόπους να διαστρεβλώσουν τα μηνύματα του πομπού, αντί να προσπαθούν να τον σπάσουν με κουτουλιές. Αυτή η αυτογνωσία -ότι θα πρέπει να σπάσουν εκατομμύρια κεφάλια πριν ο πομπός πάθει μια γρατζουνιά- είναι που τους προκαλεί να ανακαλύπτουν συνεχώς καινούργιους τρόπους να σοκάρουν τους δέκτες. Και να προκαλούν όλο και

μεγαλύτερα ρήγματα στην εμπιστοσύνη του κόσμου σε οτιδήποτε. Ακόμη και αν αυτοί είναι «αντάρτες-κηπουροί», που μετέτρεψαν έναν κεντρικό δρόμο σε ένα τεράστιο παρτέρι, βάζοντας μάλιστα έναν διαδηλωτή, ντυμένο καθολική καλόγρια, να ξεχορταριάζει! <p>
 Γιατί το κερασάκι στην τούρτα έρχεται με την αμηχανία -ξέρετε, ανοίγει η τούρτα και πηδάει μια γριά ντυμένη με ένα μπικίνι με στάμπες ερωτηματικά...- που προκαλούν στις αρχές, οι οποίες δεν ξέρουν πώς να τους αντιμετωπίσουν. <p>
 Ταυτόχρονα κυνηγάνε την απλότητα: δυνατό μήνυμα είναι το απλό μήνυμα, φαντάζεστε τον Βέλτσο να λέει σύντομο ανέκδοτο; Μοιράζουν αυτοκόλλητα και προκαλούν τον κόσμο να τα κολλάει στους πιο «σοβαρούς» εργασιακούς χώρους. Το κίνημα των χαβαλέδων τα βάζει με τις πολυεθνικές και την ίδια τη δουλειά σαν μια μίζερη βαρετή σκλαβιά. Η οργάνωση «Κουλτούρα του άγχους» έχει κολλήσει μηνύματα όπως «Crap Job Watch» (περίπολος κωλοδουλειάς;) σε εσωτερικά εταιρειών, ενώ ακόμα και σε αίθουσες συσκέψεων έχει εντοπιστεί το «Αποφεύγετε τις συσκέψεις - Η βλακεία είναι μεταδοτική» αυτοκόλλητό τους. <p>
 <b>Aντιεργασιακή μανία<p></b>
 Στο περιοδικό «HΟAX! » (το «επίσημο όργανο» του ανεπίσημου κινήματος του χαβαλέ) ξεδιπλώνεται το μανιφέστο της αντιεργασιακής μανίας. Για το δημιουργό του, John Quel, η δουλειά είναι «ένα κόλπο των πολιτικών να καλύπτουν την κοινωνική παθογένεια. Ετσι, εκατομμύρια άνθρωποι καταλήγουν δυστυχείς, να σπαταλάνε τη ζωή τους σε δουλειές χωρίς νόημα, έχοντας παράλογους οικονομικούς

φόβους. Είναι ώρα να καταλάβετε πως τον κόσμο δεν τον κυβερνούν οι πολιτικοί, αλλά οι πολυεθνικές. Θα ήθελα να δώ τους πολιτικούς να προωθούν τη μη δουλειά ως κοινωνικό αίτημα! ».<p>
 Δεν είναι και το «Προλετάριοι όλων των χωρών ενωθείτε», αλλά είναι κι αυτό μια

κριτική του καπιταλισμού. Σαφώς και δεν το βλέπω να σκοτώνει το τέρας με το πούρο και το ημίψηλο, όταν καλεί τους εργαζόμενους να σαμποτάρουν την εταιρεία

τους με καφέ στα πληκτρολόγια και μαγνητάκια στα ντουλάπια με τις δισκέτες, αλλά, εδώ που τα λέμε, και το παλιό τσιτάτο δεν κατάφερε και τίποτα αξιόλογο. Από την άλλη, ο «επαναστατικός χαβαλές» ταιριάζει με το διάχυτο κυνισμό της εποχής και παίζει με την ανάγκη των βαριεστημένων μέσο-κάτι να διασκεδάσουν πραγματικά. Ισως τους κάνει κάτι σε Fight Club με χιούμορ (σίγουρα καλύτερο σενάριο) και λιγότερο αίμα. <p>
 Γιατί ξεκίνησε τώρα αυτή η ιστορία; Ας αρχίσουμε από το «πού; ». Στην Αγγλία, που πρωτοεμφανίστηκε, είχαν όλοι απελπιστεί. Σε δύο μόλις δεκαετίες η «ταξική πάλη» είχε καταλήξει ένας θεσμοθετημένος καβγάς που έφερε στην εξουσία τον Μπλερ και τους Eργατικούς, ύστερα από 16 χρόνια συντηρητικής διακυβέρνησης, για να αποδειχθεί πως δεν μπορείς να περιμένεις και πολλά πράγματα από τους Εργατικούς. Ταυτόχρονα, ο χρόνος απέδειξε πως οι συγκρούσεις στο δρόμο έχουν μοναδικό αποτέλεσμα την εκτόνωση του αδικημένου και τη γρηγορότερη εξέλιξη του

κατασταλτικού μηχανισμού. Την ίδια στιγμή, το Internet έκανε για πρώτη φορά την ατομική ιδιαιτερότητα στοιχείο επικοινωνίας, αντί απομόνωσης, άνοιξε την πόρτα σε πληροφορίες που μέχρι τότε σκάλωναν στο φίλτρο της επίσημης λογοκρισίας των μέσων και «γκρουπάρισε» αυτόματα ανθρώπους ευφυείς, που ήθελαν

να πουν το «Αϊ σιχτίρ» τους με χιούμορ και αποτέλεσμα, περνώντας καλά, αλλά χωρίς να σταμπαριστούν σε κάποια υποομάδα. Ενώ, παράλληλα, αποτέλεσε ένα ολοκαίνουργιο τεράστιο πεδίο δοκιμών της νέας αυτής αντίδρασης. Σταδιακά έκανε

τα υπόλοιπα media πιο φιλελεύθερα και σκότωσε την a priori αποδοχή από εκατομμύρια ανθρώπους της οποιασδήποτε «επίσημης πραγματικότητας». <p>
 Και για να επιβεβαιωθεί το ρητό, που λέει πως καταλαβαίνεις ότι κάτι είναι πραγματικά έξυπνο όταν κάποιος το μιμείται, διαφημιστικές εταιρείες των «φαρσαδόρων με αιτία» τελευταία τους μιμούνται. Ανάμεσά τους η Διεθνής Οργάνωση Υγείας μιμήθηκε τους επαναστάτες του χαβαλέ όσο κανείς άλλος. Παράλληλα με τη συνδιάσκεψη στη Γενεύη των μελών της για την εκστρατεία ενάντια στο κάπνισμα, η διοργάνωση νοίκιασε το διαφημιστικό χώρο πάνω στα ταξί

της πόλης. Και πάνω τους αποτύπωσε δύο καουμπόιδες του Μarlboro την ώρα που ο ένας λέει στον άλλο: «Μπομπ, έχω καρκίνο...».<p>
 <b>BAΓΓEΛHΣ BAΓΓEΛATΟΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
