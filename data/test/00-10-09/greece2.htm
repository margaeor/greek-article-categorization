<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



Της<b> ΚΑΤΕΡΙΝΑΣ ΚΑΤΗ<p>
 Ε</b>νόχους «όσο ψηλά κι αν φτάνουν αυτοί» για δέκα αδικήματα (τρία κακουργήματα κι

εφτά πλημμελήματα) και για όσα άλλα ενδεχομένως προκύψουν από την πορεία των ερευνών, αναζητεί ο ειδικός εφέτης, ανακριτής Σύρου, Ν. Καραδημητρίου.<p>
 Ο οποίος μάλιστα, πριν καλά καλά ενημερωθεί για τα στοιχεία της ογκώδους δικογραφίας (μεγάλο τμήμα της δεν έχει ακόμη καθαρογραφεί) προχώρησε σε ανακριτικές πράξεις ιδιαίτερα κρίσιμες για τη διαλεύκανση της υπόθεσης και την

απόδοση ευθυνών, όπως το διορισμό δυο νέων ειδικών πραγματογνωμόνων. <p>
 Παράλληλα ο κ. Καραδημητρίου αποστέλλει κλήσεις σε μάρτυρες, προκειμένου να ξεκινήσει από αύριο τη λήψη καταθέσεων, αν και δεκατρείς μέρες ύστερα από το τραγικό ναυάγιο το Λιμεναρχείο Πάρου δεν έχει ακόμη καταγράψει σωστά τα στοιχεία όλων των διασωθέντων, γεγονός που δυσχεραίνει την εξέλιξη των ανακρίσεων. Χθες ο ανακριτής συνοδευόμενος από τον πραγματογνώμονα Ηλ. Στεφανάκο, πήγε στην Πάρο όπου έλαβε μαρτυρίες από δύτες. <p>
 Σημαντική πάντως χαρακτηρίζεται η κίνησή του να διορίσει δυο νέους έμπειρους πραγματογνώμονες αναθέτοντάς τους να συγκεντρώσουν άμεσα συγκεκριμένα στοιχεία

που απαντούν σε ερωτήματα αναφορικά με τα σωστικά μέσα του πλοίου, τα στεγανά του, αλλά και την κατάσταση του μηχανοστασίου.<p>
 Με δεδομένη μάλιστα την αλλοίωση που προκαλεί ο χρόνος στα ευρήματα από το ναυάγιο, ο ανακριτής ζητεί από τους νέους πραγματογνώμονες την περάτωση του έργου τους το συντομότερο δυνατόν (πριν από την ολοκλήρωση της πρώτης πραγματογνωμοσύνης), ώστε να παραδώσουν τα συμπεράσματά τους στους αρχικά διορισθέντες πραγματογνώμονες, Ηλ. Στεφανάκο και Δημ. Μανιό, οι οποίοι θα συντάξουν το τελικό πόρισμα. Αξίζει πάντως να σημειωθεί ότι το πόρισμα δεν έχει δεσμευτικό χαρακτήρα για τον ανακριτή, ο οποίος έτσι ή αλλιώς θα εξάγει και τα δικά του συμπεράσματα και από το βιντεοσκοπημένο υλικό που έχει ζητήσει

να του παραδοθεί σε εύλογο χρόνο.<p>
 Οπως προκύπτει από τις σαφείς εντολές που έχουν λάβει οι πραγματογνώμονες, το ενδιαφέρον του ανακριτή εστιάζεται σε τέσσερα «κομβικά» ερωτήματα, οι απαντήσεις των οποίων θα παίξουν ουσιαστικό ρόλο και στη στοιχειοθέτηση της κακουργηματικής πράξης της έκθεσης επιβατών σε κίνδυνο, που βαρύνει τους υπευθύνους της πλοιοκτήτριας εταιρείας «Μινόαν».<p>
 Ποια είναι αυτά; <p>
 1
 Πού ακριβώς βρίσκονταν τα στεγανά του πλοίου και αν τέθηκαν σε λειτουργία ή καταστράφηκαν αμέσως μετά την πρόσκρουση στη βραχονησίδα «Πόρτες».<p>
 2
 Αν τα σωστικά μέσα που υπήρχαν στο επιβατηγό πλοίο ήταν τα απαραίτητα, αν λειτούργησαν σωστά και αν διατέθηκαν στους επιβάτες.<p>
 3
 Αν λειτούργησε σωστά η επιχείρηση διάσωσης των επιβατών κι αν υπήρχαν τα προβλεπόμενα σχετικά ενημερωτικά φυλλάδια μέσα στο καράβι.<p>
 4
 Σε τι κατάσταση βρισκόταν ο χώρος του μηχανοστασίου, τα χειριστήρια μηχανής και το ηλεκτροστάσιο, ώστε να διαπιστωθεί αν υπήρξε μηχανολογική ή ηλεκτρολογική βλάβη.<p>
 Οι οδηγίες-κατευθύνσεις του ανακριτή είναι σαφείς: <p>
 Ζητεί από τους δυο νέους πραγματογνώμονες: <p>
 - Να βιντεοσκοπήσουν και φωτογραφίσουν τα εξής μέρη του πλοίου: <p>
 1. Τα εξωτερικά μέρη (Γενική και επιμέρους εικόνα του πλοίου).<p>
 2. Σωστικές λέμβους (γενική και επιμέρους εικόνα).<p>
 3. Λοιπά σωστικά μέσα στους εξωτερικούς χώρους του πλοίου.<p>
 4. Γενική εικόνα γέφυρας και πλευρικών εξωστών (βαρδιόλες) του πλοίου.<p>
 5. Γενική εικόνα (εξωτερικά) του bow thruster (πρόκειται για την αντλία που χρησιμοποιείται για να τεθούν σε λειτουργία τα στεγανά).<p>
 6. Ολες τις πόρτες στεγανών σε όποια κατάσταση αυτές βρίσκονται (κλειστές ή ανοιχτές) και να καταγραφεί η θέση τους στο πλοίο.<p>
 Επί πλέον, ο ανακριτής διατάσσει τους πραγματογνώμονες να προβούν και στις ακόλουθες ενέργειες: <p>
 1. Να ανασύρουν κάθε ενημερωτικό πίνακα και βιβλία που αφορούν ενέργειες διάσωσης πληρώματος και επιβατών (διαιρέσεις πληρώματος, σχέδια διαφυγής κ.λπ.).<p>
 2. Να ελέγξουν, φωτογραφίσουν και καταγράψουν τα σωστικά μέσα στο εσωτερικό του πλοίου (σωσίβια σε σταθμούς συγκέντρωσης και καμπίνες).<p>
 3. Να βιντεοσκοπήσουν, φωτογραφίσουν και ελέγξουν την κατάσταση των χώρων του μηχανοστασίου. <p>
 4. Να βιντεοσκοπήσουν και φωτογραφίσουν τα χειριστήρια μηχανής και ηλεκτροστασίου καθώς και το DECK 1 (είναι το τελευταίο κατάστρωμα που βρίσκεται κάτω από το γκαράζ μέσα από το οποίο περνά και ο άξονας του πηδαλίου

του σκάφους).<p>
 Αξίζει να σημειωθεί ότι ο ένας εκ των δυο νέων διορισθέντων πραγματογνωμόνων φέρεται να είναι ο Βασ. Δημητριάδης, ο οποίος έχει το καταδυτικό σκάφος «Μαράκι» και μετείχε στις έρευνες για το ναυάγιο του ναυτιλιακού «Λυμπέριος», καθώς και σε άλλες έρευνες για ναυτικά ατυχήματα.<p>
 * Στο μεταξύ σήμερα ή αύριο αναμένεται να προσέλθει στον ειδικό εφέτη-ανακριτή

ο δικηγόρος Αλ. Κούγιας, ως εκπρόσωπος θυμάτων του ναυαγίου για να δηλώσει παράσταση πολιτικής αγωγής. Ενώ, στον κ. Καραδημητρίου θα διαβιβαστεί και κάθε

άλλη έρευνα που γίνεται από δικαστές του Πειραιά και έχει σχέση με την υπόθεση

του «Εξπρές Σάμινα». <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
