<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Του <b>ΑΛ. ΣΠYPΟΠΟYΛΟY<p>
 Η</b>
 καταρρακτώδης, για περίπου μία ώρα του Σαββατόβραδου, βροχή προς στιγμήν απείλησε (εκτός από το να παραλύσει, ακόμη μία φορά, τη ζωή στην πρωτεύουσα) να τινάξει στον αέρα ολόκληρη την τακτική λογική της αναμέτρησης. Το ευτύχημα,

ωστόσο, ήταν ότι την κατάλληλη στιγμή σταμάτησε. Κι η ποιότητα του τερέν στο Ολυμπιακό Στάδιο επέτρεψε στην μπάλα να κυλάει, αντί να κολλάει.<p>
 Εν τέλει, τούτος ο αστάθμητος παράγοντας εξελίχθηκε σε ευλογία για το παιχνίδι. Το βοήθησε να εκτυλιχθεί σε πολύ γρήγορο, ενδεχομένως γρηγορότερο από το κανονικό, τέμπο. Και του έδωσε επιπλέον, εκεί κατά το φινάλε, χρώμα θρίλερ. Αγριου θρίλερ.<p>
 Οι 5-6.000 Ελληνες θεατές, θα πείτε, ποσώς νοιάζονταν για το θέαμα μες στην αγωνία για το αποτέλεσμα. Η απάντηση είναι ότι... αυτοί έχασαν. Διότι με κριτήριο τα πολλά προβλήματα που μαστίζουν το αντιπροσωπευτικό συγκρότημα, για

να 'μαστε ειλικρινείς, το καλύτερο που προσμέναμε ήταν «νίκη να 'ναι, κι όπως να 'ναι».<p>
 Τι εισπράξαμε, ως θεατές, σε πείσμα των ταπεινών (ρεαλιστικών, αν θέλετε) προσδοκιών; Και το αποτέλεσμα ουσίας, Ελλάδα - Φινλανδία 1-0, αλλά και την (πολύ) καλή εμφάνιση της Εθνικής στα δύο τρίτα του ματς. Το τελευταίο σφύριγμα

του Κολίνα δεν ήταν παρά επιστέγασμα - ανταμοιβή, όσο άρμοζε μικρή ως προς το σκορ νίκης, της ομάδας που επί εξήντα λεπτά αγωνίστηκε σαν κυρίαρχο αφεντικό της περίστασης. Της ομάδας που εξαπέλυσε 23 (έναντι μόνον επτά) σουτ, και κεφαλιές, για να ζητήσει το γκολ. Της ομάδας που δούλεψε, και κόπιασε, πιο πολύ.<p>
 Ο Βασίλης Δανιήλ, μετά και τη νίκη της αγαπημένης του Γερμανίας στο Γουέμπλεϊ,

μπορούσε για μερικές μόνον ώρες (πριν κάνει κατάληψη στο μυαλό του η σκέψη της


μεθαυριανής περιπέτειας στα Τίρανα) ν' απολαύσει τη χαρά τού σκληρώς εργαζόμενου νικητή.<p>
 Το ξεκίνημα της Εθνικής ήταν θαυμάσιο. Ενθουσιασμός, πίεση, ξυράφια στην κίνηση, διαβασμένοι πώς να σπάσουν το πρέσινγκ με κυκλοφορία της μπάλας, προσήλωση στην τακτική, αλληλοκάλυψη (από τη στιγμή που οι φιλοξενούμενοι, μετά το 15', βγήκαν δειλά - δειλά από την κλεισούρα στην άμυνα). Το κυριότερο,

ανάλαφρο σχήμα που εξασφάλιζε το πλεονέκτημα της ταχύτητας. Και καλή ισορροπία, ποικιλία δηλαδή στην ανάπτυξη.<p>
 Η κατ' αρχήν λογική ν' αξιοποιηθεί η ισχύς της δεξιάς πλευράς (με Μπασινά, Ζαγοράκη, Γεωργιάδη, ενίοτε και με τον Λυμπερόπουλο να «υπερφορτώνει» την πτέρυγα) έφερε όφελος: ρήγματα, κίτρινη κάρτα νωρίς (11') εις βάρος του Ρέινι,

αχρήστευση του ευέλικτου Κόλκα. Αλλ' όταν ορισμένες ενέργειες (του Γεωργιάδη και του Λυμπερόπουλου) συνέβη να μην πιάσουν, με αποτέλεσμα η δραστηριότητα ν'

ατονήσει σιγά - σιγά, η ομάδα απέδειξε πως δεν ήταν μονόπαντη στη σκέψη.<p>
 Δοκίμασε και από αριστερά, με αριθμητικά λιγότερους παίκτες (Γεωργάτος, Καραγκούνης), κι επίσης δημιούργησε προβλήματα στον άλλο ακραίο οπισθοφύλακα, τον Χέλιν.<p>
 Δοκίμασε, επίσης, κατά μέτωπον (με μεγάλες, «γεμάτες», μπαλιές από πίσω), αλλ'

εκεί οι πιθανότητες έδειχναν εξ ορισμού αδύναμες, με τον Χούτο εγκλωβισμένο ανάμεσα στους δύο σέντερ-μπακ (Χίιπια, Τίχινεν), που πηδούσαν στην πλάτη του.<p>
 Το βασικό πρόβλημα, όλο ετούτο το διάστημα, ήταν ότι αυτό το σωστό ποδόσφαιρο αργούσε να βγάλει φάσεις - ευκαιρίες που θα τόνωναν το ηθικό, θα ζέσταιναν την

κερκίδα, θ' άναβαν τη μάχη. Κι από τις στημένες μπάλες, καμία (μα καμία!) δεν περνούσε. Οι διεθνείς δεν είχαν την πρόνοια να εκτελέσουν, έστω ένα κόρνερ ή φάουλ, με κοντινή πάσα.<p>
 Η προβολή - δοκάρι του Γεωργιάδη (23') ήταν το έναυσμα για τη μεταστροφή της ατμόσφαιρας. Ο αγώνας, για τα επόμενα δεκαπέντε λεπτά, προσέλαβε μορφή πολιορκίας των παιδιών απ' το Βορρά. Εκρηξη. Αλλά, κι αυτή, δίχως γκολ. Το άγχος οδηγούσε στην αστοχία, ο πορτιέρο Νίεμι έβγαλε δυο καλά του Χούτου, αληθινή δοκιμασία για την αρετή της υπομονής. Το ζήτημα που έμπαινε ήταν ώς πότε οι Ελληνες θ' άντεχαν να τιθασεύσουν και να δαμάσουν τις αρνητικές σκέψης

ότι ασκόπως πάσχιζαν. Οτι ματαιοπονούσαν.<p>
 Το γκολ του Λυμπερόπουλου έμελλε να 'ναι η απάντηση. Και, συνάμα, η κρίσιμη καμπή του σεναρίου: Η ελληνική ομάδα απελευθερώθηκε από το στρες να προηγηθεί και, συγχρόνως, μπήκε στο τούνελ των τελευταίων τριάντα λεπτών που ισοδυναμούσαν με κάτι λιγότερο από τριάντα αιώνες. Κόπωση, δυσχέρεια στο κράτημα της μπάλας, εξουθένωση από τις σώμα με σώμα μονομαχίες (όπου υπερτερούσαν, φύσει, οι Φινλανδοί), ο τραυματισμός του Γεωργάτου την ώρα που ο

κόουτς ετοίμαζε τον Πουρσανίδη (ν' αναχαιτίσει τα κύματα) μα φοβόταν μην τυχόν, εκτός του Γεωργάτου, βγει κι ο (εκτός αγωνιστικού χώρου για πρώτες βοήθειες) Αμανατίδης. Στα όρια του πανικού! <p>
 Ο Γεωργιάδης εθεάθη να παίζει κάτι σαν... δεύτερος αμυντικός χαφ δίπλα στον Ζαγοράκη που είχε γίνει χίλια κομμάτια στην προσπάθειά του να κόβει, ό,τι προλαβαίνει, ο Λίτμανεν αποδείχτηκε αδύνατο να συγκρατηθεί από τον (ερχόμενο από τραυματισμό) Μπασινά, τα πάντα συνηγορούσαν σ' αυτό που πράγματι είδαμε: ότι η σημαντική νίκη θα βαστιόταν από τις άκρες των δοντιών. Ο Λάκης απέτυχε να μας ανακουφίσει ένα λεπτό πριν από το τέλος, όμως το 'κανε αμέσως μετά ο...

Φόρσελ με την άστοχη κεφαλιά του προ του Νικοπολίδη.<p>
 Κίτρινη κάρτα χρεώθηκε και ο Αμανατίδης.<p>
 EΛΛAΔA: Νικοπολίδης. Μπασινάς, Πατσατζόγλου, Αμανατίδης, Ουζουνίδης, Ζαγοράκης, Γεωργιάδης, Χούτος (83' Αντζας), Λυμπερόπουλος, Καραγκούνης (77' Λάκης), Γεωργάτος (73' Βενετίδης).<p>
 ΦINΛANΔIA: Νίεμι, Χέλιν, Ρέινι, Χίιπια, Τίχινεν, Νούρμελα, Βις (82' Κότιλα), Βαλάκαρι, Γιόχανσον (64' Κούκι), Λίτμανεν, Κόλκα (46' Φόρσελ).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
