<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΒΕΛΙΓΡΑΔΙ<p>
 Της απεσταλμένης μας ΧΡΙΣΤΙΝΑΣ ΚΟΡΑΗ<p></b>
 ΓΟΤΟΒ JE. Τελείωσε. Αυτή η λακωνική φράση, ποτισμένη με το πολιτικό νόημα των ημερών, είναι γραμμένη με μαύρο σπρέι στους τοίχους που απέμειναν από το κατεστραμμένο κατάστημα αρωμάτων της κόρης του Μιλόσεβιτς, Μαρίας, στο κέντρο του Βελιγραδίου. Από εκεί πέρασε το ποτάμι της επανάστασης την περασμένη Πέμπτη και είναι το μόνο κτίριο της λεωφόρου που δέχτηκε τα χτυπήματα της εκδίκησης ενός λαού που αποφάσισε να βάλει τέλος στην αυταρχική εξουσία του προέδρου των «τεσσάρων πολέμων» και των αλλεπάλληλων εμπάργκο που γονάτισαν τους αδύναμους. <p>
 Σαν ένα ιστορικό μνημείο της σημαδιακής ημέρας που ανέτρεψε το πολιτικό σκηνικό της χώρας τους το βλέπουν τώρα οι πολίτες του Βελιγραδίου. Κρατώντας από το χέρι τα παιδιά τους πηγαίνουν και στέκονται δίπλα στο πεζοδρόμιο, απέναντι από το κατάστημα όλες τις ώρες της ημέρας και της νύχτας. Μια θλίψη αγγίζει το πρόσωπό τους, συνήθως μένουν σιωπηλοί. <p>
 Ανάλογες είναι οι σκηνές και έξω από τη Βουλή. Την είχαν καταλάβει οι διαδηλωτές και τώρα χάσκει μπροστά στην πλατεία με σπασμένα τα παράθυρα, με μαυρισμένους τους τοίχους από τις φωτιές που είχαν βάλει στο εσωτερικό της, με

πολλά μισοκαμένα έγγραφα να παρασύρονται από τη δίνη του αέρα. <p>
 Πολλοί φοράνε κονκάρδες που γράφουν «ne dam pobedu», τη νίκη μου δεν τη χαρίζω

σε κανέναν. Κανένα κόμμα, ούτε της αντιπολίτευσης, δεν υπογράφει αυτή την κονκάρδα. Τις έβγαλαν ανεξάρτητες, μη κυβερνητικές οργανώσεις, με ενημερώνει ο

13χρονος Βίκτορ που τώρα είναι στην ομάδα περιφρούρησης του κτιρίου της Βουλής.<p>
 «Δεν είσαι πολύ μικρός για επαναστάτης; », τον ρωτώ. «Οχι, εμείς οι νέοι κάναμε

την επανάσταση γιατί θέλουμε να αλλάξει η ζωή μας, γιατί φωνάζουμε όχι άλλοι πόλεμοι, όχι άλλα εμπάργκο».<p>
 Μέσα στη Βουλή οι αστυνομικοί κάνουν έρευνες. Εξω ο κόσμος στέκεται στα σκαλοπάτια σαν να θέλει να κρατήσει για πάντα στις μνήμες του τα δραματικά γεγονότα των τελευταίων ημερών. <p>
 «Δεν μας αρέσει που έγιναν τόσες καταστροφές σε αυτό το ιστορικό κτίριο», λέει

η Λιλιάνα Πέτροβνα. «Αλλά ήταν αναπόφευκτες. Μιλούσαμε και δεν μας άκουγαν. Επρεπε λοιπόν να μας φοβηθούν».<p>
 <b>«Eλπίζουμε»<p></b>
 - Τώρα αισθάνεστε νικητές; Τη ρώτησα.<p>
 «Δεν είμαστε ακόμη νικητές. Πώς θα αισθανθεί κάποιος νικητής όταν έχει βγει από τόσους πολέμους -ο άντρας μου πολέμησε σε τρεις- είναι κατεστραμμένες οι ζωές μας. Είμαστε ακόμη χαμένοι. Χαμένοι όμως που για πρώτη φορά ελπίζουν σε κάτι καλύτερο».<p>
 «Θα αισθανθούμε ότι νικήσαμε όταν θα ξανακτίσουμε τις ζωές μας, τις οικογένειές μας, τη χώρα μας», προσθέτει ο άντρας της Λιλιάνα, ο Βίκτορ. Εχουν

μαζί τους και το γιο τους Αντριέ, 12 χρόνων. «Επαιζε μπάλα εδώ στην πλατεία μπροστά στη Βουλή, αλλά όταν μεγαλώσει θα θυμάται την επανάσταση», λέει ο Βίκτορ. Ο μικρός χαμογελάει με υπερηφάνεια «ήμουν και εγώ εδώ εκείνη τη μεγάλη

νύχτα», λέει. «Εμείς οι νέοι γράψαμε την ιστορία». Λίγο πιο εκεί στέκεται ο Μίλο Πάτκοβιτς με τη 14χρονη κόρη του Μίρα. «Εδώ στη Γιουγκοσλαβία όλα τα παιδιά είναι πολιτικοποιημένα», λέει. «Ο Μιλόσεβιτς τους έκλεψε την αθωότητά τους. Μεγάλωσαν μέσα σε πολέμους, σε αυταρχισμό, πείνασαν, είδαν τους γονείς να πουλάνε οικογενειακά κειμήλια για να ζήσουν. Από μικρά άρχισαν να μαθαίνουν

ποιος είναι ο κάθε πολιτικός, τι λέει, τι κάνει. Αν μας προδώσουν, πάλι δεν θα

τους το συγχωρήσουν».<p>
 <b>«Ονειρο»<p></b>
 Οι περισσότεροι σαν να μην το πιστεύουν, σαν να ήταν ένα όνειρο αυτό που έζησε

η χώρα τους. «Και όμως τελείωσε, ναι τελείωσε», λένε για τον Μιλόσεβιτς πιο πολύ για να το ακούσουν οι ίδιοι. Οι δικοί του οπαδοί, άλλοι σε λίγες ώρες άλλαξαν στρατόπεδα, άλλοι προβληματίστηκαν, άλλοι εξακολουθούν να του είναι πιστοί. «Δεν ήταν τόσο κακός, αλλά τα πράγματα έπρεπε να αλλάξουν», «αν δεν ήταν εκείνος, μπορεί σήμερα να μην υπήρχε η Σερβία», «έκανε πολλά πίσω από την

πλάτη μας», είναι μερικά από τα σχόλια που ακούς γι' αυτόν στους δρόμους. <p>
 Ο Κοστούνιτσα, από σύμβολο της αντιπολίτευσης, όσο κυλούν οι ημέρες, φαίνεται να καταλαμβάνει μια ξεχωριστή θέση στην καρδιά τους. «Είναι ένας από εμάς», λένε. «Περπατάει στο κέντρο του Βελιγραδίου, χαιρετάει τον κόσμο, χρησιμοποιεί

άλλη γλώσσα από τους πολιτικούς, τον νιώθουμε σαν έναν άνθρωπο της διπλανής πόρτας». <p>
 Φορτωμένες με σκέψεις και ελπίδες είναι οι ζωές τους. Με προσδοκίες που περιμένουν με αδημονία να εκπληρωθούν. Η ιστορία θα δείξει αν τους δικαιώσει ο

νέος τους πρόεδρος. <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
