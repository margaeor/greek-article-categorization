<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου<b> ΓΙΩΡΓΗ ΜΕΡΜΗΓΚΑ<p>
 Τ</b>ο «ουράνιο τόξο» στον ορίζοντα της Σοφοκλέους αναμένουν να αντικρίσουν αυτή την εβδομάδα οι επενδυτές, καθώς η ομαλότητα σταθεροποιείται στη Γιουγκοσλαβία, ενώ φαίνεται να υποχωρούν σταδιακά και τα πολιτικά μποφόρ του ναυαγίου. <p>
 Η ευφορία που επικράτησε προς το τέλος της συνεδρίασης της περασμένης Παρασκευής, με το δείκτη να καταγράφει τελικώς κέρδη 1, 73% και το αγοραστικό ενδιαφέρον να ενισχύεται, αναμένεται, καλώς εχόντων των πραγμάτων, να βρει αντίκρισμα και στις συνεδριάσεις που ακολουθούν, δεδομένου ότι μια σειρά παραγόντων, οι οποίοι συνιστούσαν ένα «πνιγηρό» χρηματιστηριακό σκηνικό, είτε

εκλείπουν, είτε βρίσκονται σε ύφεση.<p>
 Tο ανεμοδαρμένο σκάφος της Σοφοκλέους αναζητεί πιο ήρεμα νερά υποβοηθούμενο από μια ευνοϊκότερη συγκυρία, όπως: <p>
 1 Επί καθαρά τεχνικού επιπέδου, οι τιμές των περίπου 40 μετοχών που βρίσκονται

πλέον στο επίκεντρο του εγχώριου και διεθνούς επενδυτικού ενδιαφέροντος (πρόκειται κατά βάση για τίτλους ενταγμένους στους δείκτες της Morgan Stanle y)

επέδειξαν αντοχές σε συνθήκες μίνι-κρίσης, ενώ ο γενικός δείκτης αντιστάθηκε πεισματικά και επανέκτησε τα επίπεδα των 4.000 μονάδων, καταμετρώντας συνολικές απώλειες 3, 63% καθ' όλη την προηγούμενη εβδομάδα.<p>
 Xρηματιστηριακοί παράγοντες εκτιμούν ότι η υποχώρηση του δείκτη κατά περίπου 500 μονάδες η 50% σε σύγκριση με τα κέρδη που είχε αποκομίσει από την προ μηνός «έφοδο» των ξένων επενδυτών (ο δείκτης από τις 3.400 μονάδες είχε βρεθεί

κοντά στις 4.400 μέσα σε μία εβδομάδα) δημιουργεί ένα σοβαρό και στέρεο υπόβαθρο για την εκδήλωση ενός νέου ανοδικού ρεύματος.<p>
 2 Η ανακοίνωση ρυθμού αύξησης του πληθωρισμού 3, 1% για το μήνα Σεπτέμβριο, παρά τις δυσμενέστερες προβλέψεις εξαιτίας των εξαιρετικά αντίξοων συνθηκών που είχαν σφυρηλατήσει στο διάστημα αυτό η αλματώδης άνοδος των διεθνών τιμών πετρελαίου αλλά και η επώδυνη ανισορροπία εύρω-δολαρίου, δίνει «πόντους» στο ελληνικό Xρηματιστήριο. Καθ' ότι η άμβλυνση των πληθωριστικών πιέσεων, σε συνδυασμό με τις ευνοϊκότερες συνθήκες που επικρατούν διεθνώς σε καύσιμα και ευρώ, καθιστούν ευχερέστερη μια νέα μείωση επιτοκίων από την Τράπεζα της Ελλάδος.<p>
 Aλλωστε, εντός των τριών τελευταίων μηνών του έτους, η Τ.τ.Ε. οφείλει να προχωρήσει σταδιακά σε μειώσεις επιτοκίων μέχρι 3 εκατοστιαίες μονάδες, διευκολύνοντας έτσι τη ροή κεφαλαίων προς μετοχικά αμοιβαία κεφάλαια και χρηματιστηριακές επενδύσεις.<p>
 3 Στον πολιτικό τομέα, εξάλλου, η κυβέρνηση δείχνει -προς το παρόν, τουλάχιστον- να παρακάμπτει το σκόπελο που είχε προβάλει επίφοβα μετά το τραγικό ναυάγιο, αν και οι εξηγήσεις που δόθηκαν εντός Βουλής αλλά και στην Kοινοβουλευτική Ομάδα του κυβερνώντος κόμματος ούτε επαρκείς ήταν ως προς τις γενικότερες κυβερνητικές ευθύνες ούτε διαφωτιστικές ως προς τις υπόγειες «διαπλοκές» κρίθηκαν. <p>
 Ωστόσο, οι ραγδαίες εξελίξεις στη γείτονα χώρα λειτούργησαν κυριολεκτικά ως «σωσίβιο» για την κυβέρνηση στη δεδομένη στιγμή, αμβλύνοντας αρνητικές εντυπώσεις και παρέχοντας περιθώρια για άλλου είδους τακτικές ή και ουσιαστικές κινήσεις ανάκτησης της εμπιστοσύνης.<p>
 4 Ακόμη, η αναδίπλωση του «εκρηκτικού» κ. Πάγκαλου στην υπόθεση με τα... κότερα που ο ίδιος είχε ανακινήσει, αλλά και η πιθανή εξεύρεση modus viventi μεταξύ της κυβέρνησης και της κ. Γιάννας Αγγελοπούλου για την Ολυμπιάδα απομακρύνει κάποιες «σκιές» που ίπταντο υπεράνω και της χρηματιστηριακής αγοράς, υποδαυλίζοντας την αρνητική φημολογία.<p>
 Εξάλλου, η αναμενόμενη κατάθεση του νομοσχεδίου για τις κατασκευαστικές εταιρείες, σε συνδυασμό με τις ευρύτερες προοπτικές που διανοίγονται τώρα για περαιτέρω ανάπτυξη των οικονομικών σχέσεων της χώρας με τη Γιουγκοσλαβία, αναθερμαίνει τις προσδοκίες ανόδου όχι μόνο για τον κλάδο των κατασκευών αλλά και για ολόκληρη την γκάμα των εισηγμένων τίτλων.<p>
 Βασική προϋπόθεση, βέβαια, για την έναρξη ενός νέου ανοδικού κύκλου στη Σοφοκλέους είναι ο απεγκλωβισμός της αγοράς από τη «μίζερη» και αρνητική ψυχολογία που έχουν δημιουργήσει τα παντός είδους «κόλπα» και οι αναίτιες πιέσεις τιμών από συγκεκριμένα εγχώρια ή ξένα κέντρα και -το κυριότερο - η επαναδραστηριοποίηση των μικροεπενδυτών που δεν παύουν να αποτελούν την ουσιαστική κινητήρια δύναμη του ελληνικού Xρηματιστηρίου. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
