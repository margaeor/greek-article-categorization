<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Mε τους επίσημους προσκεκλημένους του, Eτορε Σκόλα, Pότζερ Kόρμαν, Aλφόνσο Aράου και παρουσία πολιτικών και ανθρώπων των γραμμάτων και των τεχνών έγινε η τελετή λήξης του 13ου Πανοράματος Eυρωπαϊκού Kινηματογράφου της «Eλευθεροτυπίας». Η καταρρακτώδης βροχή του Σαββάτου δεν εμπόδισε τους φίλους του Πανοράματος της «Ε» και φίλους του καλού κινηματογράφου να παρευρεθούν στην επίσημη τελετή λήξης της 13ης διοργάνωσής μας στο «Παλλάς». Μιας διοργάνωσης που έμελλε παρά το γρουσούζικο αριθμό της να είναι πολύ τυχερή. Από νωρίς οι φιλοξενούμενοι, διάσημοι δημιουργοί της 7ης τέχνης, ο Ετορε Σκόλα, ο Ρότζερ Κόρμαν και ο Αλφόνσο Αράου έφτασαν στο «Παλλάς». Σε λίγο στο φουαγέ γινόταν το αδιαχώρητο. Aνθρωποι του κινηματογράφου, των γραμμάτων και των τεχνών, αλλά και της πολιτικής γέμισαν την αίθουσα. Οικοδεσπότες ήταν ο διευθυντής της «Ε» και της «Κ.Ε.» Σεραφείμ Φυντανίδης και ο Νίνος Φενέκ Μικελίδης, οι οποίοι καλωσόρισαν στην είσοδο τους καλεσμένους.<p>
 Στη σκηνή του «Παλλάς» δύο μουσικοί, ένας πιανίστας κι ένας σαξοφωνίστας ερμήνευαν γνωστά κινηματογραφικά θέματα και άλλα κομμάτια. Στις 9.30 μ.μ. τα φώτα σβήσανε και ένα ολιγόλεπτο βίντεο μας θύμισε τις 13 διοργανώσεις του Πανοράματος Ευρωπαϊκού Κινηματογράφου της «Ε». Η ηθοποιός Δήμητρα Χατούπη ανέβηκε στη συνέχεια στη σκηνή για να παρουσιάσει την τελετή.<p>
 Στην κατάμεστη αίθουσα, τους σκηνοθέτες παρουσίασε ο Σεραφείμ Φυντανίδης, όπως

και τους επίσημους προσκεκλημένους. Ευχαρίστησε τον αρχηγό της αξιωματικής αντιπολίτευσης Κωνσταντίνο Καραμανλή που ήταν στην αίθουσα, λέγοντάς του πως είναι ο δεύτερος αρχηγός κόμματος που τιμά με την παρουσία του το Πανόραμα. Ο πρώτος ήταν ο Κωνσταντίνος Σημίτης. «Τότε», θυμήθηκε, «ο πρωθυπουργός κέρδισε τις εκλογές. Εύχομαι και στον κ. Καραμανλή να του φέρει το ίδιο γούρι το Πανόραμά μας! ».<p>
 Στην αίθουσα ήταν και η υφυπουργός Εξωτερικών Ελισάβετ Παπαζώη. Ο κ. Φυντανίδης τόνισε την προηγούμενη ιδιότητά της ως υπουργού Πολιτισμού, μιας και από το τωρινό υπουργείο του Πολιτισμού δεν ήταν κανείς εκεί. Πάνω απ' όλους όμως αισθάνθηκε την ανάγκη να ευχαριστήσει τον Νίνο Φενέκ Μικελίδη, καθώς το Πανόραμα «είναι η δουλειά ενός ανθρώπου, του Νίνου, που είναι τόσο δημιουργικός όσο και αποτελεσματικός». Και πρότεινε, αν η κυβέρνηση έχει προβλήματα με τη Γιάννα Αγγελοπούλου να πάρει τον Νίνο να οργανώσει και την Ολυμπιάδα! <p>
 Το κλίμα στην αίθουσα ήταν πλέον πολύ ευχάριστο. Είχε έρθει η ώρα για τα Ειδικά βραβεία. Η ηθοποιός Μπέττυ Αρβανίτη ανέβηκε στη σκηνή και απένειμε το βραβείο στον Ντίνο Δημόπουλο. «Ευχαριστώ τον μπαμπά μου, την κουνιάδα μου, τη θεία μου τη Λευκοθέα, τη θεία μου τη Θεοδοσία, τον μπατζανάκη μου...», άρχισε με χιούμορ ο σκηνοθέτης. «Οσκαρ μπορεί να μην πήρα, πήρα όμως την εκτίμηση των

ανθρώπων που εκτιμώ. Πήρα βραβείο από ένα θεσμό, όπως είναι το Πανόραμα της "Ε", γι' αυτό όσοι ήρθαν απόψε εδώ να μας χειροκροτήσουν, τους χειροκροτώ».<p>
 Η Ελισάβετ Παπαζώη απένειμε στη συνέχεια το Ειδικό Bραβείο στον Ετορε Σκόλα. «Φοβόμουν μήπως το βραβείο είναι άγαλμα», είπε ο Ιταλός σκηνοθέτης. «Χαίρομαι όμως που είναι πλακέτα και θα μπορέσω να τη βάλω στη βιβλιοθήκη μου. Σε πολλές

χώρες που επισκέπτομαι, λυπάμαι που δεν καταλαβαίνω τη γλώσσα. Στην Ελλάδα επίσης δεν καταλαβαίνεις λέξη, αλλά δεν λυπάσαι. Ο ήχος της γλώσσας είναι γλυκός, ήρεμος, είναι ο ήχος της κουλτούρας, της ρίζας μας, αυτών που αγαπούσαμε πάντα. Γι' αυτό και δεν λυπάμαι» κατέληξε.<p>
 Σειρά είχε τώρα ο Μεξικανός Αλφόνσο Αράου, που όπως αποκάλυψε ο Σεραφείμ Φυντανίδης πριν του παραδώσει το βραβείο, σχεδιάζει στο μέλλον να κάνει ταινία

ένα βιβλίο του Ν. Καζαντζάκη. «Είμαι πολύ χαρούμενος», είπε ο Αράου και μας μίλησε για τον Γούντι Aλεν που είχε την ευκαιρία να σκηνοθετήσει. «Αυτή η ταινία μου δεν μοιάζει με τις άλλες που ίσως έχετε δει. Ελπίζω να την ευχαριστηθείτε όπως την ευχαριστηθήκαμε εμείς όταν την γυρίζαμε», ανέφερε και αναφώνησε «Βίβα Γκρέσια», απαντώντας στο «Bίβα Mέχικο» του κ. Φυντανίδη.<p>
 Ο Νίνος Φενέκ Μικελίδης βράβευσε τον Ρότζερ Κόρμαν. «Είχα την ευκαιρία να επισκεφθώ το Αρχαιολογικό Μουσείο της Αθήνας και να θαυμάσω την υπέροχη κουλτούρα σας. Εσείς οι Ελληνες πρέπει να είστε πολύ περήφανοι που δώσατε στον

κόσμο τη δημοκρατία», είπε ο Αμερικανός σκηνοθέτης-παραγωγός.<p>
 Η σκηνοθέτις Μαίρη Χατζημιχάλη-Παπαλιού ως μέλος της κριτικής επιτροπής με πρόεδρο τον Χ. Χάντσον και μέλη τους κριτικούς Ατίλα Τορσάι από την Τουρκία και Νένα Ντούκιτς από τη Γιουγκοσλαβία, παρουσίασε το βραβείο του διαγωνιστικού τμήματος του Πανοράματος. Νικητής αναδείχθηκε ο Ρώσος σκηνοθέτης

Βαλερί Ογκορόντνικοφ για την ταινία του «Μπάρακ» («Ο στρατώνας»). Το βραβείο είναι δωρεάν διαφήμιση 2 εκατ. συν το κόστος μιας κόπιας με τους υπότιτλους που προσφέρει ο Δήμος Αθηναίων. Ειδική μνεία δόθηκε στην ταινία «Συναπαντήματα

της νύχτας» του Γερμανού Αντρέα Ντρέσεν.<p>
 Η τελετή μόλις είχε λήξει και η ταινία «Picking up the pieces» του Αράου με πρωταγωνιστή τον Γούντι Aλεν άρχισε. Το κοινό είχε την ευκαιρία να δει σε αβάν

πρεμιέρ μια απολαυστική σάτιρα γύρω από το μύθο της θρησκείας, και των θαυμάτων της...<p>
 Μεταξύ άλλων στην αίθουσα ήταν οι: Μαρία Δαμανάκη, Αρης Σπηλιωτόπουλος, Θοδωρής Ρουσόπουλος, Θάνος Μικρούτσικος, Αντώνης και Ελένη Σαμαράκη, Διονύσης και Ασπα Σαββοπούλου, Κώστας Βρεττάκος, Ρένη Πιττακή, Μίμης Κουγιουμτζής, Νίκος Κούνδουρος, Λάκης Λαζόπουλος, Μάνος Ευστρατιάδης, Νίκος Περάκης, Αλέκος Φασιανός, Ελένη Καραΐνδρου, Αντώνης Αντύπας, Γιώργης Γραμματικάκης, Κωνσταντίνος Τσουκαλάς, Φωτεινή Τσαλίκογλου, Λευτέρης Παπαδόπουλος, Nτόρα Γιαννακοπούλου, Μαρία Ιωαννίδου, Μπήλιω Τσουκαλά, Μενέλαος Καραμαγγιώλης, Νόρα

Βαλσάμη, Γιάννης και Ευη Κυριακοπούλου, Γιάννης Ξανθούλης, Ανδρέας Τύρος, Δημήτρης Δανίκας.<p>
 Ακολούθησε δεξίωση στο «Διόνυσο» με τη συμμετοχή των περισσοτέρων προσκεκλημένων. Και του χρόνου! <p>
<b> ΦΩΤΕΙΝΗ ΜΠΑΡΚΑ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
