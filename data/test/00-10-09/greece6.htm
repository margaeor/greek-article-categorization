<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του<b> ΣΤΡΑΤΗ ΜΠΑΛΑΣΚΑ<p>
 Ε</b>τούτο το κήρυγμα ολοκληρώθηκε δίχως χειροκρότημα και χωρίς φώτα τηλεοπτικών προβολέων. Υπό το φως το κεριών γιατί είχε ήδη σκοτεινιάσει, σε μια ερειπωμένη

εκκλησία που λειτούργησε για τελευταία φορά στη ζωή του στις 14 Σεπτεμβρίου 1922 ο Αγιος πλέον, τότε μητροπολίτης Μοσχονησίων, Αμβρόσιος. Αλλά όπου θαρρείς, όλα ήταν φωτεινά, ακόμα και στις κόχες των ξεριζωμένων από τη μισαλλοδοξία ματιών, στις εικόνες των αγίων.<p>
 Και δεν μπορούσε να 'ναι αλλιώς ετούτη την ιστορική στιγμή. Ο Οικουμενικός Πατριάρχης Βαρθολομαίος πραγματοποιούσε εσπερινό στην εκκλησία των Ταξιαρχών, μητροπολιτική εκκλησία των Μοσχονησίων. Την επόμενη μέρα λειτούργησε στην εκκλησία των Ταξιαρχών, κι αυτή στο γειτονικό Αϊβαλί. Ηταν ο πρώτος Πατριάρχης

που επισκέφθηκε τις δύο πόλεις - πατρίδες της ψυχής ύστερα από έναν και βάλε αιώνα. Αυτόν τον αιώνα του μίσους στηλίτευσε στα κηρύγματά του. Μίσος που χώρισε τους λαούς. «Ερχόμαστε», είπε στους περίπου τριακόσιους χριστιανούς της

μητρόπολης των νέων χωρών, της Μητρόπολης Μυτιλήνης που ταξίδεψαν στο Μοσχονήσι και στο Αϊβαλί, «για να αφουγκρασθούμε το μήνυμα ζωής και ήθους, το οποίο απευθύνουν σιωπηρά προς εμάς οι πρόγονοί μας που είναι θαμένοι εδώ. Το μήνυμά τους είναι μήνυμα χριστιανικής ζωής και δημιουργίας και ειρηνικής συμβίωσης με συμπολίτες άλλης θρησκείας και εθνότητας. Βέβαια, συνέχισε, υπήρξαν και περίοδοι με οξείες εντάσεις, κατά τις οποίες συνέβησαν και γεγονότα αντίθετα με το πράο και φιλάγαθο πνεύμα των απλών ανθρώπων και των δύο πλευρών. Αλλά οι πράξεις, οι οποίες διαπράχθηκαν σ'αυτές τις ανώμαλες περιόδους δεν εκφράζουν τον ψυχισμό των απλών ανθρώπων. Και σεις, κάλεσε τους συγκεντρωμένους, απλοί και καλοί άνθρωποι, οφείλετε να ακούσετε με προσοχή το σιωπηλό μήνυμα που σας απευθύνουν οι πρόγονοί σας».<p>
 Τόσο η εκκλησία του Ταξιάρχη στο Μοσχονήσι όσο και η άλλη εκκλησία του Ταξιάρχη στο Αϊβαλί είχαν πρωτολειτουργήσει μετά το 1922, το 1997 η πρώτη και πέρυσι η δεύτερη. Yστερα από πρωτοβουλίες πολιτών του Kινήματος Προσέγγισης Ελλάδας και Τουρκίας με πρωτοπόρο τον τότε νομάρχη Λέσβου Αλέκο Μαθιέλλη.<p>
 <b>Kαι ενθρόνιση<p></b>
 Επισφράγιση αυτών των προσπαθειών, το ότι «ενθρονίστηκε» και ο νέος χωρίς ποίμνιο μητροπολίτης Μοσχονησίων Απόστολος. Ενθρόνιση χωρίς θρόνο σε μια εκκλησιά ετοιμόρροπη, υπό το φως των κεριών με «άξιος» από λιγοστούς για τέτοιο γεγονός συγκεντρωμένους και νοερά από τους χιλιάδες Μοσχονησιώτες της Διασποράς. Προφανώς σε μια τέτοια απελευθερωτική ορθόδοξη διαδικασία αναφερόταν ο Πατριάρχης όταν κάλεσε τους πιστούς να συλλάβουν το «πώς συνταιριάζεται η φαινομενική αντινομία που κρύβει η άρνηση της υποταγής στον κόσμο με την ταυτόχρονη απόλαυση του κόσμου».<p>
 Καθόλου τυχαία δεν ήταν και η αναφορά του Οικουμενικού Πατριάρχη στον παρόντα μητροπολίτη Κορίνθου Παντελεήμονα, που, όπως όλα δείχνουν, δεν θα πάρει μέρος στην αυριανή Σύνοδο της Ιεραρχίας της Εκκλησίας της Ελλάδας και για τον οποίο ανέφερε πως «γνωρίζει και τηρεί το Κανονικό της Εκκλησίας και είναι πιστός στο

Οικουμενικό Πατριαρχείο». Καλά λόγια είχε να πει και για τον παρόντα μητροπολίτη Μυτιλήνης Ιάκωβο, «συμμαθητή στη Θεολογική Σχολή της Χάλκης που πρέπει να ξαναλειτουργήσει». Καλά λόγια είχε να πει στο τέλος και για τους πολίτες της περιοχής διά γραφίδας Φώτη Κόντογλου. Ταυτόχρονα τα ίδια λόγια ερμηνεύθηκαν και ως μήνυμα με αποδέκτες όσους αρέσκονται σε «εξυπνάδες και υποκρισίες και άνοστες παραδοξολογίες».<p>
 «Τότε, έγραψε ο Φώτης Κόντογλου, και διάβασε ο Οικουμενικός Πατριάρχης Βαρθολομαίος υπογραμμίζοντας την πραγματική διάσταση της πνευματικής ταυτότητα

των ορθοδόξων της περιοχής, άρχιζες να νιώθεις την κάθε στιγμή της ζωής σου, ακόμα και την πιο μικρή, και να απογεύεσαι αληθινά ετούτο τον κόσμο που είναι ένα απλό και γλυκό πράγμα. Εκεί πέρα θα άκουγες κάτι λόγια να χαίρεσαι να τ' ακούς, όχι εξυπνάδες και υποκρισίες και άνοστες παραδοξολογίες, αλλά λόγια απλότατα πλην αληθινά, ζεστά, που είχανε κάποια ησυχαστική γλυκύτητα».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
