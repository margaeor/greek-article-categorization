<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">



Tου<b> MANΩΛH ΔPAKΟY<p></b>
 Οταν η Γιάννα Αγγελοπούλου (και το επιτελείο της) αναχωρούσε για το Σίδνεϊ είχε ζητήσει από τα μέλη της ελληνικής αποστολής να μην κάνουν την οποιαδήποτε

δυσμενή κρίση για τη διοργάνωση των Ολυμπιακών Αγώνων από τους Αυστραλούς. Για

λόγους ευγένειας. Στη διάρκεια της διοργάνωσης, η ίδια η πρόεδρος του «Αθήνα 2004» παραδέχτηκε δημοσίως ότι «οι Αυστραλοί έβαλαν τον πήχυ πολύ ψηλά»! <p>
 Κατά γενική ομολογία, στο Σίδνεϊ έγινε μία από τις πιο επιτυχημένες Ολυμπιάδες

της σύγχρονης Iστορίας. Ηταν δε τόσο μεγάλη η ικανοποίηση της ΔΟΕ ώστε οι Αγώνες να συγκριθούν με εκείνους της Βαρκελώνης, το '92, που από πολλούς (ακόμη και από τον Χουάν Αντόνιο Σάμαρανκ) χαρακτηρίστηκαν «πρότυπο». <p>
 Οι Ολυμπιακοί Αγώνες του Σίδνεϊ ανήκουν στο παρελθόν. Τα φώτα στράφηκαν πλέον στην Αθήνα, η οποία, διά του δημάρχου της Δημήτρη Αβραμόπουλου, παρέλαβε την ολυμπιακή σημαία και θα βρίσκεται για τα επόμενα τέσσερα χρόνια στο επίκεντρο του ενδιαφέροντος. Ομως, όλοι γνωρίζουν ότι ο δρόμος δεν είναι στρωμένος με λουλούδια. Αντιθέτως. Μια σειρά από μεγάλα προβλήματα συσσωρεύτηκαν και αναζητούν άμεσες λύσεις. Κι αν τους ξένους απασχολούν η ασφάλεια και η τρομοκρατία, η κυβέρνηση (που έχει αναλάβει την ευθύνη, διά του πρωθυπουργού Κώστα Σημίτη, έναντι της ΔΟΕ) και η Οργανωτική Επιτροπή έχουν να αντιμετωπίσουν, εκτός της δεδομένης καχυποψίας από το εξωτερικό, τη σκληρή ελληνική πραγματικότητα. <p>
 Τέσσερα χρόνια πριν από την έναρξη των Ολυμπιακών Αγώνων της Αθήνας, η κατασκευή του Ολυμπιακού Χωριού των αθλητών παρουσιάζει προβλήματα από το διαγωνισμό για την πολεοδομική μελέτη. Το Χωριό Τύπου, που θα φιλοξενήσει ένα μέρος των ξένων δημοσιογράφων, αναζητείται. Η κατασκευή του τριπλού έργου «Iππικό κέντρο-Iππόδρομος-Πολυδύναμο Φαλήρου» είναι αμφίβολο αν θα αυτοχρηματοδοτηθεί, με αποτέλεσμα να κινδυνεύει με ματαίωση. Το Κέντρο Κωπηλασίας στο Σχινιά (ένα από τα πλέον πολυσύνθετα έργα) μπλοκάρεται από τους

οικολόγους, ενώ η ΔΟΕ πιέζει για την επίσπευση παράδοσης των άλλων «ορφανών» έργων του ΥΠΕΧΩΔΕ. Το ζήτημα της τηλεόρασης υπολογίζεται ότι θα λυθεί μες στον

Οκτώβριο, όμως παρουσιάζει πολλά και ποικίλα προβλήματα. Σε όλα αυτά θα πρέπει

να προστεθούν δύο ευαίσθητοι τομείς της διοργάνωσης: Οι εθελοντές και η προσέλευση των φιλάθλων στα γήπεδα κατά τη διάρκεια των Aγώνων. Δύο τομείς στους οποίους το Σίδνεϊ αρίστευσε και δικαιολογημένα δημιούργησαν μεγαλύτερες προσδοκίες για την Αθήνα του 2004.<p>
 <b>ΟΛYMΠIAKΟ XΩPIΟ<p>
 Mια βόμβα βραδυφλεγής<p></b>
 Η κατασκευή του θυμίζει βραδυφλεγή βόμβα. Yστερα από τρία χρόνια περιπέτειας, η ευθύνη ανατέθηκε στον Οργανισμό Εργατικής Κατοικίας. Ομως τα προβλήματα μόλις τώρα αρχίζουν. Ο ΟΕΚ έχει βάλει στην άκρη το διαγωνισμό για την πολεοδομική ανάπτυξη του Χωριού, τον οποίο κέρδισε ένα γαλλικό γραφείο. Κι ενώ

οι Γάλλοι περίμεναν να πάρουν την δουλειά, ξαφνικά πληροφορήθηκαν ότι ο ΟΕΚ ανέθεσε τις μελέτες σε ιδιωτικά ελληνικά γραφεία! Η αντίδρασή τους ήταν άμεση.

Προσέφυγαν στην ελληνική Δικαιοσύνη και απειλούν μέσω της Ευρωπαϊκής Ενωσης. Ο

ΟΕΚ ισχυρίζεται πως αν ανέθετε τη δουλειά στους Γάλλους, το κόστος κατασκευής του Χωριού θα εκτινασσόταν στα ύψη. Ομως, λέγεται ακόμη ότι οι μελέτες έχουν δοθεί σε συγκεκριμένο γραφείο ισχυρού παράγοντα της Οργανωτικής Επιτροπής! Σε μια τέτοια περίπτωση, οι Γάλλοι πάνε για μεγάλη ψαριά...<p>
 Στον ΟΕΚ ισχυρίζονται ότι τον προσεχή Δεκέμβριο ή το πολύ τον Ιανουάριο του 2001 το Χωριό θα δημοπρατηθεί. Υπολογίζουν, όμως, χωρίς τον...ξενοδόχο, δηλαδή τις πολύ πιθανές δικαστικές εμπλοκές, που θα επιφέρουν πρόσθετες και ίσως καταδικαστικές καθυστερήσεις.<p>
 Κυβερνητικά στελέχη που πήγαν στο Σίδνεϊ διαπίστωσαν δύο χαρακτηριστικά για το

Ολυμπιακό Χωριό των Αυστραλών όσον αφορά το οικοδομικό, δηλαδή κάποιες πολύ καλές κατασκευές και λίγες μέτριες. Σπίτια-μεζονέτες από τη μία πλευρά και...κοντέινερ στους ελεύθερους χώρους από την άλλη, που μετακινήθηκαν μετά το τέλος των Ολυμπιακών Αγώνων. Ωστόσο, παραδέχτηκαν ότι οι Αυστραλοί έδωσαν μεγάλη βαρύτητα στη φροντίδα του αθλητή. Στο σύστημα μεταφοράς (τα λεωφορεία στο Χωριό), το σέρβις, την καθαριότητα των δωματίων. Κι όπως έμαθαν (ή όπως διαδίδουν) πριν από τέσσερα χρόνια οι Αυστραλοί ήταν στο ίδιο διαδικαστικό στάδιο με μας.<p>
 <b>ΧΩPIΟ TYΠΟY<p>
 Mε επιφοίτηση του Aγίου Πνεύματος<p></b>
 Η κατασκευή του προέκυψε ως υποχρέωση απέναντι στη ΔΟΕ, με την έννοια πως κάπου θα πρέπει να φιλοξενηθούν οι 20.000 εκπρόσωποι του Τύπου, από τη στιγμή που δεν επαρκεί η ξενοδοχειακή υποδομή. Ορισμένοι ενδιαφερόμενοι κατέθεσαν προτάσεις στην Οργανωτική Επιτροπή για την κατασκευή του Χωριού των δημοσιογράφων. Σε μία από τις τελευταίες συνεδριάσεις της Διυπουργικής Επιτροπής, όταν συζητήθηκαν αυτές οι προτάσεις, διαπιστώθηκε ότι οι περισσότερες χωροθετήσεις δεν θα μπορούσαν να φιλοξενήσουν το Χωριό. Καθεμία αντιμετώπιζε το δικό της πρόβλημα. Κάποιες ήταν εκτός σχεδίου πόλεως. Ορισμένες άλλες είχαν προβλήματα με τους συντελεστές δόμησης. Η Διυπουργική έδωσε εντολή στον «Αθήνα 2004» να προχωρήσει σε μια γενική έρευνα στην Αττική και να εξετάσει εναλλακτικές περιοχές στις οποίες θα μπορούν να φιλοξενηθούν δημοσιογράφοι. Τέτοιες εγκαταστάσεις είναι πιθανόν τα θέρετρα και οι κοιτώνες των στρατιωτικών σχολών ή οι φοιτητικές εστίες. Η υπόθεση βρίσκεται στην αναζήτηση χώρου. Μέχρι τέλη Νοεμβρίου πρέπει να υπάρχει απόφαση. Υπολογίζεται ότι θα στεγάσει 7.000 δημοσιογράφους. Οι άλλοι καλύπτονται από την υπάρχουσα ξενοδοχειακή υποδομή. Προτάθηκαν διάφορες περιοχές. Η Παλλήνη (από τον ΟΤΕ) συγκεντρώνει τις περισσότερες πιθανότητες, διότι έχει τα λιγότερα προβλήματα. <p>
 <b>IΠΠΟΔPΟMΟΣ κ.λπ.<p>
 Eκτός προθεσμιών και ενδιαφέροντος<p></b>
 Σύμφωνα με το φάκελο υποψηφιότητας, προβλέπεται η μεταφορά του σημερινού Ιπποδρόμου στο Μαρκόπουλο και η κατασκευή, στο ίδιο μέρος, του Iππικού Kέντρου. Και στις εγκαταστάσεις στο Φάληρο, η κατασκευή του Πολυδύναμου Αθλητικού Κέντρου, που θα φιλοξενήσει τα αθλήματα της πυγμαχίας, του τάε κβον ντο, του τζούντο και του χάντμπολ. Το έργο επρόκειτο να προχωρήσει με αυτοχρηματοδότηση. Ο διαγωνισμός ξεκίνησε, ωστόσο στην πορεία οι πέντε όμιλοι που συνεχίζουν διαπίστωσαν ότι η κατασκευή ίσως είναι ασύμφορη. Κι επειδή οι επιχειρηματίες σκέφτονται μόνο το κέρδος, το πιο πιθανό είναι ο διαγωνισμός να

κηρυχθεί άγονος. Οι πέντε όμιλοι των εταιριών απέστειλαν πρόσφατα στον ΟΔΙΕ τις γραπτές παρατηρήσεις τους, μέσω των οποίων ουσιαστικά αναιρούνται βασικοί όροι του διαγωνισμού. Αν το διπλό έργο δεν αυτοχρηματοδοτηθεί, η μία λύση είναι να βαπτιστεί «δημόσιο» και να χρηματοδοτηθεί (κι αυτό) από το κράτος. Σε

άλλη περίπτωση θα πρέπει να θεωρείται πιθανότερη η παραμονή του Ιπποδρόμου στη

σημερινή θέση του και η μεταφορά του Πολυδύναμου Αθλητικού Κέντρου στο χώρο του Ελληνικού Αεροδρομίου. Εκεί όπου έχει προβλεφθεί να κατασκευαστούν, ακόμη,

εγκαταστάσεις για την αντιπτέριση, την ξιφασκία, το μπέιζμπολ, το σόφτμπολ και

το χόκεϊ. Το έργο είναι, ούτως ή άλλως, εκτός χρονοδιαγραμμάτων, αφού στο φάκελο διεκδίκησης η μεταφορά του Ιπποδρόμου προσδιοριζόταν για τον Αύγουστο του 2001.<p>
 Ομως, για το Iππικό Kέντρο ποια λύση θα βρεθεί; <p>
 <b>ΣXINIAΣ KAI «ΟPΦANA»<p>
 H ΔΟE τα αιτεί ένα χρόνο νωρίτερα<p></b>
 Η μεγάλη περιπέτεια του Κώστα Λαλιώτη. Η ΔΟΕ ζήτησε, στην τελευταία επίσκεψη του κλιμακίου της Συντονιστικής Επιτροπής, να επιταχυνθούν οι διαδικασίες κατασκευής του Κωπηλατικού Κέντρου στο Σχινιά. Το ΥΠΕΧΩΔΕ ανακοίνωσε ότι τα δικά του έργα, τα λεγόμενα «ορφανά», θα δοθούν προς παράδοση τον Απρίλιο και Mάιο του 2004. Σε μια τέτοια περίπτωση, όμως, δεν είναι εφικτό, να διενεργηθούν τα test events. Μετά τις σχετικές παραινέσεις-υποδείξεις, το ΥΠΕΧΩΔΕ είναι υποχρεωμένο να δώσει το Κωπηλατοδρόμιο στο Σχινιά, τις εγκαταστάσεις στο Ριζάρι (για το κανό καγιάκ), το φαληρικό όρμο (ανάπλαση) και

το Ελληνικό ένα χρόνο πριν! <p>
 Ο Σχινιάς παρουσίασε πρόσφατα κι άλλη εμλποκή. Η WWF θέλει να εντάξει την ευρύτερη περιοχή στο πρόγραμμα «Φύση 2000» για την προστασία του περιβάλλοντος

και ζητεί από την Ευρωπαϊκή Ενωση να μη χρηματοδοτήσει τα προγράμματα της ελληνικής κυβέρνησης. Το ΥΠΕΧΩΔΕ ισχυρίζεται, με τη σειρά του, ότι το περιβάλλον προστατεύεται περισσότερο μέσω της κατασκευής του Κωπηλατικού Κέντρου. Η ελληνική κυβέρνηση προχωρά στις διαδικασίες κατασκευής του.<p>
 Το Συμβούλιο της Επικρατείας ενέκρινε ήδη το σχετικό προεδρικό διάταγμα. Για την ιστορία. Ο (πρώτος πρόεδρος της Οργανωτικής Επιτροπής) Στράτης Στρατήγης όταν είχε ερωτηθεί για τα προβλήματα που παρουσιάστηκαν στο Σχινιά είχε δηλώσει: «Το πολύ πολύ να μη διοργανώσουμε την κωπηλασία! »<p>
 <b>THΛEΟPAΣH<p>
 Mπέρδεμα λόγω συνασπισμού<p></b>
 Οι συσσωρευμένες καθυστερήσεις των προηγούμενων διοικήσεων του «Αθήνα 2004» οδήγησαν σε μια απρόβλεπτη συμμαχία στο διαγωνισμό για την παραγωγή του ραδιοτηλεοπτικού σήματος, που προκαλεί μεγάλο πονοκέφαλο στην ηγεσία της Οργανωτικής Επιτροπής, η οποία θα κληθεί εντός του Οκτωβρίου να πάρει την τελική απόφασή της. Πρόκειται για τη σύμπραξη της ιταλικής RAI, του βρετανικού

BBC και του γαλλικού σταθμού TVRS.<p>
 Tο ακλόνητο φαβορί ήταν, μέχρι τη στιγμή του συνασπισμού των άλλων υποψηφίων, η εταιρεία ISB του Iσπανού Mανόλο Pομέρο, που έχει την υποστήριξη του αμερικανικού NBC, την απόλυτη εμπιστοσύνη της ΔΟE και τη γνώση του αντικειμένου, μια και ο Pομέρο έχει στήσει τις τηλεοπτικές παραγωγές όλων των

τελευταίων Ολυμπιακών Aγώνων, συμπεριλαμβανομένων και των χειμερινών.<p>
 Tώρα, όμως, η κατάσταση αλλάζει, γιατί ο συνασπισμός των τριών ευρωπαϊκών τηλεοράσεων δεν μπορεί να θεωρηθεί αμελητέος. Eπιπλέον, οι Eυρωπαίοι θέλουν να

σπάσουν το μονοπώλιο του Pομέρο και των Aμερικανών, οπότε δεν αποκλείεται να καταθέσουν μια πολύ ελκυστική οικονομική προσφορά.<p>
 Tι θα γίνει σε μια τέτοια περίπτωση; Aν δοθεί η δουλειά ακριβότερα στον Pομέρο, τότε BBC, RAI και TVRS θα χαλάσουν τον κόσμο. Kαι δεν αποτελούν, βέβαια, άμαχο πληθυσμό... Aπό την άλλη, αν ο διαγωνισμός κατακυρωθεί στους Eυρωπαίους, τότε ποιος κρατάει τους Aμερικανούς και τη ΔΟE, που θα έχουν «υιοθετήσει» τον Pομέρο; <p>
 Eνδεικτικό των καθυστερήσεων είναι το γεγονός ότι, σύμφωνα με το αρχικό χρονοδιάγραμμα, η Οργανωτική Eπιτροπή θα έπρεπε να είχε καταλήξει σε μια απόφαση πριν από τους Ολυμπιακούς Aγώνες του Σίδνεϊ. Tώρα, όχι μόνο καλείται να επιλέξει μεταξύ περίπου ισοδύναμων, αλλά και να δικαιολογήσει τον αποκλεισμό της δεύτερης κοινοπραξίας, όποια κι αν είναι. Nα τη δικαιολογήσει, είτε στη ΔΟE (αν μείνει έξω η εταιρεία του Pομέρο) είτε στο διεθνές περιβάλλον

 (αν αποκλειστούν τα τρία ευρωπαϊκά κανάλια), με τεκμηριωμένα στοιχεία. Eκτός κι αν το ευρηματικό μυαλό κάποιων οδηγήσει σε μία...μεσοβέζικη λύση, ώστε να μη μείνει κανείς παραπονούμενος! <p>
 <b>EΘEΛΟNTEΣ<p>
 Ποια κίνητρα θα τους δελεάσουν; <p></b>
 Το Σίδνεϊ πήρε το χρυσό μετάλλιο! Ωστόσο και πριν από τους Ολυμπιακούς Αγώνες είχε διαπιστωθεί ότι οι Αυστραλοί είχαν ιδιαίτερα αναπτυγμένο το αίσθημα του εθελοντισμού. Χρησιμοποιήθηκαν 50.000 άνθρωποι! Μάλιστα, ήταν τέτοια η προσφορά που οδήγησε στο να αναρτηθούν πινακίδες στην έδρα της Οργανωτικής Επιτροπής, με τις οποίες γινόταν γνωστό ότι οι θέσεις των εθελοντών είχαν καλυφθεί. Η εκπαίδευσή τους ήταν ποικίλη. Σε θέματα καθοδήγησης του κοινού (στο Ολυμπιακό Πάρκο), ελέγχου των εισιτηρίων και των διαπιστεύσεων στα γήπεδα,

ενώ πολλοί χρησιμοποιήθηκαν και ως οδηγοί, ακόμη και για την oλυμπιακή οικογένεια. Ανθρωποι κάθε ηλικίας πήραν άδεια από την εργασία τους για να γίνουν εθελοντές. Και καμάρωναν γι' αυτή την προσφορά τους. Στην Αθήνα λέγεται ότι υπάρχει ένας σχεδιασμός που προβλέπει μέχρι τέλος του έτους τον καθορισμό της ανάπτυξης του εθελοντισμού. Το ζητούμενο είναι τι κίνητρα θα δοθούν. Η εισαγωγή στο Δημόσιο αποκλείστηκε σε μία από τις τελευταίες συνεδριάσεις της Διυπουργικής. Οι Αυστραλοί πήραν ως δώρο τη στολή, φαγητό και

κάποια λίγα εισιτήρια. Αξίζει να σημειωθεί ότι οι εθελοντές δεν είναι όλοι μέσα στα γήπεδα, για να μεταφέρουν τα ρούχα της Μάριον Τζόουνς, αλλά μέχρι και

σε υπόγεια γκαράζ αθλητικών κέντρων! Σε κάθε διοργανώτρια πόλη υπάρχουν... απώλειες. Κάποιοι δηλώνουν ότι θα μετάσχουν αλλά μόλις αρχίζουν οι Αγώνες εγκαταλείπουν τη σκέψη. Το Σίδνεϊ έχασε 20% των εθελοντών λίγες μέρες πριν από

την έναρξη των Αγώνων. Εκαναν νέα πρόσκληση και κάλυψαν αμέσως τις θέσεις. <p>
 <b>KΟΣMΟΣ-EIΣITHPIA<p>
 Ο γόρδιος δεσμός των διοργανωτών<p></b>
 Αλλο ένα χρυσό μετάλλιο των Αυστραλών. Παρ' ότι οι διοργανωτές του Σίδνεϊ ξεκίνησαν με προβλήματα τη διάθεση των εισιτηρίων, όλα τα γήπεδα, σε όλες τις φάσεις, ήταν πλήρη. Πριν από την έναρξη των Ολυμπιακών Αγώνων έγινε σκάνδαλο τεραστίων διαστάσεων, όταν οι της Οργανωτικής Επιτροπής ανακοίνωσαν πως είχαν δεσμεύσει το 52% των εισιτηρίων. Στη διάρκεια της διοργάνωσης αποδείχθηκε ότι το ποσοστό έφτανε μόλις το 33%. Ολα αυτά είχαν οδηγήσει σε κρίση τις σχέσεις της κυβέρνησης με την Οργανωτική, με αποτέλεσμα τον υποβιβασμό του διευθύνοντος συμβούλου Σάντι Χάλογουεϊ και την απόλυση του υπευθύνου των εισιτηρίων. Το ενδιαφέρον των Αυστραλών για τη διοργάνωση εντοπίστηκε στη διάρκεια της λαμπαδηδοδρομίας. Ενα ντελίριο ενθουσιασμού έπιασε όλο τον κόσμο,

που σχημάτιζε ουρές στα εκδοτήρια, για να προμηθευτεί εισιτήρια! Το αποτέλεσμα

αποτυπώθηκε ανάγλυφα στην τηλεοπτική εικόνα, που έκανε το γύρο όλου του κόσμου. Στα προκριματικά του μπάντμιντον ή της ξιφασκίας ένα γήπεδο 8.000 θέσεων είχε πληρότητα 80%! Εκατό χιλιάδες άνθρωποι, καθημερινά, παρακολουθούσαν στο Ολυμπιακό Στάδιο της πόλης τα αγωνίσματα του στίβου. Τα γήπεδα γέμισαν από τους Αυστραλούς, καθώς υπολογίστηκε ότι οι επισκέπτες-τουρίστες δεν ξεπέρασαν τους 200.000! Το μεγάλο ερώτημα που προκύπτει είναι αν στην Αθήνα του Αυγούστου του 2004 θα επικρατήσει ανάλογη εικόνα προσέλευσης, χωρίς να επιστρατευτούν τα... Ελληνικά Στρατά για να καλύψουν τις κενές θέσεις.<p>
 Kαι το ερώτημα γίνεται ακόμα μεγαλύτερο, με βάση τα παρακάτω δεδομένα: <p>
 * Tον Aυγουστο η Aθήνα όχι μόνο αδειάζει αλλά πρέπει οπωσδήποτε να αδειάσει, για να αντιμετωπιστούν προβλήματα όπως το κυκλοφοριακό και η ατμοσφαιρική ρύπανση.<p>
 * Οι ελλείψεις σε ξενοδοχειακές κλίνες δεν επιτρέπουν άφιξη μεγάλου αριθμού ξένων, οι οποίοι θα μπάλωναν τις τρύπες.<p>
 * Tα περισσότερα από τα ολυμπιακά αθλήματα είναι άγνωστα έως απωθητικά στο ελληνικό κοινό, που ούτως ή άλλως στερείται αθλητικής παιδείας.<p>
 * Οι αναμενόμενες τιμές των εισιτηρίων θα είναι δυσβάσταχτες ακόμη και για τους φανατικούς σπόρτσμαν.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
