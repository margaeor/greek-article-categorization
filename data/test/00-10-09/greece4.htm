<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 9 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της <b>ΧΑΡΑΣ ΤΖΑΝΑΒΑΡΑ<p>
 Ε</b>ίκοσι τρεις μήνες καθυστέρηση και 35 δισ. δραχμές επιπλέον κόστισαν στο Δημόσιο -τελικά στον Ελληνα φορολογούμενο- οι αλλεπάλληλες προσφυγές στο Συμβούλιο της Επικρατείας που έγιναν από κατοίκους και φορείς για τμήμα 300 μέτρων της περιφερειακής Υμηττού, που περνάνε μέσα από τα όρια του ακινήτου του Aμερικανικού Kολεγίου. <p>
 H αποκάλυψη έγινε διά στόματος του υπουργού ΠΕΧΩΔΕ και μάλιστα από το βήμα της

εκδήλωσης που οργανώθηκε το Σάββατο στο κεντρικό κτίριο του νέου αεροδρομίου στα Σπάτα, με αφορμή την ολοκλήρωση των έργων και την έναρξη των δοκιμών με στόχο, όπως επανέλαβε με έμφαση ο Κώστας Λαλιώτης, να λειτουργήσει την 1η Μαρτίου 2001. Λίγες ώρες νωρίτερα, τα μεσάνυχτα της 28ης Φεβρουαρίου θα κλείσει -τουλάχιστον για τις κανονικές πτήσεις- το Ελληνικό.<p>
 Οι δοκιμές ξεκίνησαν την περασμένη Τρίτη και γίνονται δύο ημέρες την εβδομάδα (Τρίτη και Πέμπτη) με εθελοντές «επιβάτες» που επιλέγονται με βάση ορισμένα κριτήρια. Την πρώτη εβδομάδα 120 άτομα πήγαν στο αεροδρόμιο, πέρασαν από έλεγχο αποσκευών και εισιτηρίων, ενώ έφτασαν μέχρι τις φυσούνες αποβίβασης. Προγραμματίζονται συνολικά 46 ενότητες δοκιμών, στις οποίες θα χρησιμοποιηθούν

3.500 εικονικοί επιβάτες. Θα επιστρατευτούν ακόμη 4.000 βαλίτσες, 15 οχήματα με πιλότους για προσομοίωση αεροσκαφών και 108 εργαζόμενοι σε αεροπορικές εταιρείες.<p>
 Ολο τον Οκτώβριο θα γίνονται δοκιμές στις αφίξεις και τις αναχωρήσεις επιβατών

και αποσκευών. Τον επόμενο μήνα προγραμματίζονται πιο σύνθετα σενάρια, με ασκήσεις ετοιμότητας και εκτάκτου ανάγκης, ενώ πτήσεις αεροσκαφών προβλέπονται

μετά το Δεκέμβριο.<p>
 Στην ομιλία του ο υπουργός ΠΕΧΩΔΕ αναφέρθηκε αναλυτικά στο αρχικό σχέδιο της σύμβασης για το νέο αεροδρόμιο που είχε προωθήσει το 1993 η Ν.Δ. και το οποίο δεν έφτασε ώς την υπογραφή του λόγω των πρόωρων εκλογών. Τόνισε με έμφαση τις αλλαγές που επήλθαν από τη νέα ηγεσία του υπουργείου ΠΕΧΩΔΕ, που κατοχυρώθηκαν

στην ισχύουσα σύμβαση.<p>
 Ο προϋπολογισμός του έργου ανέρχεται στα 658 δισ. δραχμές, από τα οποία τα 117

δισ. κατέβαλε το ελληνικό Δημόσιο από κοινοτικούς πόρους, τα 78 προέρχονται από το γνωστό «Σπατόσημο», τα 53 από ίδια κεφάλαια της κατασκευάστριας κοινοπραξίας και τα υπόλοιπα από δανεισμό από την Ευρωπαίκή Τράπεζα Επενδύσεων

 (321 δισ.) και τις εμπορικές τραπέζες (98 δισ.).<p>
 <b>22.000 προσλήψεις<p></b>
 Ο Κώστας Λαλιώτης υπογράμμισε ότι οι νέες εγκαταστάσεις θα δημιουργήσουν 22.000 νέες θέσεις εργασίας, από τις οποίες οι 7.000 θα είναι μέσα στο αεροδρόμιο και οι υπόλοιπες σε συμπληρωματικές υπηρεσίες και υποστηρικτικές επιχειρήσεις.<p>
 Ο Χάρης Σταματόπουλος, πρόεδρος της εταιρείας «Διεθνής Αερολιμήν», που έχει την ευθύνη για την κατασκευή και λειτουργία του αεροδρομίου, σημείωσε ότι δόθηκε ιδιαίτερη έμφαση στην ασφάλεια. Πέρα από την ειδική επιμόρφωση του προσωπικού, ακολουθήθηκαν όλες οι προβλέψεις του παραρτήματος 17 της Διεθνούς Υπηρεσίας Πολιτικής Αεροπορίας (ICAΟ), γεγονός που εγγυάται 100% έλεγχο στις αποσκευές, μέσα από ένα σύστημα τριών επιπέδων ανίχνευσης εκκρηκτικών υλών, με

τη βοήθεια ακτίνων Χ και αξονικού τομογράφου. Με αυτό τον εξοπλισμό το «Ελευθέριος Βενιζέλος» θα είναι το πλέον ασφαλές αεροδρόμιο της Ευρώπης.<p>
 «Μετατρέψαμε ένα όραμα σε πραγματικότητα», υπογράμμισε ο δρ Χάνς-Πέτερ Καϊτέλ,

πρόεδρος του εκτελεστικού συμβουλίου της κατασκευάστριας κοινοπραξίας, ενώ στα

βασικά στοιχεία του έργου αναφέρθηκε ο δρ Κ. Ράινμπεργκ, μέλος του ίδιου συμβουλίου.<p>
 Στην τελετή παραλαβής του έργου παραβρέθηκαν οι υπουργοί Εθνικής Οικονομίας Γιάννος Παπαντωνίου και Μεταφορών Χρ. Βερελής, ο υφυπουργός ΠΕΧΩΔΕ Ν. Αλευράς,

ο πρώην υπουργός Τ. Μαντέλης, ενώ σημαντική ήταν και η εκπροσώπηση της αντιπολίτευσης. Ηταν παρόντες ο πρώην πρωθυπουργός Κ. Μητσοτάκης, ο Τζ. Τζαννετάκης, καθώς και ο Στέφανος Μάνος, που όλοι τους είχαν λόγο επί κυβερνήσεων της Ν.Δ. για το νέο αεροδρόμιο.<p>

<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
