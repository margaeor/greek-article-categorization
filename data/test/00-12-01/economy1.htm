<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 1/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Tου ΜΩΥΣΗ ΛΙΤΣΗ<p>
 Η</b>
 Γουόλ Στριτ φεύγει...το ευρώ έρχεται. Η συνεχιζόμενη καταβαράθρωση του Nasdaq, αλλά και η σημαντική υποχώρηση του Ντάου Τζόουνς φέρνουν το ευρώ στην αντεπίθεση.<p>
 <b>Τ</b>ο ευρωπαϊκό νόμισμα ξεπέρασε χθες κατά πολύ τα 87 σεντς, καταγράφοντας άνοδο της τάξης του 1, 5% μέσα σε ένα εικοσιτετράωρο. Την ίδια στιγμή ο Nasdaq έπιανε

πάτο, παρασύροντας τόσο τον Ντάου Τζόουνς όσο και «τα αστέρια τού αύριο», τις μετοχές τηλεπικοινωνιών, μίντια και νέων τεχνολογιών στην Ευρώπη.<p>
 Η άτακτη υποχώρηση του Nasdaq, αλλά και η ευρύτερη καχεξία της Γουόλ Στριτ, λόγω των ανησυχιών για κάμψη των επιχειρηματικών κερδών και των υψηλών ρυθμών ανάπτυξης, συνέχισε και χθες να δίνει φτερά στο ευρώ.<p>
 Το ευρωπαϊκό νόμισμα έφτασε στα 87, 31 σεντς, στο υψηλότερο επίπεδο των τρεισήμισι εβδομάδων, για να υποχωρήσει ελαφρά αργότερα στα 87, 15 σεντς. Ενισχύθηκε επίσης στα 96, 60 γεν, επίπεδο που είναι το υψηλότερο από τον Αύγουστο.<p>
 <b>«Aνάσα» δραχμής</b><p>
 Χάρη στο ευρώ ανάσανε και η δραχμή, με το δολάριο να υποχωρεί χθες κατά δύο δρχ., στις 392, 430 δρχ., στο fixing της Τράπεζας της Ελλάδος. Το αμερικανικό νόμισμα θα πωλείται σήμερα προς 395, 962 δρχ.<p>
 Παρά την ενίσχυση του ευρώ, τα ευρωπαϊκά χρηματιστήρια είχαν την τύχη του Nasdaq, καθώς μεγάλο μέρος των κεφαλαίων και στην Ευρώπη είχε επενδύσει στο αμερικανικό όνειρο της λεγόμενης νέας οικονομίας και του Nasdaq, που μετά τις αμερικανικές εκλογές έχει οδηγηθεί σε νέο Bατερλό και απώλειες που φτάνουν το 20%.<p>
 Τα χρηματιστήρια του Παρισιού (-2, 19%), του Μιλάνου (-2, 30%) και της Φρανκφούρτης (-3, 42%) έκλεισαν με μεγάλες απώλειες. Μόνο το χρηματιστήριο του Λονδίνου έκλεισε με μικρή πτώση 0, 37%.<p>
 Στις 21.30 ώρα Eλλάδας οι απώλειες του Nasdaq έφταναν στο 6, 49%, με τον ομώνυμο δείκτη να πλησιάζει στις 2.500 μονάδες, στο χαμηλότερο επίπεδο από τον

Aύγουστο του 2000. Ο Ντάου Τζόουνς υποχωρούσε κατά 3, 15%.<p>
 Ο πανευρωπαϊκός δείκτης τηλεπικοινωνιών Dow Jones Stoxx, που απαρτίζεται από τις μετοχές των 26 μεγαλύτερων ευρωπαϊκών τηλεπικοινωνιών, αφού ενισχύθηκε σχεδόν κατά 30% -κατά το παράδειγμα του Nasdaq- το πρώτο τρίμηνο του έτους, έχει χάσει 40% από τα υψηλά επίπεδα του Μαρτίου, 17% από τις αρχές του έτους και πάνω από 8% μόνο την τελευταία εβδομάδα.<p>
 Χθες υποχώρησε κατά 3, 2%, ενώ μετοχές εταιρειών, όπως η Philips Electronics (-8, 4%), η Alcatel (-6, 5%), η Nokia (-3%) και η France Telecom (-5, 1%) κατέγραψαν σημαντικές απώλειες.<p>
 Αφορμή για το νέο χάι-τεκ «Bατερλό» στάθηκαν οι προειδοποιήσεις δύο αμερικανικών εταιρειών, της Altera Corp, κατασκευάστριας επεξεργαστών και της Gatewa y, κατασκευάστριας κομπιούτερ, ότι τα οικονομικά τους αποτελέσματα του τετάρτου τριμήνου θα είναι κατώτερα των προσδοκιών της αγοράς.<p>
 Το «Bατερλό» του Nasdaq, από τη μια, που προσγείωσε απότομα τους μύστες της νέας τεχνολογίας, και το υψηλό κόστος για την απόκτηση αδειών τρίτης γενιάς κινητής τηλεφωνίας, από την άλλη, έχει προκαλέσει φόβους ότι οι εταιρείες τηλεπικοινωνιών δεν θα μπορέσουν να αντεπεξέλθουν στα φιλόδοξα επεκτατικά τους

σχέδια με εξαγορές και συγχωνεύσεις.<p>
 Σύμφωνα με εκτιμήσεις της γνωστής επενδυτικής τράπεζας JP Morgan, το κόστος για την τρίτη γενιά κινητής τηλεφωνίας στην Ευρώπη ενδέχεται να φτάσει τα 126 δισ. δολ. και οι εταιρείες ίσως να χρειαστούν 100 δισ. δολ. επιπλέον για τη δημιουργία δικτύων.<p>
 –Πάντως και ο κλασικός Ντάου Τζόουνς δεν πάει πολύ καλύτερα από το Nasdaq, καθώς πληθαίνουν οι ενδείξεις για κάμψη των υψηλών ρυθμών ανάπτυξης της αμερικανικής οικονομίας, χωρίς ακόμη να έχει αναδειχθεί «ο μίστερ Αμερική», ο νέος Αμερικανός πρόεδρος, που θα κληθεί να βγάλει τα κάστανα από τη φωτιά.<p>
 Ωστόσο, οι διαχειριστές κεφαλαίων εξακολουθούν να είναι αισιόδοξοι για την αμερικανική αγορά. Σύμφωνα με δημοσκόπηση του «Ρόιτερ» αύξησαν το Νοέμβριο τις

αμερικανικές μετοχές στα χαρτοφυλάκιά τους, αλλά και το ρευστό για κάθε ενδεχόμενο.<p>
 Η γνωστή άλλωστε «ταύρος» (αισιόδοξη) γκουρού της Γκόλντμαν Σακς, Αμπι Κόεν, ξαναχτύπησε χθες, λέγοντας ότι οι αποτιμήσεις μετοχών είναι σήμερα πιο ελκυστικές απ' ό,τι ήταν ολόκληρο το χρόνο.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
