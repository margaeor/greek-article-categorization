<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 1/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΤΟΥ ΓΙΑΝΝΗ ΝΤΕΝΤΟΠΟYΛΟΥ</b><p>
 Τα ξημερώματα της Πέμπτης, όταν το τσάρτερ των Μακεδονικών Aερογραμμών προσγειώθηκε στο αεροδρόμιο του Ελληνικού, δεν υπήρχε ένα από τα μέλη της αποστολής της εθνικής ομάδας μπάσκετ των Ανδρών που να θυμόταν την ταλαιπωρία που πέρασε τις τελευταίες μέρες. Εντάξει, χρειάστηκαν τρία ταξίδια (Ξάνθη, Οπάβα, Μινσκ) και τρεις αγώνες για να επαυξήσει η «γαλανόλευκη» το σερί της από 5-0 σε 8-0, στο πλαίσιο των προκριματικών του Ευρωμπάσκετ του 2001, όμως το βασικότερο σε αυτές τις περιπτώσεις δεν είναι σε ποιο σημείο στεκόμαστε, αλλά προς ποια κατεύθυνση βαδίζουμε. Πόσο μάλλον όσο περνάει ο καιρός και πλησιάζει το μεγάλο ραντεβού της Κωνσταντινούπολης. Πάντως, αν κρίνει κανείς από το πλατύ χαμόγελο, που δεν μπορούσε να κρύψει ούτε κάτω από το παχύ μουστάκι του ο ομοσπονδιακός τεχνικός Κώστας Πετρόπουλος, πρέπει να είμαστε σε καλό δρόμο. Ο κόουτς δεν καμάρωνε μόνο για τις επιδόσεις της ομάδας μέσα στον αγωνιστικό χώρο, αλλά κυρίως χαιρόταν για την ατμόσφαιρα που επικρατούσε τριγύρω του. Ακόμη και τις δύσκολες ώρες της αναμονής στο παγωμένο αεροδρόμιο του Μινσκ τα γέλια που αντηχούσαν όταν ο Αλβέρτης έλεγε τα αστειάκια του -με τη χάρη που έσταζε τα τρίποντα στο «Σπορτ Παλάς»- είχες την εντύπωση ότι βρίσκεσαι σε πενταήμερη εκδρομή της Γ' Λυκείου. Σιγά μην απασχολούσε τον Παπανικολάου ή τον Ντικούδη όση ώρα κάθονταν δίπλα και συζητούσαν περί ανέμων και υδάτων ότι αύριο μπορεί και να σπρωχτούν για να διεκδικήσουν ριμπάουντ στο μεγάλο ντέρμπι της Α1 ανάμεσα στον Ολυμπιακό και την ΑΕΚ.<p>
 <b>«ΠΟNΟKEΦAΛΟΣ»</b><p>
 Ο «Νουρέγιεφ» προφανώς προσπαθούσε να μη σκέφτεται τον «πονοκέφαλο» που θα τον πιάσει το καλοκαίρι, όταν θα χρειαστεί να καταλήξει στην τελική δωδεκάδα, διαλέγοντας τουλάχιστον μέσα από 21 παίκτες που δείχνουν ετοιμοπόλεμοι. «Οποιος δεν παίζει δικαιούται να έχει παράπονο, αλλά και όποιος παίζει πρέπει να τρέμει, γιατί ανά πάσα στιγμή μπορεί να χάσει τη θέση του», σχολίαζε εντυπωσιασμένος ο γενικός διευθυντής του Παναθηναϊκού, Τάσος Στεφάνου, που ακολούθησε ως φίλαθλος την αποστολή στη Λευκορωσία. Μετρούσε τους 11 (που ήταν στο αεροπλάνο) συν: Λιαδέλη, Φώτση, Τσαρτσαρή, Μάγλο, Χατζηβρέττα, Ρεντζιά, Τσακαλίδη, Χατζή, Κακιούζη, Μπουντούρη που είναι στα υπ' όψιν και δεν ήθελε να είναι στη θέση του προπονητή.<p>
 <b>ANAKEΦAΛAIΩΣH</b><p>
 Πέρα από το γεγονός ότι η πεντάδα θα μπορούσε να βγαίνει ακόμη και με...κλήρωση, τα θετικά σημεία στα οποία στάθηκε ο ομοσπονδιακός τεχνικός, ανακεφαλαιώνοντας τα συμπεράσματά του 10ημέρου, ήταν: <p>
 *«Υπάρχει δίψα και πάθος για διάκριση κι αυτό είναι ένα μεγάλο συν».<p>
 *«Η ατμόσφαιρα με πολύ κόπο και προσπάθεια, που πέρασε μέσα και από συγκρούσεις, έχει εξυγιανθεί. Σπουδαίο ρόλο δεν έπαιξε μόνο ο ιδανικός αρχηγός, Γιώργος Σιγάλας, που έχει "κλέψει" τις καρδιές όλων με τη στάση του, αλλά και οι παλαιότεροι Αλβέρτης, Οικονόμου (το περιστατικό του Μινσκ πέρασε σαν...φτάρνισμα), Παπανικολάου και Γιαννούλης».<p>
 *«Υπάρχει ποιότητα και βάθος, που επιτρέπει στην ομάδα να διατηρείται φρέσκια στη διάρκεια του αγώνα. Κανείς δεν πρόκειται να παίζει για 40 λεπτά, ο κόσμος να χαλάσει. Γι' αυτό είναι μάταιο όποιος βρίσκεται στο παρκέ να κρατάει δυνάμεις. Εν γνώσει των συνεπειών, ακόμη κι όταν η εξέλιξη δεν το επέτρεπε, μοιράστηκε ο χρόνος, με σκοπό όλοι να νιώθουν έτοιμοι να σηκώσουν το βάρος που τους αντιστοιχεί. Αυτός ήταν άλλωστε ο ιερός μας στόχος. Να δημιουργήσουμε πρωταγωνιστές».<p>
 *«Απέδωσε καρπούς η μίνι προετοιμασία που έγινε το περασμένο καλοκαίρι. Και σε επίπεδο ομαδικής τακτικής, μιας και η ομάδα αντέδρασε με την οργάνωση συλλόγου στις κρίσιμες στιγμές, αλλά και σε επίπεδο προσωπικών σχέσεων. Σιγά σιγά δημιουργείται μια μεγάλη παρέα, που όπως έχει διδάξει η ιστορία έχει μεγαλύτερες πιθανότητες να φτάσει σε ένα καλύτερο αποτέλεσμα».<p>
 * «Η ομάδα ανταποκρίνεται στις απαιτήσεις του μοντέρνου μπάσκετ παίζοντας γρήγορα. Οπως μαρτυρά η ειδική στατιστική που τηρείται, η αποτελεσματικότητα άγγιξε το τέλειο όταν η επίθεση εκδηλωνόταν μεταξύ 5ου και 10ου δευτερολέπτου».<p>
 *« Παρ' όλα αυτά δεν σημαίνει ότι ακόμη φτάσαμε στο επιθυμητό επίπεδο. Θα προσπαθήσουμε να περιορίσουμε τα κενά αέρος και τα λάθη, που πολλές φορές μπορεί να είναι και προϊόν καλπάζοντος ενθουσιασμού ή απειρίας. Μέχρι τα τελικά της Τουρκίας ο δρόμος είναι μακρύς. Ομως τα σημάδια είναι καλά».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
