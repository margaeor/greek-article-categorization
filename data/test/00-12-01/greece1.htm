<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 1/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Των ΝΙΚΟΥ ΣΤΑΣΙΝΟΥ-ΣΟΦΙΑΣ ΝΕΤΑ<p>
 Τ</b>ο πρώτο νομοσχέδιο που θα ψηφιστεί με τον καινούργιο χρόνο στη Βουλή θα είναι αυτό γιά την αναμόρφωση του Συστήματος Yγείας. Αναμόρφωση που αναμένεται να αρχίσει να υλοποιείται σχεδόν αμέσως με την οργάνωση των υπηρεσιών υγείας στην


περιφέρεια, την ανάδειξη των νέων διοικητικών οργάνων του ΕΣΥ και την εξεύρεση


μάνατζερ, που θα διοικήσουν τα νοσοκομεία της χώρας.<p>
 Για πρώτη φορά, ένα νομοθέτημα για την υγεία είναι άμεσα υλοποιήσιμο, τόνισε χθες, παρουσιάζοντας το σχέδιο νόμου ο Αλέκος Παπαδόπουλος, καθώς είναι τόσο λεπτομερειακό, ώστε δεν χρειάζονται ούτε προεδρικά διατάγματα, ούτε υπουργικές


αποφάσεις.<p>
 Βασικοί στόχοι του νομοσχεδίου είναι η σωστή διοίκηση και λειτουργία των νοσηλευτικών μονάδων, η αποκέντρωση των υπηρεσιών υγείας και η διάθεση του ανθρώπινου δυναμικού. <p>
 Σε όλη την επικράτεια δημιουργούνται 16 Περιφερειακά Συστήματα Υγείας, με δικά


τους διοικητικά συμβούλια. Το κάθε ΠEΣΥ εκπονεί τον υγειονομικό χάρτη της περιφέρειάς του, όπου καταγράφονται όλες οι υγειονομικές ανάγκες και φροντίζει


για την αντιμετώπισή τους. Προγραμματίζει τις προσλήψεις του προσωπικού και την προμήθεια υλοκοτεχνικού εξοπλισμού και συντονίζει και ελέγχει τη λειτουργία όλων των αποκεντρωμένων νοσοκομειακών μονάδων. <p>
 Στο θέμα των γιατρών προβλέπεται ότι όλοι όσοι εργάζονται σε δημόσια νοσοκομεία, γιατροί του ΕΣΥ ή πανεπιστημιακοί, δεν θα μπορούν να παρέχουν στον


ιδιωτικό τομέα τις υπηρεσίες τους.<p>
 <b>Mία επιλογή</b><p>
 Συγκεκριμένα, όλοι οι πανεπιστημιακοί γιατροί, σε 3 μήνες μετά την ψήφιση του νομοσχεδίου, θα πρέπει να εγκαταλείψουν τις θέσεις τους, όσοι έχουν στον ιδιωτικό τομέα, αλλιώς θα αποχωρούν από τα νοσοκομεία του ΕΣΥ. Και από 1/1/2002, όταν θα έχουν δημιουργηθεί οι προϋποθέσεις για τη λειτουργία μέσα στα νοσοκομεία απογευματινών ιατρείων, οι πανεπιστημιακοί θα αναγκαστούν να κλείσουν και το ιδιωτικό τους ιατρείο.<p>
 Το νομοσχέδιο αυτό είναι ένα από τα έξι συνολικά νομοσχέδια που θα κατατεθούν από το υπουργείο Υγείας για την ολοκλήρωση των αλλαγών στην Yγεία.<p>
 Μαζί με αυτό το νομοσχέδιο κατατίθεται και ένα δεύτερο που προβλέπει τη σύσταση Σώματος Eπιθεωρητών για τον έλεγχο υπηρεσιών Yγείας και Πρόνοιας.<p>
 <b>Tι ακολουθεί</b><p>
 Τα υπόλοιπα νομοσχέδια που θα ακολουθήσουν αφορούν στον ΟΔΙΠΥ, στην ενοποίηση της Πρωτοβάθμιας Περίθαλψης του ΕΣΥ και άλλων ασφαλιστικών φορέων (με ενσωμάτωση των υπηρεσιών Yγείας του ΙΚΑ), νέο θεσμικό πλαίσιο λειτουργίας του ιδιωτικού τομέα, ενώ θα βγει σε συζήτηση το προσχέδιο για το ΚΕΣΥ, όταν οριστικοποιηθούν οι θέσεις του υπουργείου.<p>
 Οπως τόνισε χθες ο κ. Παπαδόπουλος, το σχέδιο νόμου που παρουσίασε είναι προϊόν εξαντλητικού διαλόγου, πρωτοφανούς για τα ελληνικά δεδομένα. Το νομοσχέδιο θα κατατεθεί την επόμενη εβδομάδα στη Βουλή και μέχρι τότε θα μπορούν κοινό και φορείς να υποβάλουν τις απόψεις τους στο υπουργείο. Ο, τι καλό προκύψει, σημείωσε ο υπουργός, θα ενσωματωθεί στο νομοσχέδιο. Αυτό που δεν διαπραγματευόμαστε, κατέληξε, είναι ό,τι έχει να κάνει με την εξυπηρέτηση του Ελληνα πολίτη.<p>
 <b>Kαι «ράμπο» σε Yγεία - Πρόνοια<p>
 Α</b>νταποκρινόμενος στο καθολικό αίτημα για το συνεχή έλεγχο όλων των υπηρεσιών Υγείας και Πρόνοιας, ο υπουργός Υγείας Αλέκος Παπαδόπουλος προχωρεί στη σύσταση Σώματος Επιθεωρητών για τον έλεγχο στις υπηρεσίες που εποπτεύονται από
το υπουργείο του.<p>
 Η θεσμοθέτηση των ελέγχων, ανέφερε χθες ο υπουργός, έχει ως ευρύτερο στόχο την
αξιολόγηση της δραστηριότητας των υπηρεσιών Υγείας και Πρόνοιας ως προς την αποδοτικότητα και αποτελεσματικότητα, αλλά και την αποτίμηση του παραγόμενου έργου.<p>
 Ο ρόλος του σώματος των επιθεωρητών είναι να καταγράφει τα αίτια δυσλειτουργίας στην Υγεία και Πρόνοια, να διατυπώνει τα προβλήματα και να εισηγείται πρόσφορες και κυρίως βιώσιμες λύσεις για την αντιμετώπισή τους.<p>
 Το σώμα αυτό, όπως αναφέρεται σε σχέδιο νόμου που δόθηκε χθες στη δημοσιότητα,
θα υπάγεται απευθείας στον υπουργό Υγείας και Πρόνοιας και ως κύρια αποστολή θα έχει την αναβάθμιση της ποιότητας και επάρκειας των παρεχόμενων υπηρεσιών Υγείας και Πρόνοιας, την αύξηση της αποδοτικότητας του προσωπικού των υπηρεσιών αυτών, την κατοχύρωση της διαφάνειας και τον εντοπισμό και την καταστολή φαινομένων κακοδιοίκησης, κακοδιαχείρισης και διαφθοράς.<p>
 Στην αρμοδιότητα των επιθεωρητών αυτών, εκτός από τις δημόσιες υπηρεσίες υγείας, θα υπάγονται και όλες οι υπηρεσίες υγείας του ιδιωτικού τομέα. Θα έχουν δηλαδή λόγο για τον τρόπο λειτουργίας των ιδιωτικών κλινικών των διαφόρων διαγνωστικών μονάδων, αλλά και των φαρμακείων.<p>
 Η ελεγκτική αρμοδιότητα του σώματος επιθεωρητών θα επεκτείνεται σε όλη την επικράτεια, ενώ η νέα αυτή υπηρεσία θα αποτελείται από τρείς τομείς.<p>
 <b>1.</b>
 Πρώτα, τον Τομέα Υγειονομικού και Φαρμακευτικού Ελέγχου, με κύριο αντικείμενο την επιθεώρηση και τον έλεγχο από υγειονομική άποψη της ποιότητας και επάρκειας των υπηρεσιών Yγείας, καθώς και τον έλεγχο στον τομέα του φαρμάκου.<p>
 <b>2.</b>
 Ο Τομέας Διοικητικού-Οικονομικού Ελέγχου θα έχει ως αντικείμενο τον έλεγχο, οικονομικό και διοικητικό, των φορέων Υγείας και Πρόνοιας, τον έλεγχο της διαχείρισης κάθε φύσης υλικού, αξιών ή χρημάτων υπόλογων υπαλλήλων, καθώς και τον έλεγχο της χορήγησης επιδομάτων σε άτομα με ειδικές ανάγκες.<p>
<b> 3.</b>
 Τέλος, ο Τομέας Ελέγχου Φορέων Πρόνοιας θα έχει βασικό αντικείμενο την παρακολούθηση της εύρυθμης και αποτελεσματικής λειτουργίας των υπηρεσιών πρόνοιας του δημόσιου και ιδιωτικού τομέα, τον έλεγχο της διαχείρισης των εράνων, των φιλανθρωπικών και λαχειοφόρων αγορών, καθώς και τη διερεύνηση των παράνομων υιοθεσιών.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
