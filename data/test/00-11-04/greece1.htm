<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 4/11/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Tης BANAΣ ΦΩTΟΠΟYΛΟY<p>
 <b>AKYPΩNEI</b> έργα για την προστασία των πολιτιστικών μνημείων, το συνολικό σχεδιασμό του έργου αφήνει όμως «παράθυρο» για το μέλλον<p>
 <b>Nέο φράγμα ΣτE  Στην εκτροπή Aχελώου</b><p>
 Μπλοκάρονται, τουλάχιστον προς το παρόν, τα έργα για την μερική εκτροπή υδάτων του Αχελώου προς τη Θεσσαλία. Το Συμβούλιο της Επικρατείας με χθεσινή απόφασή του θέτει νέα προσκόμματα στην κατασκευή των έργων για λόγους προστασίας του πολιτιστικού περιβάλλοντος και «εγκαλεί» τα αρμόδια κρατικά όργανα διότι, πριν προχωρήσουν στην εκτροπή, δεν εξέτασαν όλες τις εναλλακτικές λύσεις προκειμένου να αποφευχθεί η καταστροφή πολιτιστικών μνημείων ιδιαίτερης αξίας που βρίσκονται στην περιοχή.<p>
 Ετσι, η Ολομέλεια του ανώτατου δικαστηρίου αφού διαπίστωσε πλημμέλεια στη μελέτη περιβαλλοντικών επιπτώσεων, αποφάσισε να ακυρώσει το συνολικό σχεδιασμό του έργου, επικαλούμενη τις συνταγματικές διατάξεις (άρθρο 24) αλλά και τη Σύμβαση της Γρανάδας για την προστασία των πολιτιστικών στοιχείων. Αφήνει, ωστόσο, ένα «παράθυρο» στην πολιτεία να πραγματοποιήσει το έργο στο μέλλον, καθώς οι δικαστές αποφάνθηκαν κατά πλειοψηφία ότι η Σύμβαση της Γρανάδας δεν θεσπίζει απόλυτη απαγόρευση. Τι σημαίνει αυτό; Οτι η διοίκηση είναι υποχρεωμένη στη συγκεκριμένη περίπτωση να κάνει κάθε δυνατή προσπάθεια ώστε να μη θιγούν από την κατασκευή του έργου τα πολιτιστικά μνημεία της περιοχής. Πρέπει δηλαδή να εξετάσει όλες τις δυνατές εναλλακτικές λύσεις και μόνον εάν τις απορρίψει με επαρκή πλήρη και ειδική αιτιολογία, μπορεί να προχωρήσει στην υλοποίηση του έργου έστω και με θυσία πολιτιστικών μνημείων που υπάγονται στο προστατευτικό καθεστώς της Σύμβασης της Γρανάδας. <p>
 <b>Aπό το 1983</b><p>
 Το μεγαλεπήβολο έργο της εκτροπής του Αχελώου έχει μπει από το 1983 στο πακέτο των μεγάλων έργων που είχε εξαγγείλει ο τότε πρωθυπουργός Α. Παπανδρέου. Από τότε μέχρι σήμερα, έχει ολοκληρωθεί η κατασκευή του φράγματος ταμιευτήρα στη Μεσοχώρα του νομού Τρικάλων, ενώ στη φάση της κατασκευής βρίσκονται το φράγμα στη Συκιά των νομών Αρτας και Καρδίτσας και η σύραγγα εκτροπής του ρου του ποταμού προς τη Θεσσαλία μήκους 174.000 μ. Τα δύο τελευταία έργα με την απόφαση του ΣτΕ προς το παρόν μπλοκάρονται.<p>
 Την έκδοση της απόφασης προκάλεσαν με προσφυγές τους στο ΣτΕ η Ελληνική Ορνιθολογική Εταιρεία και η Ελληνική Εταιρεία για την Προστασία του Περιβάλλοντος και της Πολιτιστικής Kληρονομιάς. Με αυτές στρέφονταν κατά της απόφασης του υπουργού Πολιτισμού και της κοινής υπουργικής απόφασης των ΥΠΕΧΩΔΕ, Γεωργίας, Ενέργειας και Εθνικής Οικονομίας το 1995 που ενέκριναν τους περιβαλλοντικούς όρους για την κατασκευή και λειτουργία της μερικής εκτροπής του Αχελώου προς τη Θεσσαλία. <p>
 <b>Mνημεία</b><p>
 Σημείο αιχμής τα αξιόλογα δείγματα πολιτιστικής κληρονομιας που βρίσκονται στην περιοχή στην οποία πρόκειται να πραγματοποιηθεί το έργο με κυριότερο το μοναστήρι του Αγίου Γεωργίου του Μυροφόλλου Τρικαλών που ιδρύθηκε το 1618 μ.Χ. και με απόφαση του υπουργείου Πολιτισμού έχει κηρυχθεί αρχαιολογικό και αρχιτεκτονικό μνημείο μεγάλης αξίας. Η Ολομέλεια υπό την προεδρία του προέδρου του ΣτΕ Χρ. Γεραρή και με εισηγητή το σύμβουλο Κων. Μενουδάκο αποφάνθηκε ότι τόσο η απόφαση του υπουργείου Πολιτισμού με την οποία εγκρίθηκε, βάσει της νομοθεσίας για την προστασία των αρχαιοτήτων, η εκτέλεση του έργου όσο και η κοινή υπουργική απόφαση για την έγκριση περιβαλλοντικών όρων είναι πλημμελείς. Και αυτό διότι: <p>
 Με τη μελέτη περιβαλλοντικών επιπτώσεων δεν εξετάστηκαν εναλλακτικές λύσεις ως προς τον τρόπο κατασκευής, τη διάρθρωση και το μέγεθος των έργων προκειμένου να πραγματοποιηθεί η εκτροπή ώστε να αποτραπεί η καταστροφή τουλάχιστον των περισσότερο αξιόλογων από τα μνημεία και γενικότερα να μειωθούν οι δυσμενείς επιπτώσεις από τα έργα.<p>
 Εξετάστηκαν εναλλακτικές λύσεις που αναφέρονται όμως μόνο στην ανάγκη και στον τρόπο ενίσχυσης του υδατικού δυναμικού της Θεσσαλίας και όχι στον τρόπο πραγματοποίησης της εκτροπής, η οποία κρίθηκε ανάγκαια. Η έρευνα δηλαδή έγινε με το δεδομένο ότι θα κατασκευαστούν τα συγκεκριμένα έργα στις συγκεκριμένες θέσεις χωρίς να εξεταστούν άλλες λύσεις.<p>
 Η απόφαση καταλήγει ως εξης: <p>
 «Επειδή παρά το ότι η πλημμέλεια της μελέτης περιβαλλοντικών επιπτώσεων εντοπίζεται μόνο στην παράλειψη να αξιολογηθούν σε σχέση με τη Σύμβαση της Γρανάδας τα πολιτιστικά στοιχεία που βρίσκονται στην περιοχή της Συκιάς και να εξεταστούν εναλλακτικές λύσεις για την εκτέλεση των τεχνικών έργων, οι υπουργικές αποφάσεις που στηρίζονται στη μελέτη αυτή, απορρίπτονται στο σύνολό τους. Διότι η παράλειψη αυτή οφείλεται σε ζήτημα κρίσιμο για την επιλογή της τελικής θέσης του έργου, τον καθορισμό του μεγέθους και του τρόπου κατασκευής του και κατ' ακολουθία για το συνολικό σχεδιασμό των έργων της μερικής εκτροπής των υδάτων του Αχελώου προς τη Θεσσαλία».<p>
 YΠEXΩΔE: Tα έργα δεν σταματούν<p>
 Πηγές του υπουργείου ΠΕΧΩΔΕ, που ρωτήθηκαν από την «Ε» σχετικά με την απόφαση του δικαστηρίου, διευκρίνιζαν ότι τα έργα της εκτροπής δεν σταματούν. Σημείωναν ωστόσο ότι ετοιμάζουν συμπληρωματικά στοιχεία, καθώς και μελέτες που 
να εναρμονίζονται με το πνεύμα της απόφασης. Τόνιζαν επίσης ότι το υπουργείο εξάντλησε όλα τα περιθώρια και εξέτασε όλες τις εναλλακτικές λύσεις πριν να καταλήξει στο αναθεωρημένο σχέδιο μερικής εκτροπής των νερών του Aχελώου προς τη θεσσαλική πεδιάδα.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
