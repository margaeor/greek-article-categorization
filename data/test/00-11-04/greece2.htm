<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 4/11/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>




Του ΜΑΚΗ ΝΟΔΑΡΟΥ<p>
 Αντιδράσεις προκαλεί στην Πάτρα η δωρεάν παραχώρηση επί 15 έτη του κεντρικού ανακαινισμένου νεοκλασικού κτιρίου του Σκαγιοπούλειου Ορφανοτροφείου στο «Κοινωφελές Ιδρυμα Κέντρο Παιδείας Επιστημών» του Κ. Δημητριάδη, ενός εκ των συνεργατών του κ. Σ. Κόκαλη και βασικών μετόχων της Intracom.<p>
 Η τοπική καθημερινή εφημερίδα «Γεγονότα», αλλά και οι νομαρχιακοί σύμβουλοι Γιάννης Καπράλος και Νίκος Τσούκαλης καταγγέλλουν ότι με την περιέργως σύμφωνη γνώμη των μελών διοικητικού συμβουλίου του κληροδοτήματος του Ιδρύματος (εκ των οποίων δύο εξ αυτών έχουν διορίσει τα παιδιά τους στην Intracom), ο Πατρινός μεγαλοεπιχειρηματίας πήρε δωρεάν για 15 χρόνια το νεοκλασικό κτίριο του Ορφανοτροφείου, προκειμένου να το μετατρέψει σε χώρο λειτουργίας προσωποπαγούς δικού του Κοινωφελούς Ιδρύματος με την επωνυμία «Κέντρο Παιδείας Επιστημών», το οποίο, σύμφωνα με το άρθρο 3 του καταστατικού του, προσβλέπει σε εμπορική δραστηριότητα! <p>
 <b>«Δεν έχει δικαίωμα»</b><p>
 Κι όλα αυτά τη στιγμή που το υπουργείο Οικονομικών σε ανάλογη προσπάθεια που είχε γίνει παλαιότερα, με έγγραφό του προς τη διοίκηση του κληροδοτήματος στις 27.10.1995 είχε διευκρινίσει με σαφήνεια ότι «το Σκαγιοπούλειο δεν έχει δικαίωμα από το νόμο και από το καταστατικό του, να παραχωρείται δωρεάν η χρήση οποιουδήποτε περιουσιακού στοιχείου αυτού και για οποιονδήποτε λόγο».<p>
 «Δεν υπάρχει κανένα σκοτεινό σημείο σε αυτή την ιστορία. Ο κ. Δημητριάδης πήρε ερείπια και παρέδωσε στην πόλη ένα αξιόλογο κτίριο. Συνολικά η δωρεά του αγγίζει τα 800 εκατομμύρια δρχ. Δεν υπάρχει διαπλοκή ή δόλος. Υπάρχει απλά το ενδιαφέρον ενός Πατρινού επιχειρηματία για την πόλη του και τίποτα περισσότερο. Είμαστε ανοιχτοί σε κάθε έλεγχο», δήλωσε στην «Ε» ο πρόεδρος του Σκαγιοπούλειου Κληροδοτήματος, γιατρός Δημ. Σιαμπλής από την Αλεξανδρούπολη όπου βρίσκεται και υπογράμμισε ότι όταν επιστρέψει στην Πάτρα θα δώσει στη δημοσιότητα όλα τα στοιχεία που αποδεικνύουν τη νομιμότητα της δωρεάν παραχώρησης του κτιρίου στον κ. Δημητριάδη.<p>
 <b>Tο χρονικό</b><p>
 Σύμφωνα με την εφημερίδα «Γεγονότα», η ιστορία ξεκίνησε πριν από δύο χρόνια και εκτυλίχθηκε ως εξής: <p>
 Ο κ. Κ. Δημητριάδης προσφέρθηκε τότε ως ευεργέτης να αποκαταστήσει με δικά του έξοδα τις ζημιές που είχε υποστεί το νεοκλασικό από τους σεισμούς. Λίγο αργότερα εμφανίστηκε πρόθυμος να δώσει άλλα 200 εκατομμύρια δρχ. για την ανέγερση νέου κτιρίου, στο οποίο φιλοξενούνται τώρα τα 23 ορφανά παιδιά του Ιδρύματος.<p>
 Διαβεβαίωσε μάλιστα τότε εγγράφως τη διοίκηση του Σκαγιοπούλειου ότι οι δωρεές του δεν συνδέονταν με οποιασδήποτε μορφής αντιπαροχή προς το πρόσωπό του.<p>
 Παράλληλα με την έναρξη των εργασιών ο δωρητής πρότεινε προς το Ιδρυμα την αξιοποίηση του νεοκλασικού κτιρίου για τη δημιουργία και φιλοξενία παραρτήματος της Εθνικής Εστίας Επιστημών.<p>
 Η διοίκηση του Σκαγιοπούλειου έκανε δεκτό το αίτημά του ενημερώνοντας και το Εθνικό Ιδρυμα Νεότητας, το οποίο τον Ιούλιο του 1998 αποδέχεται την πρόταση. Ομως στις 17 Mαρτίου του 2000 ο κ. Κ. Δημητριάδης προχωρά στη σύσταση «Κοινωφελούς Ιδρύματος» με την επωνυμία «Κέντρο Παιδείας Επιστημών».<p>
 Το πρώτο Δ.Σ. που διορίζει ο ιδρυτής -όπως αποκαλύπτει η πατρινή εφημερίδα- αποτελείται εκτός των άλλων από τον ίδιο ως πρόεδρο, αλλά και από το γιατρό κ. Δ. Σιαμπλή που σήμερα είναι πρόεδρος στο Σκαγιοπούλειο Κληροδότημα, καθώς και από τον διευθυντή της Intracom στη Πάτρα κ. Αλ. Μπίρμπα. Και η εφημερίδα προσθέτει: <p>
 <b>Πιέσεις</b><p>
 «Αμέσως μετά ο κ. Δημητριάδης αρχίζει να πιέζει με επιστολές του τη διοίκηση του Ιδρύματος για τη λειτουργία της Εθνικής Εστίας Επιστημών και στις 5 Οκτωβρίου 2000 με νεότερη επιστολή του, αφού υπενθυμίζει τις δωρεές του επαναλαμβάνοντας ότι δεν περιμένει ανταλλάγματα, ζητεί την παραχώρηση της χρήσης του κεντρικού ανακαινισμένου κτιρίου του Σκαγιοπουλείου, αναφέροντας μεταξύ άλλων ότι την επιστημονική και λειτουργική ευθύνη της Εθνικής Εστίας Επιστημών μπορεί κάλλιστα να αναλάβει το προσωπικό του "Κέντρο Παιδείας και Επιστημών".<p>
 Μία εβδομάδα μετά, το Δ.Σ. του Ιδρύματος χωρίς να υπάρξει προκήρυξη εκδήλωσης ενδιαφέροντος και χωρίς να ερευνήσει εάν υπάρχει άλλος φορέας για την αξιοποίηση του νεοκλασικού, αποφασίζει κατά πλειοψηφία (10-1) να παραχωρήσει δωρεάν και για 15 ολόκληρα χρόνια το νεοκλασικό κτίριο στον κ. Δημητριάδη προκαλώντας ποικίλες αντιδράσεις».<p>
 <b>«Mη νόμιμη»</b><p>
 Με δηλώσεις του στην «Ε» χθες ο νομαρχιακός σύμβουλος Νίκος Τσούκαλης, μέλος της Ν.Ε. του Συνασπισμού, χαρακτήρισε την παραχώρηση του κτιρίου στον κ. Δημητριάδη ως μη νόμιμη, γιατί -όπως τόνισε- για να γίνει αυτή θα έπρεπε να υπάρχει απόφαση του Εφετείου Αθηνών περί αλλαγής χρήσης του κτιρίου.<p>
 «Ολα αυτά που συμβαίνουν στο Σκαγιοπούλειο είναι τουλάχιστον περίεργα», υπογράμμισε ο κ. Τσούκαλης. Στο θέμα παρενέβη χθες και ο νομαρχιακός σύμβουλος Γιάννης Καπράλος, ο οποίος με τρισέλιδη επιστολή του στο νομάρχη Αχαΐας ζητεί να συζητηθεί το θέμα στην προσεχή συνεδρίαση του νομαρχιακού συμβουλίου.<p>
 «Δεν έχω κακοπιστία στο όλο ζήτημα. Νομίζω ότι ο κ. Δημητριάδης προσπαθεί μέσω της προσπάθειάς του να συνδέσει το όνομά του με την Πάτρα», δήλωσε χθες σε σχετική ερώτηση της «Ε» ο βουλευτής του ΠΑΣΟΚ Αχαΐας κ. Α. Χρυσανθακόπουλος.<p>
 <b>Aντίθεση</b><p>
 Την αντίθεσή του στη δωρεάν παραχώρηση εξέφρασε στην «Ε» ο πρόεδρος του Κέντρου Παιδικής Μέριμνας του Ορφανοτροφείου Ευθύμιος Κατσούδας τονίζοντας ότι «...ποτέ κανένας δεν μας ρώτησε για την παραχώρηση του Σκαγιοπούλειου στον κ. Δημητριάδη».<p>
 «Εμείς είμαστε κατηγορηματικά ενάντια στο ξεπούλημα του κληροδοτήματος», δήλωσε ο κ. Κατσούδας.<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
