<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Της BANAΣ ΦΩTΟΠΟYΛΟY<p>
 Ν</b>ομοθετική πρωτοβουλία για την καθιέρωση του προαιρετικού πολιτικού όρκου αναλαμβάνει το υπουργείο Δικαιοσύνης. Νομοσχέδιο που προωθείται προς ψήφιση στη Βουλή περιλαμβάνει διάταξη η οποία δίνει τη δυνατότητα και στους χριστιανούς ορθόδοξους, εάν το επιθυμούν, να μην ορκίζονται στο όνομα του Θεού, αλλά να επικαλούνται την τιμή και τη συνείδησή τους όταν προσέρχονται ως

μάρτυρες στα δικαστήρια.<p>
 Η Εκκλησία υποδέχθηκε θετικά τη νέα ρύθμιση. Ερωτηθείς σχετικά ο διευθυντής του γραφείου Τύπου της Αρχιεπισκοπής Χάρης Κονιδάρης δήλωσε ότι «η Εκκλησία δεν έχει κανένα απολύτως πρόβλημα με την καθιέρωση του προαιρετικού πολιτικού όρκου για τους μάρτυρες των δικαστηρίων». Διατύπωσε όμως αιχμές για το ζήτημα της διαγραφής του θρησκεύματος από τις αστυνομικές ταυτότητες, λέγοντας ότι «εύλογα κανείς αναρωτιέται γιατί ο σεβασμός προς τη λογική του προαιρετικού δεν επιδεικνύεται και στην περίπτωση της αναγραφής του θρησκεύματος, όπου η ελευθερία επιλογής του πολίτη τίθεται στο περιθώριο». <p>
 Το υφιστάμενο νομικό καθεστώς προβλέπει τον πολιτικό όρκο για όσους, όμως, μάρτυρες δηλώνουν ενώπιον του δικαστηρίου ότι είναι άθεοι (δεν πιστεύουν σε καμία θρησκεία) ή πιστεύουν σε θρησκεία που δεν επιτρέπει το θρησκευτικό όρκο.

Με τη νέα διάταξη, ο προαιρετικός πολιτικός όρκος επεκτείνεται και στους χριστιανούς ορθόδοξους, ώστε να μην απαιτείται πλέον από το μάρτυρα να κοινοποιεί τις θρησκευτικές του πεποιθήσεις, προκειμένου να του επιτραπεί να μην κάνει θρησκευτικό όρκο. Τώρα απλώς θα επιλέγει ποιον τύπο όρκου επιθυμεί. Τον θρησκευτικό «ορκίζομαι ενώπιον του Θεού να πω ευσυνείδητα όλη την αλήθεια χωρίς να προσθέσω ούτε να κρύψω τίποτα» ή τον όρκο που δίνεται σαν διαβεβαίωση

«δηλώνω στην τιμή και στη συνείδησή μου πως θα πω όλη την αλήθεια και μόνο την

αλήθεια χωρίς να προσθέσω ούτε να κρύψω τίποτα». Από την πλευρά του, ο υπουργός Δικαιοσύνης Μιχ. Σταθόπουλος δήλωσε χθες ότι στην ουσία δεν αλλάζει τίποτε, καθώς πρόκειται για επαναδιατύπωση των σχετικών διατάξεων περί όρκου που περιλαμβάνονται στο νομοσχέδιο με το οποίο τροποποιούνται διατάξεις του Κώδικα Πολιτικής Δικονομίας.<p>
 Το θέμα έχει απασχολήσει και τα δικαστήρια. Το καλοκαίρι του 1988, το Συμβούλιο της Επικρατείας (Στ  Tμήμα) με αφορμή την άρνηση του Πανεπιστημιου Αθηνών να χορηγήσει πτυχίο σε απόφοιτο Θεολογικής Σχολής, επειδή δεν ήθελε να δώσει τον παραδοσιακό όρκο κατά την καθιερωμένη τελετή ορκωμοσίας, είχε ταχθεί υπέρ της προταιρετικότητας του θρησκευτικού όρκου, επικαλούμενο τη συνταγματική επιταγή, αλλά και τη σύμβαση της Ρώμης για την ελευθερία της θρησκευτικής συνείδησης. Γνωστή είναι και η περίπτωση του τότε καθηγητή της Παντείου και ακαδημαϊκού Κων. Δεσποτόπουλου, ο οποίος είχε αρνηθεί να ορκιστεί

σε δικαστήριο, επιχειρηματολογώντας υπέρ της ανάληψης νομοθετικής πρωτοβουλίας

για την αντικατάσταση της ορκοδοσίας με επίσημη και υπεύθυνη διαβεβαίωση. Ακολούθησε ποινική δίωξη σε βάρος του για παραβίαση υποχρεώσεων του μάρτυρα και τελικά η υπόθεση έφθασε στον Αρειο Πάγο όπου δικαιώθηκε. <p>
 Οσον αφορά τη συνταγματική κατάργηση του όρκου είχε διατυπωθεί στο παρελθόν σχετική πρόταση βουλευτών, που όμως απορρίφθηκε.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
