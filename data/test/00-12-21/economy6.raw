 Μπορεί να μη μαθαίνεις την αλήθεια από μικρό κι από τρελό, όμως οπωσδήποτε ένα
μέρος της αλήθειας το μαθαίνεις από τις εκθέσεις διεθνών επενδυτικών τραπεζών.
Ετσι μια πρόσφατη εμπιστευτική έκθεση ενός τέτοιου διεθνούς χρηματοπιστωτικού ιδρύματος διαπίστωνε τα εξής για την ελληνική οικονομία: 
 «Η ελληνική κυβέρνηση», ανέφερε η έκθεση, «υποσχέθηκε στις αρχές του έτους στην Ε.Ε. ότι θα προχωρούσε σε 12 μεγάλες αποκρατικοποιήσεις. Από αυτές έφερε σε πέρας μονό δύο, σχετικά ασήμαντες. Το οικονομικό επιτελείο της κυβέρνησης επικαλείται την κατάσταση του χρηματιστηρίου προκειμένου να δικαιολογήσει την καθυστέρηση στο πρόγραμμα των ιδιωτικοποιήσεων». Ετσι δημιουργείται ένας φαύλος κύκλος: Η κυβέρνηση δεν προωθεί τις ιδιωτικοποιήσεις λόγω της αρνητικής
κατάστασης στο ΧΑΑ και η έλλειψη ιδιωτικοποιήσεων με τη σειρά της διατηρεί το νοσηρό κλίμα στο ΧΑΑ».
 Και η έκθεση κατέληγε με την πολύ σημαντική παρατήρηση: «Το πρόβλημα εντοπίζεται στο γεγονός ότι η ελληνική κυβέρνηση εξακολουθεί να αντιμετωπίζει τη διαδικασία των ιδιωτικοποιήσεων ως μια διαδικασία είσπραξης εσόδων και όχι ως μια διαρθρωτική αλλαγή που θα ενισχύσει την ανταγωνιστικότητα της ελληνικής
 Η διαδικασία της ιδιωτικοποίησης, όπως έχουμε επισημάνει και άλλες φορές, μπορεί να αντιμετωπιστεί μέσα από δύο πρίσματα: αφενός από την οπτική της πολιτικής οικονομίας και αφετέρου από το πρίσμα της κάλυψης των ταμειακών αναγκών της εκάστοτε κυβέρνησης.
 H οπτική της πολιτικής οικονομίας θέτει σε πρώτη μοίρα το στόχο των διαρθρωτικών αλλαγών όχι μόνο στην οικονομία αλλά και γενικότερα στην κοινωνία. Ετσι στην περίπτωση της ιδιωτικοποίησης μιας επιχείρησης προβάλλει τα ευεργετήματα που πηγάζουν από τη μεταφορά της εξουσίας από τα χέρια των πολιτικών στα χέρια των καταναλωτών, από την έκθεση της επιχείρησης στον ανταγωνισμό και στον κίνδυνο εχθρικής εξαγοράς κ.τ.λ.
 Η ταμειακή οπτική αντιθέτως έχει ένα και μοναδικό στόχο. Την απόκτηση ορισμένων εσόδων από την πώληση της επιχείρησης. Διαρθρωτικά θέματα τα οποία αφορούν το περιβάλλον και τις συνθήκες κάτω από τις οποίες θα λειτουργήσει η επιχείρηση κ.τ.λ. θεωρούνται ήσσονος σημασίας. Η ταμειακή οπτική στη χειρότερη
περίπτωση μπορεί να οδηγήσει σε καταλήστευση των κρατικών πόρων-όπως το σύστημά των «δανείων για μετοχές» -ιδιωτικοποιήσεων που προώθησε ο Μπόρις Γέλτσιν- ή σε παντελή απραξία όπως στην περίπτωση της Ελλάδας.
 Από την οπτική της πολιτικής οικονομίας, η κατάσταση στην οποία βρίσκεται το χρηματιστήριο δεν επηρεάζει τόσο την απόφαση της πώλησης. Από την ταμειακή οπτική η κατάσταση αυτή παίζει τον καθοριστικό ρόλο. Η πρώτη οπτική εξετάζει τα οφέλη σε μακροπρόθεσμη και διατηρήσιμη βάση. Η δεύτερη ως μια συναλλαγή που
 Η οπτική της πολιτικής οικονομίας βλέπει τη διαδικασία των ιδιωτικοποιήσεων στο πλαίσιο της έννοιας της «δημιουργικής καταστροφής» του Αυστριακού οικονομολόγου Σούμπετερ. Την αέναη προώθηση καινοτομιών και νέων μορφών οικονομικής οργάνωσης.
 Στην ταμειακή οπτική αντίθετα, η λέξη-κλειδί που χαρακτηρίζει τη διαδικασία είναι η λέξη «νοικοκύρεμα». Από την κυβέρνηση Μητσοτάκη μέχρι την κυβέρνηση Σημίτη όλη η νεότερη οικονομική πολιτική της Ελλάδας έβλεπε τις ιδιωτικοποιήσεις μέσα από ένα και μοναδικό πρίσμα: το «νοικοκύρεμα» της οικονομίας, δηλαδή την αύξηση των κρατικών εσόδων για να καλυφθούν οι διάφορες
 Τα αποτελέσματα σήμερα της πολιτικής αυτής είναι εμφανή: κατακόρυφη αύξηση της
ανεργίας, έλλειψη ανταγωνιστικότητας της οικονομίας και, τέλος, το καθημερινό κραχ στο ΧΑΑ.
