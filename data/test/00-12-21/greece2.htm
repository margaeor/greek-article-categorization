<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Μ</b>ε υπονοούμενα για την εξυπηρέτηση σκοπιμοτήτων απαντά η κυβέρνηση στην πρόθεση




των Ηνωμένων Πολιτειών να κατατάξουν την ελληνική Πολιτική Aεροπορία στη δεύτερη κατηγορία από πλευράς ασφάλειας πτήσεων.<p>
* Η απόφαση των Αμερικανών της Ομοσπονδιακής Υπηρεσίας Πολιτικής Αεροπορίας (FAA) θεωρείται δεδομένο ότι ελήφθη, αλλά δεν έχει ανακοινωθεί επισήμως. Κατά πληροφορίες, ο υφυπουργός Εξωτερικών, Γρηγόρης Νιώτης, έκανε διάβημα προς τον Αμερικανό πρεσβευτή Νίκολας Μπερνς, ο οποίος απάντησε ότι δεν μπορεί να αλλάξει κάτι, διότι η FAA είναι ανεξάρτητος οργανισμός.<p>
 <b>«Δεν ευσταθούν»</b><p>
 Ο υπουργός Τύπου Δ. Ρέππας, που δέχτηκε σχετικά ερωτήματα, δήλωσε πως «οι πτήσεις είναι ασφαλείς εδώ και πολλά χρόνια» και ότι «το αεροδρόμιο Ελληνικού λειτουργεί με ασφάλεια», οπότε «οι κατηγορίες και υπόνοιες που διατυπώνονται κατά καιρούς δεν ευσταθούν».<p>
 Πρόσθεσε ότι η ελληνική κυβέρνηση έχει ήδη πάρει πρωτοβουλίες για τη βελτίωση του θεσμικού πλαισίου και ότι το υπουργείο Μεταφορών προωθεί νομοσχέδιο που προβλέπει, μεταξύ άλλων, τη δημιουργία Σώματος Επιθεωρητών για την ασφάλεια πτήσεων. Αφησε όμως τον υπαινιγμό για το τέλος, λέγοντας: «Θέλω να πιστεύω ότι




δεν εμφιλοχωρούν σκοπιμότητες σε τέτοιου είδους αιτιάσεις, οι οποίες κατά καιρούς διατυπώνονται».<p>
 Καλούμενοι να εξηγήσουν τα περί σκοπιμοτήτων, κυβερνητικοί κύκλοι αναφέρονταν αρχικά στην έντονη διαμάχη για το εξοπλιστικό πρόγραμμα της Πολεμικής Αεροπορίας, συνολικού ύψους 2 τρισεκατομμυρίων δραχμών. Οι Αμερικανοί αντέδρασαν έντονα όταν πρόσφατα διά στόματος του υπουργού Εθνικής Αμυνας, Α. Τσοχατζόπουλου, διεφάνη ότι η Ελλάδα θα εξοπλιστεί με το ευρωπαϊκής κατασκευής




Γιουροφάιτερ, χωρίς να προχωρήσει σε διαγωνισμό με αντίστοιχα αεροσκάφη τέταρτης γενεάς, μεταξύ των οποίων το αμερικανικό Τζόιντ Στράικ Φάιτερ (δεν ελήφθη απόφαση και το θέμα έχει «παγώσει»).<p>
 Συνδέουν όμως τις πιέσεις και με τη διεθνή διαμάχη ανάμεσα στους δύο κατασκευαστές πολιτικών αεροσκαφών, την αμερικανική Μπόινγκ και την ευρωπαϊκή Ερμπάς. Υπενθυμίζεται ότι και πέρυσι που απειλήθηκε κατάταξη της ελληνικής αεροπορίας στη δεύτερη κατηγορία, είχε προηγηθεί η παραγγελία από την Ο.Α. αεροσκαφών Ερμπάς Α340. Η διαμάχη οξύνεται περαιτέρω μετά την απόφαση της Ερμπάς να προχωρήσει στην παραγωγή του υπεραεροσκάφους Α3ΧΧ και οι αμερικανικές αρχές επιθυμούν τώρα να στείλουν ένα μήνυμα ότι όσοι δεν προτιμήσουν τα Μπόινγκ θα συναντήσουν ίσως εμπόδια για να πραγματοποιούν πτήσεις από και προς τις ΗΠΑ.<p>
 Με ανακοινώσεις τους η Νέα Δημοκρατία και το κόμμα των Φιλελευθέρων κατηγόρησαν χθες την κυβέρνηση για το πλήγμα που δέχτηκε η Ελλάδα. Η Ν.Δ. επισημαίνει ότι η Ελλάδα μπαίνει στην ίδια κατηγορία με το Μπαγκλαντές, τη Βολιβία, το Σαλβαδόρ, την Ουρουγουάη, την Γκάμπια και το Ζαΐρ. Αναφέρει ακόμη ότι ο ταξιδιώτης στην «εκσυγχρονισμένη» Ελλάδα κινδυνεύει, είτε πετά είτε ταξιδεύει με πλοίο, σιδηροδρομικώς ή οδικώς. Οι Φιλελεύθεροι αποδίδουν την εικόνα διάλυσης στην «ασυγχώρητη συνήθεια της κυβέρνησης Σημίτη να τοποθετεί ακατάλληλους ανθρώπους επικεφαλής των ελεγκτικών αρχών, που έχουν μοναδικά προσόντα την κομματική προσήλωση και την ανοχή των κομματικών συνδικάτων».<p>
 Πλήγμα στον τουρισμό<p>
 Προσβλητικό για την Ελλάδα θεώρησαν τον υποβιβασμό οι εκπρόσωποι των τουριστικών επιχειρήσεων και τον χαρακτήρισαν το δεύτερο σημαντικό πλήγμα μετά




το ναυάγιο του «Εξπρές Σαμίνα». Ο πρόεδρος του ΣΕΤΕ, Σ. Κοκοτός, και ο Θ. Βασιλάκης (πρόεδρος της Aegean) τόνισαν χθες ότι πρέπει το συντομότερο η ΥΠΑ να προχωρήσει στη βελτίωση του πλαισίου λειτουργίας της.<p>
 <b>ΑΡΗΣ ΧΑΤΖΗΓΕΩΡΓΙΟΥ «TPEXATE ΠΟΔAPAKIA»...<p>
 Πως φτάσαμε στον υποβιβασμό ύστερα από ελέγχους μιας διετίας</b><p>
 Σε αγώνα δρόμου για να προλάβουν τα χειρότερα, αλλά και να εντοπίσουν υπευθύνους ή εξιλαστήρια θύματα βρίσκονται οι ελληνικές αρχές. Η πρόθεση των Αμερικανών όμως φαίνεται ότι δύσκολα θα αλλάξει, καθώς είναι αποτέλεσμα ελέγχων που πραγματοποιούνται στην ελληνική ΥΠΑ επί μία διετία σχεδόν.<p>
 Αλλεπάλληλες συσκέψεις πραγματοποιήθηκαν χθες στην Υπηρεσία Πολιτικής Αεροπορίας που δέχεται σκληρή κριτική για τον τρόπο λειτουργίας που έδωσε το «πάτημα» στους Αμερικανούς να ασκήσουν πιέσεις. Σύμφωνα με πληροφορίες, μελετάται το ενδεχόμενο να επαναπροσληφθεί η αμερικανική εταιρεία αεροπορικών συμβούλων MITRE που είχε αναλάβει και πέρυσι τον εκσυγχρονισμό των διαδικασιών

που ακολουθεί η ΥΠΑ, αλλά η συνεργασία μαζί της διεκόπη επεισοδιακά το καλοκαίρι. Είναι πολύ πιθανόν, επίσης, ο διοικητής της ΥΠΑ Αθ. Τζογάνης να προχωρήσει σε επιβολή κυρώσεων προς διοικητικά στελέχη της Υπηρεσίας που θα θεωρηθούν υπεύθυνα.<p>
 Η FAA, διαπνεόμενη από πνεύμα «πλανητάρχη» και σε αεροπορικά θέματα, ξεκίνησε πριν από δύο χρόνια τους δικούς της ελέγχους στις πολιτικές αεροπορίες όλων των χωρών του κόσμου (έως τότε τους ελέγχους έκανε η Διεθνής Αρχή Πολιτικής Αεροπορίας, ICAΟ). Μέσω των ελέγχων κατέταξε τις πιο προηγμένες χώρες (χώρες της Ευρώπης, Ιαπωνία αλλά και τη Λιβύη) στην πρώτη κατηγορία. <p>
 Για όσες χώρες κατατάσσονται στη δεύτερη κατηγορία (έως τώρα κατατάχθηκαν χώρες του Τρίτου Κόσμου) προβλέπονται αυστηροί έλεγχοι σε όσα αεροσκάφη προέρχονται από αυτές, αλλά και σε όσους πιλότους πετούν με πτυχίο από αυτές. Τα αεροσκάφη και τα πληρώματα της «Ολυμπιακής» που φτάνουν στις ΗΠΑ θα υφίστανται αυτούς τους ελέγχους, ενώ υπάρχει πιθανότητα εάν δεν ληφθούν άμεσα μέτρα να εκδοθεί ταξιδιωτική οδηγία και να απαγορευθούν ολοκληρωτικά οι πτήσεις. Για τις χώρες της τρίτης κατηγορίας προβλέπεται ότι οι πτήσεις γίνονται με ευθύνη των επιβατών...<p>
 Οι πρώτοι έλεγχοι του FAA ξεκίνησαν πέρυσι το καλοκαίρι. Διαπιστώθηκαν τεράστια κενά στην τήρηση των διεθνών κανόνων βάσει των οποίων χορηγούνται πτυχία στους ιπταμένους και συντηρούνται ή παίρνουν άδεια πλοϊμότητας τα αεροσκάφη. Απειλήθηκε κατάταξη στη δεύτερη κατηγορία λίγο πριν από την άφιξη του προέδρου Κλίντον, αλλά ο κίνδυνος αποσοβήθηκε μετά από συνεννόηση, δέσμευση για αλλαγή του νομικού πλαισίου και την πρόσληψη της αμερικανικής MITRE. To κλιμάκιο της FAA δεν έλαβε τότε απόφαση, αλλά παρά τις αλλεπάλληλες επισκέψεις διαπίστωσε ότι δεν υπήρξε καμία βελτίωση.<p>
 Αντιθέτως, στο εσωτερικό της ΥΠΑ ξέσπασε εμφύλιος. Ο Χρ. Βερελής, που ανέλαβε υπουργός Μεταφορών τον Απρίλιο, απηύθηνε την πρώτη του επιστολή προς τον τότε διοικητή της ΥΠΑ Δ. Γεωργαράκη ζητώντας σε αυστηρό τόνο την εναρμόνιση των κανόνων ασφαλείας με τα διεθνώς ισχύοντα. Η MITRE αποχώρησε αφού διαπιστώθηκε ότι τα μέλη της εργάζονταν στην Ελλάδα με τουριστική βίζα και η σύμβαση δεν ανανεώθηκε. Μέσα στους ελέγχους που ξεκίνησε «κουτσά-στραβά» η ΥΠΑ, άρχισε να διαπιστώνει ελλείψεις (ένας από αυτούς κατέληξε και στην άσκηση δίωξης κατά των Μακεδονικών Αερογραμμών). Οι προσλήψεις εξειδικευμένου προσωπικού (αεροναυπηγών, μηχανικών κ.λπ.) δεν προχώρησαν, ενώ νομικά κείμενα μόλις τώρα άρχισαν να παίρνουν το δρόμο για ψήφιση.<p>
 Σε όλα τα παραπάνω ήρθαν να προστεθούν και οι ιδιωτικές εταιρείες που είχαν αντιμετωπίσει την προσπάθεια να λειτουργήσουν, υπαλλήλους της ΥΠΑ που καθυστερούσαν στη χορήγηση αδειών και την έγκριση πτυχίων και άρχισαν να διαμαρτύρονται προσφεύγοντας στην Ευρωπαϊκή Ενωση.<p>

Διώξεις για κακουργήματα κατά των Mακεδονικών Aερογραμμών<p>
 <b>Eπικίνδυνες πτήσεις από τη θυγατρική της Ολυμπιακής; </b><p>
 «Επικίνδυνες πτήσεις» φέρεται να εκτελούσε η αεροπορική εταιρεία Μακεδονικές Aερογραμμές, οι υπεύθυνοι της οποίας αντιμετωπίζουν πλέον κατηγορίες σε βαθμό κακουργήματος.<p>
 Ο εισαγγελέας Δημήτρης Ζαχαρόπουλος, έπειτα από πολύμηνη δικαστική έρευνα, εντόπισε παραβιάσεις των κανόνων ασφαλείας πτήσεων εκ μέρους της εταιρείας η οποία είναι θυγατρική της Ολυμπιακής Αεροπορίας. Ετσι, με γνώμονα τις καταθέσεις μαρτύρων αλλά και ένα πόρισμα της Yπηρεσίας Πολιτικής Aεροπορίας προχώρησε στην απαγγελία κατηγορίας σε βαθμό κακουργήματος σε βάρος των μελών του διοικητικού συμβουλίου της εταιρείας, με το σκεπτικό ότι «οι παραλείψεις αυτές θα μπορούσαν να θέσουν σε κίνδυνο τη ζωή των επιβατών».<p>
 Αξιοσημείωτο είναι ότι, σύμφωνα με το πόρισμα του εισαγγελέα, τα «διπλώματα των χειριστών των αεροσκαφών είχαν αναγνωριστεί παρανόμως από αρμόδιες υπηρεσίες», ενώ διώκεται και η πρώην διοίκηση της ΥΠΑ «γιατί δεν εντόπισε εγκαίρως τις παρατυπίες».<p>
 Η έρευνα του εισαγγελέα Δημήτρη Ζαχαρόπουλου ξεκίνησε με αφορμή δημοσιεύματα του Τύπου, επεκτάθηκε σε όλες τις αεροπορικές ιδιωτικές εταιρείες (24), και χθες ολοκληρώθηκε όσον αφορά τις Μακεδονικές Αερογραμμές, οι οποίες δημιουργήθηκαν για να εκτελούν πτήσεις τσάρτερ (ναυλωμένες), αριθμούν σήμερα τρία αεροσκάφη και έχουν προσωπικό ξεχωριστό από εκείνο της Ολυμπιακής.<p>
 Βασικό σημείο στη δικογραφία αποτελεί το πόρισμα εφτά επιθεωρητών της Υπηρεσίας Πολιτικής Αεροπορίας, το οποίο συντάχθηκε τον περασμένο Αύγουστο και
αποτέλεσε τη βάση και σχετικής επερώτησης (ζητούσε την παρέμβαση της Ευρωπαϊκής Επιτροπής) του ευρωβουλευτή της Ν.Δ. Κ. Χατζηδάκη.<p>
 Σύμφωνα με το πόρισμα, εντοπίστηκαν: <p>
 - Ελλείψεις σε βασικά έγγραφα, όπως άδεια αερομεταφορέα και εγχειρίδια πτητικής εκμετάλλευσης.<p>
 - Πλαστές καταχωρίσεις πτητικής εμπειρίας χειριστών.<p>
 - Υπερβάσεις ωραρίων πτήσεων.<p>
 - Η εκπαίδευση στους εξομοιωτές δεν γινόταν από καταρτισμένα άτομα.<p>
 -Τα αεροπλάνα της εταιρείας πετούσαν για προορισμούς που δεν είχαν εγκριθεί από την ΥΠΑ.<p>
 - Δεν είχε καθιερωθεί σύστημα ελέγχου ζυγοστάθμισης αεροσκαφών.<p>
 - Δεν υπήρχε από την ΥΠΑ εγκεκριμένο σύστημα συνεχούς επιθεώρησης συντήρησης.<p>
 <b>Οι διώξεις</b><p>
 Ο εισαγγελέας παρέπεμψε την υπόθεση σε τακτικό ανακριτή, ο οποίος αναμένεται να καλέσει σε απολογία τα μέλη του Δ.Σ. της εταιρείας για το κακούργημα της «διατάραξης ασφαλείας αεροσκάφους κατ' εξακολούθηση που θα μπορούσε να προκαλέσει κίνδυνο ανθρώπινης ζωής», καθώς επίσης και για «ψευδή βεβαίωση».<p>
 Για «χρήση πλαστού εγγράφου» διώκονται οι χειριστές των αεροσκαφών καθώς, σύμφωνα με την εισαγγελική δίωξη, «τα διπλώματά τους δεν ήταν αναγνωρισμένα στην Ελληνική Επικράτεια».<p>
 Η πρώην διοίκηση της ΥΠΑ διώκεται για «παράβαση καθήκοντος και ηθική αυτουργία», καθώς και για παράβαση του άρθρου 165 του νόμου 1818/88 που αφορά στη διενέργεια πτήσεων χωρίς προηγούμενη έγκριση της ΥΠΑ.<p>
 Ο εισαγγελέας συνεχίζει την έρευνα για τις υπόλοιπες εταιρείες. <p>
 <b>ΠΑΝ.ΣΤ.</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
