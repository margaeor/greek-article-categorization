<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 21/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Τ</b>
 ους φανταζόμαστε συνήθως ως ασεξουαλικά φτερωτά όντα, επί το πλείστον άριας κατατομής (αν και σε περιστασιακές διεθνιστικές καμπάνιες, απεικονίζονται και ως χαρούμενα μαυράκια) να κραδαίνουν τη Bίβλο κι ένα κερί, ψάλλοντας το «Δόξα εν υψίστοις». Οι άγγελοι μπορεί να γνωρίζουν ιδιαίτερη δημοτικότητα την περίοδο των Χριστουγέννων, ως ευχετήριες καρτ-ποστάλ, κρεμαστάρια από το χριστουγεννιάτικο δέντρο ή ανάγλυφα κεριά, όμως έχουν και αυτοί πιστούς που τους ακολουθούν όλο τον χρόνο. Σύμφωνα με πρόσφατη δημοσκόπηση γερμανικού ινστιτούτου, που δημοσιεύτηκε και στον ελληνικό Tύπο, ο ένας στους τρεις Γερμανούς πιστεύει στην ύπαρξη αγγέλων. Στις ΗΠΑ οι πιστοί ίσως να είναι ακόμα

περισσότεροι, αν κρίνουμε από τα δεκάδες μπεστ-σέλερ και οδηγούς αυτοβοήθειας που κυκλοφορούν, διαδίδοντας και διδάσκοντας την «αγγελική δύναμη».<p>
 Οι άγγελοι -υπαρκτοί ή μη- και η πίστη σε αυτούς, ενδυναμώθηκαν από το ρεύμα του new age, που άνθησε στα τέλη του 20ού αιώνα, ενώ παράλληλα δημιουργήθηκε μια ακμάζουσα αγορά «αγγελο-προϊόντων»: Εικόνες και ομοιώματα αγγέλων, εγχειρίδια συμβουλών για το πώς γίνεται μια σωστή «αγγελική επίκληση», ομάδες ψυχικής θεραπείας (με την απαραίτητη βοήθεια από τους φτερωτούς μας φίλους) και άπειρα απομνημονεύματα και μαρτυρίες ατόμων που ήρθαν σε «στενή επαφή» μαζί τους, κατακλύζουν τη διεθνή αγορά. Ταυτόχρονα πληθαίνουν και οι ατομικές ιστοσελίδες και οι ψηφιακές γκαλερί, που διακηρύσσουν την πίστη στις οιεσδήποτε αγγελικές οντότητες ή απλώς πουλάνε αγγελικά αναμνηστικά (γκραβούρες, αφίσες, wallpaper, αλλά και βιντεοκασέτες με υποτιθέμενες «αληθινές εμφανίσεις» αγγέλων).<p>
 Στην ελληνική βιβλιογραφία εντοπίσαμε αρκετά μη λογοτεχνικά βιβλία με θέμα τους αγγέλους, ενώ τα πρωτεία φυσικά έχει ο εκδοτικός οίκος «Πύρινος Κόσμος», που ειδικεύεται στην «πνευματική αναζήτηση» και τη μεταφυσική: Μεταξύ άλλων έχει μεταφραστεί το διάσημο μπεστ-σέλερ της Αμερικανίδας Τζόαν Αντερσον «Εκεί που περπατούν οι άγγελοι», όπου η συγγραφέας διηγείται «αληθινά» περιστατικά αγγελικής παρέμβασης στις ανθρώπινες υποθέσεις. Η ίδια υποστηρίζει ότι εμπνεύστηκε το βιβλίο από μια προσωπική εμπειρία, όταν ένας άγνωστος άντρας εμφανίστηκε μέσα στη χιονοθύελλα και έσωσε τον γιo της από σίγουρο θάνατο. Είναι σίγουρη ότι επρόκειτο για άγγελο, καθώς το μυστηριώδες πλάσμα ήρθε και έφυγε ξαφνικά, χωρίς καν να αφήσει ίχνη πάνω στο χιόνι. Το βιβλίο της, που περιλαμβάνει ανάλογες εμπειρίες με αγγέλους που προειδοποιούν, βοηθούν ή παρηγορούν μεγάλους και παιδιά, γνώρισε απίστευτη επιτυχία στη δεκαετία του '90, έγινε ένα είδος σίριαλ, καθώς ακολούθησαν αντίστοιχοι τίτλοι από την ίδια

συγγραφέα και τροφοδότησε σε ένα βαθμό τη στροφή στην «αγγελο-μανία», που κορυφώθηκε στα τέλη της δεκαετίας.<p>
 Σε πιο «οραματικό» ύφος κινείται το βιβλίο του Αλμπερτ Γκόλντεν «Εκπτωτοι άγγελοι» (εκδόσεις Διόπτρα), είναι σαφώς πιο επίκαιρο, καθώς ισχυρίζεται ότι το 2001 θα είναι «η ημερομηνία μεταστροφής για την επιστροφή στον αγγελικό χώρο των ψυχών, που θα επιστρέψουν πνευματικά ισορροπημένες», ενώ υποστηρίζει ότι «είμαστε όλοι έκπτωτοι άγγελοι». Ο συγγραφέας, σύμφωνα με τους εκδότες, είναι «ένας από τους σπουδαιότερους μεταφυσικούς συμβούλους των ΗΠΑ, ο άνθρωπος που ενέπνευσε τον Τζέιμς Ρέντφιλντ να γράψει την Ουράνια προφητεία (τη μεγαλύτερη ίσως εκδοτική επιτυχία των τελευταίων χρόνων στον χώρο της μεταφυσικής και όχι μόνο).»<p>
 Πλέον εκδίδονται κάθε χρόνο δεκάδες τίτλοι με θέμα τους αγγέλους, οι περισσότεροι εκ των οποίων γνωρίζουν επιτυχία: Μέσα στο 2000 το δημοφιλέστερο βιβλίο του είδους ήταν το «Heavenl yMiracles» (Ουράνια θαύματα) του Τζέιμι Σι,

που περιλαμβάνει «αληθινές ιστορίες με φύλακες αγγέλους». Στο ίδιο πνεύμα κινούνται βιβλία όπως «Θεραπεύσου με τους αγγέλους», «Μίλησε με τους Αγγέλους», «Διαλογίσου με τους αγγέλους», «Πρώτες βοήθειες από τους αγγέλους- επίκληση θαυμάτων». Πολλά από τα βιβλία περιλαμβάνουν και βοηθητικές κασέτες με ύμνους και επικλήσεις ή τράπουλες αγγέλων.<p>
 Τσαρλατάνοι, φαντασιοκόποι ή αυτόκλητοι προφήτες, οι επί Γης δίαυλοι των επουράνιων πλασμάτων, έχουν σίγουρα χτυπήσει φλέβα χρυσού. Ωστόσο, μέσα στη δυτικοκεντρική απεικόνιση των άυλων όντων, συχνά ξεχνάμε ότι οι άγγελοι δεν είναι χριστιανικό προνόμιο, καθώς εμφανίζονται στον Ιουδαϊσμό, το Ισλάμ ή ακόμα και τον Σουφισμό. <p>
 Στο «Λεξικό των Αγγέλων», ένα μνημειακό έργο του Gustav Davidson (ΜacMillan-Free Press/ πρώτη έκδοση 1967), καταγράφονται εκατοντάδες χιλιάδες ονόματα αγγέλων, μαζί με τους παραστρατημένους, αλιευμένα από την Παλαιά και την Καινή Διαθήκη, το Ταλμούδ, την Καμπάλα ώς τις απόκρυφες Βίβλους, τις παγανιστικές θρησκείες αλλά και τη λογοτεχνία, από τον Κόλεριτζ ως τον Εντγκαρ

Αλαν Πόε.<p>
 Εκεί βλέπουμε ότι υπάρχουν άγγελοι για το κάθε τι: Τη λήθη, τη λαγνεία, την οργή, το φως και το σκοτάδι, τον ύπνο, τον τρόμο και τα αστρικά σώματα. Αν αναγκαζόμασταν να ξεχωρίσουμε κάποιον, αυτός θα ήταν ο άγγελος του Μωάμεθ: Σύμφωνα με τον μύθο, όταν ο Μωάμεθ πήγε στον παράδεισο είδε έναν άγγελο με 70.000 κεφάλια, κάθε ένα είχε 70.000 πρόσωπα, κάθε πρόσωπο 70.000 στόματα με 70.000 γλώσσες, που υμνούσαν η κάθε μία σε 70.000 διαφορετικές λαλιές τη δόξα του Θεού. Σύμφωνα με υπολογισμούς, ο άγγελος αυτός μιλάει 31.000 τρισ. διαφορετικές γλώσσες, πολύ λιγότερες από το δικό μας ομογενοποιημένο «παγκόσμιο χωριό» της φραγκοκρατούμενης γλωσσικής δικτατορίας.<p>
<b> AΦPΟΔITH ΠΟΛITH</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
