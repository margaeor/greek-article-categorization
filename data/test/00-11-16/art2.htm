<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 16/11/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Tου απεσταλμένου μας <p>
ΝΙΝΟΥ ΦΕΝΕΚ ΜΙΚΕΛΙΔΗ<p>
Αν με ρωτήσετε αν προτιμώ την πέτρα (έστω κι αγέλαστη) ή τα τσιγάρα (έστω και φτηνά), θα έλεγα ότι προτιμώ την πέτρα. Το ερώτημα βέβαια μπαίνει ανάμεσα στο ντοκιμαντέρ «Αγέλαστος πέτρα» του Φίλιππου Κουτσαφτή και την ταινία μυθοπλασίας «Φτηνά τσιγάρα» του Ρένου Χαραλαμπίδη - τις δύο ταινίες του Ελληνικού Πανοράματος που είδαμε στο χθεσινό πρόγραμμα του 41ου Φεστιβάλ Θεσσαλονίκης. Προσωπικά βέβαια προτιμώ τις ταινίες φιξιόν, μια κι οι περισσότερες αποδεικνύονται συναρπαστικές σε αντίθεση με το ντοκιμαντέρ που, σπανίως στην εποχή μας, κατορθώνει να ξεπεράσει την απλή, ρεαλιστική, συχνά αδιάφορη, καταγραφή. <p>
Αν και με την ταινία του Κουτσαφτή τα πράγματα ανατράπηκαν. Ευτυχώς, στο χώρο της μυθοπλασίας, ήρθαν ο Αμερικανός Ντέιβιντ Γκόρντον Γκριν, με τη βραβευμένη κιόλας στο Φεστιβάλ του Τορόντο ταινία του «Τζορτζ Ουάσινγκτον» (διαγωνιστικό τμήμα), και ο Ρώσος Αλεξάντερ Σοκούροφ με την ταινία του «Μολώχ» (νέος ρωσικός κινηματογράφος) να αποκαταστήσουν με τον καλύτερο τρόπο τα πράγματα.<p>
Αγέλαστος πέτρα<p>
Σκηνοθεσία-σενάριο: Φίλιππος Κουτσαφτής. Μοντάζ: Πολυχρόνης Θεοχάρης. Μουσική: Κωνσταντίνος Βήτα. Διάρκεια: 87 λεπτά.<p>
Την Ελευσίνα σε μια περίοδο περίπου 12 χρόνων (από το 1988 μέχρι σήμερα) παρουσιάζει στο θαυμάσιο αυτό ντοκιμαντέρ του ο γνωστός διευθυντής φωτογραφίας Φίλιππος Κουτσαφτής. Μιαν Ελευσίνα που για χάρη της «προόδου» καταστρέφει για πάντα όχι μόνο τους αρχαιολογικούς θησαυρούς της αλλά και το περιβάλλον της. Η κάμερα του Κουτσαφτή περιφέρεται στους χώρους όπου ανακαλύπτονται διαρκώς διάφορα ευρήματα, σταματά στους ανθρώπους της, καταγράφει τις αλλαγές, ενώ ο ίδιος, μέσα από μια πυκνή αφήγηση, σχολιάζει την όλη κατάσταση. Λάιτ-μοτίφ αλλά και μια αλλόκοτη, ποιητική νότα, ένα μυστηριώδες, με αρχαίο παρουσιαστικό, πρόσωπο, που περιφέρεται στους δρόμους και τους αρχαιολογικούς χώρους προσπαθώντας να περισώσει τα διάφορα ευρήματα.<p>
Φτηνά τσιγάρα<p>
Σκηνοθεσία-σενάριο: Ρένος Χαραλαμπίδης. Ηθοποιοί: Ρένος Χαραλαμπίδης, Αννα Μαρία Παπαχαραλάμπους, Βάνα Πεφάνη, Κώστας Τσάκωνας, Αλκης Παναγιωτίδης, Μιχάλης Ιατρόπουλος. Διάρκεια: 87 λεπτά.<p>
Ο Ρένος Χαραλαμπίδης είχε κιόλας δείξει με την πρώτη του ταινία, «No budget story», ότι διαθέτει ταλέντο. Στοιχείο που επιβεβαιώνεται και με τη νέα του αυτή ταινία. Ταινία που εκτυλίσσεται μίαν αυγουστιάτικη νύχτα στην Αθήνα, με ήρωες ένα νεαρό και μια κοπέλα που περιφέρονται στους έρημους δρόμους συζητώντας. Παράλληλα, σε διάφορα φλας-μπακ βλέπουμε σκηνές από τη σχέση του νεαρού με διάφορα πρόσωπα: μια παρέα πενηντάρηδων σ' ένα καφενείο καθώς κι ένα φίλο του που τον πληρώνει να συναντήσει, για λογαριασμό του, δυο εκκεντρικούς μαφιόζους. Υπάρχουν στην ταινία σκηνές που δείχνουν ότι, τουλάχιστον από εικαστικής πλευράς, ο Χαραλαμπίδης έχει κινηματογραφικό μάτι (η περιπλάνηση στην Αθήνα, η συνάντηση του ήρωα με τους μαφιόζους στον υπόγειο), δυστυχώς όμως οι διάλογοι περιορίζονται σε διάφορα τσιτάτα και εξυπνακίστικες ψευτοφιλοσοφίες για τη ζωή που καταστρέφουν την οποιαδήποτε αληθοφάνειά της. Το ίδιο απίθανες, συχνά υπερβολικές, παρουσιάζονται οι καταστάσεις και τα πρόσωπα (παράδειγμα οι ρόλοι του Μιχάλη Ιατρόπουλου και του Κώστα Τσάκωνα), ενώ οι επιδράσεις από τον Τζάρμους παραμένουν εντελώς εξωτερικές χωρίς να δένουν με την ιστορία. Κρίμα. Οσο πιο γρήγορα απαλλαγεί ο σκηνοθέτης-πρωταγωνιστής της από το ναρκισσισμό του τόσο περισσότερες πιθανότητες έχει να φτιάξει μια πραγματικά αξιόλογη ταινία. <p>
Οι ξένες ταινίες<p>
Στον αμερικανικό Nότο, και συγκεκριμένα εκείνο των μαύρων, στρέφεται ο νέος σκηνοθέτης Ντέιβιντ Γκόρντον Γκριν στην ταινία του «Τζορτζ Ουάσινγκτον». Επίκεντρο, η ιστορία μιας ομάδας παιδιών που μπλέκονται άθελά τους στον τυχαίο θάνατο ενός φίλου τους. Αφορμή για το σκηνοθέτη να μετατρέψει την ιστορία του σε μια ταινία συγκλονιστική, πορτρέτο της ζωής (και των προβλημάτων) των περιθωριοποιημένων παιδιών, όπου η, φριχτή συχνά, καθημερινότητα παίρνει τη μορφή μιας τραγωδίας. <p>
Με μια αποσπασματική αφήγηση, διανθισμένη με το αθώο, αν και διορατικό (συχνά πικρό), σχόλιο ενός μικρού κοριτσιού, ο Γκριν φτιάχνει μια ταινία που τη διαπνέει ο λυρισμός και η αληθινή ποίηση.<p>
Το λυρισμό και την ποίηση συναντάμε και στη ρωσική ταινία «Μολώχ» του Αλεξάντερ Σοκούροφ, ταινία που είχαμε δει αρχικά στο Φεστιβάλ των Κανών. <p>
Η ταινία ρίχνει μια ματιά (ασυνήθιστη, διανθισμένη με ένα σαρκαστικό χιούμορ) στη ζωή του Αδόλφου Χίτλερ και της ερωμένης του Εύας Μπράουν, επικεντρώνοντας το ενδιαφέρον της στη διάρκεια μιας συγκεκριμένης μέρας στο χειμερινό τους θέρετρο, την άνοιξη του 1942. Με το γνωστό προσωπικό του στιλ ο Σοκούροφ φτιάχνει ακόμη μια θαυμάσια ταινία που αξίζει να βρει ένα πλατύτερο κοινό.






</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
