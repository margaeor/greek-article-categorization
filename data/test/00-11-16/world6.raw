 Ολο και πιο έντονος γίνεται ο διχασμός στη βάση των κομματικών γραμμών στις ΗΠΑ, ενώ εντείνεται ο δικαστικός πόλεμος μεταξύ Δημοκρατικών και Ρεπουμπλικάνων στη Φλόριντα.
 Η ρεπουμπλικανική πλευρά προσπαθεί με κάθε τρόπο να αποτρέψει ή τουλάχιστον να 
καθυστερήσει τις ανακαταμετρήσεις των ψήφων, ώστε να εξαντληθεί κάθε χρονικό περιθώριο. Η υπουργός Εσωτερικών της Φλόριντας, Κάθριν Χάρις, προσέφυγε χθες στο Aνώτατο Δικαστήριο της Πολιτείας, ζητώντας να καθυστερήσουν οι ανακαταμετρήσεις που ξεκινούν ορισμένες εκλογικές περιφέρειες όπου κυριαρχούν οι Δημοκρατικοί, «αναμένοντας μια οριστική απόφαση» για τη δυνατότητα τροποποίησης των επίσημων αποτελεσμάτων μετά τις 14 Νοεμβρίου. Παράσταση στο πλευρό της υπουργού Εσωτερικών δήλωσε ο Τζορτζ Μπους, ενώ ζήτησε να παρέμβει και στην προσφυγή που έχει ασκήσει η εκλογική επιτροπή του Παλμ Μπιτς κατά της 
 Από την πλευρά τους, οι Δημοκρατικοί που επισημαίνουν πως η Κάθριν Χάρις είναι 
Ρεπουμπλικάνα και στέλεχος της προεκλογικής εκστρατείας του Τζορτζ Μπους, ανακοίνωσαν ότι θα προσφύγουν και αυτοί στο Ανώτατο Δικαστήριο της Φλόριντας «για να επιλύσει τα σοβαρά προβλήματα που έχουν ανακύψει».
 Ο νομικός σύμβουλος του Αλ Γκορ, Ντέιβιντ Μπόις, τόνισε ότι το δικαστήριο θα πρέπει να θέσει ένα λογικό χρονοδιάγραμμα για το πότε θα σταματήσει η καταμέτρηση με το χέρι.
 Σύμφωνα με τον εκπρόσωπο του Γκορ στη Φλόριντα, πρώην υπουργό Εξωτερικών Ουόρεν Κρίστοφερ, οι ανακαταμετρήσεις πρέπει να συνεχιστούν εν αναμονή της απόφασης του δικαστηρίου.
 Δύο από τις εκλογικές περιφέρειες της Φλόριντας αποφάσισαν να αναστείλουν την ανακαταμέτρηση αναμένοντας τις αποφάσεις των δικαστηρίων, ενώ άλλες δύο αποφάσισαν να συνεχίσουν.
 Ενα άλλο δικαστήριο στη Φλόριντα αποφάνθηκε σχετικά με τον τρόπο με τον οποίο θα πρέπει να εξετάζονται με το χέρι τα ψηφοδέλτια, αποδεχόμενο τις θέσεις των Δημοκρατικών ότι θα πρέπει να θεωρούνται έγκυρα όσα ψηφοδέλτια είναι έστω και ελάχιστα σημειωμένα, καθώς «καμία ψήφος δεν μπορεί να θεωρηθεί άκυρη αν υπάρχει σαφής πρόθεση του ψηφοφόρου».
 Οι δικαστικοί ελιγμοί δεν περιορίζονται στη Φλόριντα. Στην Ατλάντα της Γεωργίας, τέσσερεις πολίτες, προφανώς Ρεπουμπλικάνοι, προσέφυγαν στο εκεί ομοσπονδιακό δικαστήριο ζητώντας να απαγορευτεί η ανακαταμέτρηση των ψήφων στη 
