<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Πέμπτη 16/11/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




«Κάθε ώρα διαπράττεται ένα έγκλημα ρατσιστικού μίσους, κάθε μέρα oχτώ μαύροι, τρεις ομοφυλόφιλοι, τρεις Εβραίοι και ένας Λατίνος γίνονται θύματα εγκλημάτων μίσους, κάθε εβδομάδα υψώνεται και ένας πύρινος σταυρός (το έμβλημα της "παράνομης" Κu-Klux-Klan, που συνεχίζει να δρα στον αμερικανικό Νότο) ».<p>
 Αυτό είναι το μότο του νέου ντοκιμαντέρ «Hate.com», που έχει ως θέμα τους εξτρεμιστές του Διαδικτύου. Οι νεοφασίστες και ρατσιστές κάθε είδους έχουν βρει προνομιακό πεδίο δράσης στον κυβερνοχώρο, ενώ ο τρόπος αντιμετώπισής τους 
βρισκόταν στην κορυφή της ατζέντας της ΙCANN (της διεθνούς Διαδικτυακής Επιτροπής Απόδοσης Διευθύνσεων και Ευθυνών), που συνεδρίασε πρόσφατα στην Ουάσιγκτον. Το μίσος πληγώνει, και δεν περιορίζεται στις οθόνες των p.c. Θα μας σώσει όμως από αυτό η λογοκρισία και η ηλεκτρονική παρακολούθηση; <p>
 Noμίζατε ότι οι νεοναζί είναι αναγνωρίσιμοι τύποι με ξυρισμένα κρανία, γιγάντια 

άρβυλα και τατουάζ με σβάστικες στο μπράτσο; <p>
 Και ναι και όχι. Οσο η προπαγάνδα του μίσους εκσυγχρονίζεται και διαδίδεται στις ψηφιακές λεωφόρους τόσο οι κώδικές της μεταλλάσσονται, συντομεύονται και κρυπτογραφούνται: Xαιρετισμοί και ακρώνυμα όπως «RAHΟWA» και «311» υπογράφουν τα e-mail και τα φέιγ βολάν των «ακροκινούμενων οργανώσεων», μαζί με τα πατροπαράδοτα κοκκινόμαυρα εμβλήματα, που και αυτά εκτοπίζουν συχνά τον αγκυλωτό σταυρό προς χάριν λιγότερο ακραίων αλλά εξίσου χαρακτηριστικών εμβλημάτων.<p>
 Η επέλαση ρατσιστών, φασιστών και εκπροσώπων της «αρίας φυλής» στα μονοπάτια του Iντερνετ, έχει ξεσηκώσει αρκετό θόρυβο εντός και εκτός της ψηφιακής κοινότητας, ενώ οργανώσεις ανθρωπίνων δικαιωμάτων ζητούν επιβολή περιοριστικών 

μέτρων και ειδικών φίλτρων που θα ξεσκαρτάρουν τα ρατσιστικά site. Ωστόσο, υπέρμαχοι της ελευθερίας του λόγου (μεταξύ τους και ο Γερμανός χάκερ που εκπροσωπούσε την Ευρώπη στο συνέδριο της ΙCANN) μιλάνε για υποκρισία και θεωρούν ότι το Διαδίκτυο δεν απειλείται τόσο από τους νεοναζί που το λυμαίνονται όσο από το ψαλίδι της λογοκρισίας και το κυβερνοσπιούνεμα. <p>
 Το επιχείρημα όσων υποστηρίζουν το «monitoring», τον εξονυχιστικό έλεγχο, την παρακολούθηση ή και την απαγόρευση των «ιστοσελίδων του μίσους» είναι ότι δεν έχουμε να κάνουμε απλώς με διακίνηση ιδεών, αλλά με άμεση προτροπή σε εγκληματικές πράξεις: «Το μίσος έχει βρει νέα πατρίδα, και το όνομα αυτής Iντερνετ. Τα γκόσπελ του μίσους προβάλλονται παγκόσμια, φτηνότερα και αποτελεσματικότερα από κάθε άλλη φορά», υποστηρίζουν οι δημιουργοί του hate.com, του ντοκιμαντέρ που καταγράφει τα κατορθώματα των εξτρεμιστών στο Iντερνετ: πάνω από 350 ιστοσελίδες ρατσιστικής και φασιστικής ιδεολογίας βρίσκονται εν ενεργεία, ενώ το ντοκιμαντέρ τούς αποδίδει άμεση ή έμμεση συνέργεια σε φυλετικά εγκλήματα και τρομοκρατικές ενέργειες (π.χ. η περίπτωση του βομβιστή της Οκλαχόμα).<p>
 Παράλληλα, η Αnti- Defamation League, μη κυβερνητική οργάνωση που δραστηριοποιείται από το 1913 και καταπολεμά το ρατσισμό και κυρίως τον αντισημιτισμό, κυκλοφορεί μια ον λάιν «Εγκυκλοπαίδεια του μίσους», που καταγράφει όλα τα σύμβολα, τα εμβλήματα και τους χαιρετισμούς των ακροκινούμενων ομάδων, προς ενημέρωση των γονιών και συμμόρφωση των παίδων. Αποκαλύπτοντας τα κορακίστικα νεοναζί και ρατσιστών, η οργάνωση βοηθάει τον ανυποψίαστο γονιό να καταλάβει αν ο κανακάρης ή η κορασίδα του έπεσαν θύματα των εξτρεμιστών: Στη διεύθυνση adl.org/hate_s ymbols, ο φιλομαθής αναγνώστης θα 

δει να παρελαύνουν γνωστά και άγνωστα σύμβολα, λέξεις και αριθμοί, τα φραστικά 

και εικονικά βέλη της φαρέτρας του μίσους.<p>
 Αυτό που τραβά την προσοχή ενός Ελληνα τουλάχιστον σέρφερ, είναι ότι ανάμεσα στα σύμβολα του μίσους οι συντάκτες της εγκυκλοπαίδειας συμπεριλαμβάνουν το σήμα της ειρήνης και το αλφάδι της Αναρχίας, εξηγώντας ότι το πρώτο χρησιμοποιείται και ως αντιχριστιανικό αποκρυφιστικό έμβλημα και το δεύτερο από αντι-κυβερνητικούς ρατσιστές. Κάτι άλλο που προκαλεί εντύπωση είναι η ξεκάθαρη φιλο-ισραηλινή προπαγάνδα της «Αντί-Συκοφαντικής Λίγκας», που καταδικάζει συλλήβδην τον ΟΗΕ, ευρωπαϊκές εφημερίδες, τον Αραφάτ και σύσσωμους 

τους Αραβες ηγέτες για «προκατάληψη υπέρ των Παλαιστινίων». Πώς γίνεται, τώρα, 

οι μαχητικοί πολέμιοι του Ολοκαυτώματος να αποσιωπούν πλήρως τη σφαγή των παιδιών της Ιντιφάντα (ενώ το σύνθημα της οργάνωσης είναι: Η Σιωπή Είναι Συνενοχή»), αυτό αν και δύσκολα χωράει στο μυαλό ενός καλοπροαίρετου παρατηρητή, εξηγείται από τους επιλεκτικούς νόμους του «πολιτικά ορθού αντιρατσισμού» που βλέπει μόνο ό,τι τον βολεύει να δει.<p>
 AΦPΟΔITH ΠΟΛITH<p>
 Η αριθμολογία και τα κορακίστικα του μίσους <p>
 (μίνι απάνθισμα) <p>
 88: Το 8ο γράμμα της λατινικής αλφαβήτου 2 φορές: Ηeil Hitler. Nαζιστικός χαιρετισμός, υπογράφει προκηρύξεις και e-mail νεοφασιστικών οργανώσεων.<p>
 83: Το 8 και το 3, Ηeil Christ, χαιρετισμός ρατσιστών «χριστιανών».<p>
 311: 3 φορές το 11ο γράμμα της αλφαβήτου, το Κ, άρα Κου Κλουξ Κλαν. Το 311 δηλώνει συμμετοχή στην Κλαν ή πίστη στην ιδεολογία της. <p>
 100%: Παραπέμπει στην αγνότητα της φυλής και δηλώνει ότι έχεις 100% άριο αίμα και αμόλυντες λευκές ρίζες. <p>
 4/20: Τα γενέθλια του Χίτλερ. Συχνά ως τατουάζ που δηλώνει την πίστη στα εθνικοσοσιαλιστικά ιδεώδη. <p>
 14 (λέξεις): Παραπέμπει στη φράση-κλειδί «Πρέπει να εξασφαλίσουμε την ύπαρξη του λαού μας και το μέλλον των λευκών παιδιών». Σλόγκαν των λευκών ρατσιστών, που έγινε διάσημο από τον Ντέιβιντ Λέιν, ακροδεξιό βομβιστή της δεκαετίας του '80 και δολοφόνο του ραδιοφωνικού παραγωγού Αλαν Μπεργκ (βλ. την ταινία του Ολιβερ Στόουν Τalk Radio).<p>
 5 (λέξεις): «Δεν έχω τίποτα να πω». Συμπυκνώνει τον κώδικα σιωπής μεταξύ λευκών ρατσιστών και μελών της Κλαν για να αποφύγουν τις δικαστικές διώξεις και να παρεμποδίσουν κάθε εισαγγελική έρευνα. <p>
 RAHΟWA: Ακρώνυμο που σημαίνει Racial Hol yWar, Φυλετικός Ιερός Πόλεμος. Πρόκειται για κραυγή μάχης που κοσμεί πλήθος ρατσιστικών κειμένων. Δηλώνει τον 

αγώνα της λευκής φυλής ενάντια στις μειονότητες και τους Εβραίους για την εγκαθίδρυση της κυριαρχίας των αρίων.<p>
 ZΟG/JΟG: Σιωνιστική Κυβέρνηση ή Εβραιοκρατούμενη Κυβέρνηση (Ζionist/Jewish Οccupied Government). Κωδικός που δηλώνει ότι οι Εβραίοι ελέγχουν την κυβέρνηση και τα media. Συχνά συναντάται κυκλωμένο από το απαγορευτικό σήμα.<p>
 SWP: Supreme White Power, Ανώτερη Λευκή Δύναμη, η ιδεολογική βάση των λευκών ρατσιστών.


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
