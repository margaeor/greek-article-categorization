<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Δεκεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του<b> ΣΑΒΒΑ ΛΙΒΑΝΙΟΥ<p></b>
 Η τακτική του ολικού αιφνιδιασμού του αντιπάλου εφαρμόστηκε με υποδειγματική ακρίβεια, στο... ημίφως (λόγω της πτωχής ισχύος των προβολέων) του Βύρωνα. Κι ήταν αυτή η τέλεια βάση για την τρίτη συνεχόμενη, στο πρωτάθλημα και μετά την οδυνηρή ήττα από τον Ολυμπιακό, νίκη του ΠΑΟΚ. Πρώτα η Ξάνθη εκτός έδρας, έπειτα ο Ηρακλής στην Τούμπα, τώρα ο εκ των ουραγών Αθηναϊκός (3-4). Επεται, κεκλεισμένων των θυρών, στο πρώτο ραντεβού του 2001 ο Εθνικός Αστέρας.<p>
 Η καλύτερη συνταγή για ευχάριστες Γιορτές, θα σημείωνε κανείς... σε άλλη περίπτωση. Οχι, όμως, σε τούτη του Δικεφάλου που τις τελευταίες εβδομάδες πετάει μες στους αγωνιστικούς χώρους, ωστόσο έξω δοκιμάζεται σκληρά από την αβεβαιότητα και τον εκνευρισμό. Χθες, οι περίπου πεντακόσιοι πιστοί (οι πιο φωνακλάδες από τους 1.500 θεατές της αναμέτρησης) χρωμάτισαν από την πρώτη στιγμή την κερκίδα με το ηχητικό μπακ-γκράουντ: ιαχές υπέρ του Ντούσαν Μπάγεβιτς, ύβρεις εις βάρος του Γιώργου Μπατατούδη. Εκπληξη; Καμία.<p>
 Παρά την απουσία πρωτοκλασάτων στελεχών (Καμπς, Μπορμπόκης, Αμπονσά, Χασιώτης), οι επισκέπτες από τη Θεσσαλονίκη χρειάστηκαν δύο εύστοχες ασίστ, μία με το πόδι και με μία με το κεφάλι, από τον πρώτο σκόρερ της περσινής διοργάνωσης (νυν μετεγγραφικό στόχο ιταλικών συλλόγων) Δημήτρη Ναλιτζή. Και ισάριθμα εύστοχα σουτ-τελειώματα των φάσεων απ' τον (μια φορά κι ένα καιρό σέντερ-φορ, μην ξεχνάμε) Παντελή Κωνσταντινίδη. Στο 3' 0-1, στο 5' 0-2, ο νόμος του ισχυρού ευθύς εξαρχής επιβλήθηκε στα πράγματα. Αστραπιαίος πόλεμος! <p>
 Οι γηπεδούχοι επανήλθαν νωρίς, επωφελούμενοι της ανατροπής του Γιουγκοσλάβου Πρέντραγκ Μίτιτς από τον Κυριάκο Τοχούρογλου και μείωσαν την απόσταση με το πέναλτι-γκολ του Βέλγου Μπούις (1-2 στο 9'). Ομως, ακόμη και με το σκορ ρευστό, έδειχναν αδύναμοι να προβληματίσουν ιδιαιτέρως τον ανώτερο αντίπαλό τους. Οι νικητές, χάρη στη δεδομένη ευχέρειά τους στο λεγόμενο passing game, κρατούσαν την μπάλα στα πόδια με... πρωτοφανή άνεση.<p>
 Εφτασαν, μάλιστα, και σε τρίτο τετ α τετ (29') με τον Κωνσταντινίδη. Εκεί, νικητής της φάσης αναδείχθηκε ο (ήρωας εναντίον του Παναθηναϊκού στη Ρόδο την προηγούμενη Κυριακή) γκολκίπερ Βεζυρίδης. Αλλά το 1-3 έμοιαζε ζήτημα μόνον χρόνου. Και πράγματι ήταν τέτοιο. Ο Τσιρώνης έριξε κάτω τον Οκκά στο 40', πέναλτι, σκόρερ ο Νίκος Φρούσσος. Ο Αθηναϊκός, που ερχόταν από συγκομιδή μόλις ενός πόντου στα τελευταία τέσσερα ματς, κι επιπλέον του έλειπαν ορισμένοι χρήσιμοι ποδοσφαιριστές (Αλβέρτης, Σφακιανάκης, Ψαρρής, Σίμονς, Τασιόπουλος), δεν έδινε απαντήσεις ουσίας.<p>
 Μόνον κάποιες, κι αυτές όχι ολοκληρωμένες, προσπάθειες από μερικούς ξένους του. Τον Μπούις, τον Βαντελανόιτ, τον Τουρέ. Οι φίλοι των Λόρδων, είχαν που είχαν τα νεύρα τους... πριν καν αρχίσει ο αγώνας εξαιτίας της φαεινής ιδέας των υπευθύνων του Εθνικού Σταδίου ν' ανοίξει μία, όλη κι όλη, θύρα (με άμεση συνέπεια να προκληθεί, εκ του μη όντως, απίστευτος συνωστισμός!), ούτε και μες στον αγώνα βρήκαν κάτι που θα τους έφτιαχνε τη βραδιά.<p>
 Γι' αυτούς, και για την ομάδα φυσικά, το 2001 αρχίζει στην Ξάνθη. Και προμηνύεται ακριβώς όπως το υπολόγιζαν οι ρεαλιστές: γεμάτο αγωνία για την παραμονή στην Εθνική Κατηγορία. Μεγάλη αγωνία, αν σκεφτούμε ότι, την ίδια ώρα χθες, η άμεση ανταγωνίστρια Καλαμάτα έφευγε με βαθμό από τη Νέα Σμύρνη, το ίδιο και η Παναχαϊκή από του Χαριλάου. Ο δε ΟΦΗ παίζει σήμερα...<p>
 Ο Τάσος Χατζηαγγελής έριξε στη μάχη του β' ημιχρόνου τον πολύπειρο Παπανδρέου, όμως εξαιτίας του Βεζυρίδη ήταν που δεν έγινε το 1-4. Ο πορτιέρο των ηττηθέντων «κράτησε» στη λόμπα του Ναλιτζή (50'), στη σέντρα-σουτ του Οκκά (52'), αλλά και στο τετ α τετ με τον Φρούσσο αργότερα (80'), όταν ήδη είχε μεσολαβήσει το 2-3 (σέντρα του Ζαφειράκη, η μπάλα στο απλωμένο χέρι του Ουντέζε, πέναλτι, γκολ ο Παπανδρέου, αφού πρώτα, στην εκτέλεση, η μπάλα βρήκε και στα δύο κάθετα δοκάρια του Τοχούρογλου!) <p>
 Δέκα λεπτά νωρίτερα, σε μαρκάρισμα του Βενετίδη στον Ζαφειράκη στο όριο της μεγάλης περιοχής του ΠΑΟΚ, ο ρέφερι Νίκου είχε προτιμήσει να μη σφυρίξει τίποτα. Ισως γι' αυτό μετά το πέναλτι το είχε τόσο... εύκολο. Ακόμη πιο εύκολα, ωστόσο, ο ΠΑΟΚ αποκατέστησε το <p>
2 στο 81'. Τσιρώνης και Βεζυρίδης αλληλοκοιτάζονταν στα μάτια σαστισμένοι, ο Γιαννάκης Οκκάς παρενεβλήθη ανάμεσά τους, τσίμπησε την μπάλα, 2-4, έτσι φτηνά φτηνά. Σαν σε πάρτι με όλα τα έξοδα πληρωμένα.<p>
 Ο Αθηναϊκός, ώς το φινάλε του σεναρίου, είχε ακόμη μία (την τελευταία) πιστολιά «της τιμής των όπλων». Πάλι από τον Γιώργο Παπανδρέου, που έκανε κοντρόλ (και) με το χέρι, προχώρησε, σούταρε, σκόραρε (3-4 στο 87'). Δεν είναι πλέον, άλλωστε, είδηση τα μεγάλα σκορ στα παιχνίδια του (χαρισματικού στην επιθετική λειτουργία και, συνάμα, ελαττωματικού στο πώς αμύνεται) ΠΑΟΚ...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
