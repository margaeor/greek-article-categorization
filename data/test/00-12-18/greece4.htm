<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Δεκεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>BANAΣ ΦΩTΟΠΟYΛΟY<p>
 Τ</b>ο κόλπο της κατάθεσης αλλεπάλληλων αναστολών εκτέλεσης «εφάρμοσε» και αεροπορική εταιρεία προκειμένου να συνεχίσει να εκτελεί πτήσεις, παρά το γεγονός ότι της είχε αφαιρεθεί η άδεια λειτουργίας από την Υπηρεσία Πολιτικής Αεροπορίας.<p>
 Η υπόθεση απασχόλησε το Διοικητικό Πρωτοδικείο, το οποίο, καίτοι αναρμόδιο να την εκδικάσει, έπρεπε τυπικά να αποφανθεί επί των αιτήσεων αναστολών, ότι δηλαδή δεν ανήκουν στη δικαιοδοσία του, και μάλιστα το συντομότερο δυνατό, αφού διακυβευόταν η ασφάλεια των αεροπορικών δρομολογίων που έκανε η συγκεκριμένη εταιρεία εντός και εκτός Ελλάδας. Με απόφαση της ΥΠΑ, της αφαιρέθηκε προσωρινά (30 ημέρες) η άδεια λειτουργίας ύστερα από έκθεση της επιτροπής ελέγχου που διαπίστωσε κενά και ελλείψεις στους τομείς πτητικής εκμετάλλευσης και τεχνικής συντήρησης των αεροσκαφών της. Κατά της απόφασης αυτής η εταιρεία κατέθεσε στις 25 Αυγούστου 2000 αίτηση αναστολής εκτέλεσης ενώπιον του Διοικητικού Πρωτοδικείου. Και επειδή, σύμφωνα με το νόμο, η εκτέλεση της απόφασης αυτοδικαίως αναστέλλεται από την επίδοση αντιγράφου της αίτησης μέχρι την έκδοση της ετυμηγορίας του δικαστηρίου, η αεροπορική εταιρεία συνέχισε να εκτελεί κανονικά δρομολόγια. Για να κερδίσει όμως και άλλο χρόνο, κατέφυγε στη γνωστή μεθόδευση. Κατέθεσε και δεύτερη αίτηση αναστολής στις 11 Σεπτεμβρίου, αφού προηγουμένως παραιτήθηκε από την πρώτη. Πότε έγινε αυτό; Μία ημέρα πριν από την εκδίκασή της. Ηταν πλέον εμφανής η προσπάθεια της εταιρείας να επιμηκύνει το χρόνο ώστε να εκτελεί ανεμπόδιστα πτήσεις, καταστρατηγώντας το νόμο. <p>
 <b>Aναστολή «φρένα»<p></b>
 Σε άλλη υπόθεση, που απασχόλησε και τον Τύπο, η αίτηση αναστολής χρησιμοποιήθηκε ως μέσο για να «φρενάρει» την είσοδο εταιρείας (έχει γνωστό γυναικολογικό κέντρο) στο Χρηματιστήριο. Τρεις ημέρες πριν από την ημέρα έναρξης δημόσιας εγγραφής της στο Χρηματιστήριο, κατατίθεται αίτηση αναστολής στο Διοικητικό Πρωτοδικείο από γηροκομείο που υποστήριζε ότι η συγκεκριμένη εταιρεία έκλεψε το σήμα του. Η προσφυγή έγινε σε αναρμόδιο δικαστήριο και παρά

το γεγονός ότι είχε προηγηθεί αίτηση αναστολής και στο Συμβούλιο της Επικρατείας, η οποία είχε απορριφθεί. <p>
 Ενδεικτικό είναι ότι και οι δύο υποθέσεις απασχόλησαν και σε θεωρητικό επίπεδο

τους δικαστές, αφού αποτελούν κλασικές περιπτώσεις καταχρηστικής άσκησης αναστολών με μοναδικό σκοπό την αυτοδίκαιη αναστολή. Σε μελέτη της, η εφέτης διοικητικών δικαστηρίων Αγάπη Χαλκιαδάκη - Γαλενιάνου επισημαίνει το πρόβλημα,

κάνοντας μνεία στις συγκεκριμένες υποθέσεις και εισηγείται τη λήψη νομοθετικών

μέτρων για την αντιμετώπισή του. «Τι γίνεται στις περιπτώσεις καταχρηστικής ασκήσεως αναστολών με μοναδικό σκοπό την αυτοδίκαιη αναστολή, όταν η τελευταία

σημαίνει π.χ. πτήση αεροσκάφους εταιρείας της οποίας η άδεια έχει αφαιρεθεί για λόγους μη τήρησης κανόνων ασφαλείας ή όταν η αναστολή αυτή συμπίπτει ακριβώς με την ημέρα έναρξης δημόσιας εγγραφής για είσοδο εταιρείας στο ΧΑΑ; Και μάλιστα, όταν δεν έχει καν δικαιοδοσία το δικαστήριο για εκδίκαση της κύριας διαφοράς; Τι γίνεται στις περιπτώσεις κατά τις οποίες ασκείται δεύτερη αναστολή, ακριβώς τη στιγμή που κοινοποιείται η απορριπτική της πρώτης; Το δίλημμα είναι μεγάλο, εν όψει της συστηματικής καθιέρωσης για πρώτη φορά της προσωρινής δικαστικής προστασίας αλλά και του κινδύνου καταστρατήγησης των σχετικών διατάξων». Σε άλλο σημείο η κ. Χαλκιαδάκη επισημαίνει τον «κίνδυνο που ελλοχεύει με τη δημιουργία βιομηχανίας κατάθεσης προφανώς απαράδεκτων αιτήσεων, με αποκλειστικό σκοπό την εκμαίευση ή παράταση αναστολής πράξεων». <p>
 Το ζήτημα έχει εντοπισθεί και απασχολήσει πολλές φορές τόσο τη διοίκηση του Διοικητικού Πρωτοδικείου Αθηνών όσο και την Ολομέλεια των προέδρων του, για να

διαπιστωθεί η δυσχέρεια στην επίλυσή του. <p>
 Κατά την άποψη της κ. Χαλκιαδάκη, θα μπορούσε να διατυπωθεί η πρόταση της νομοθετικής μεταβολής του σχετικού άρθρου του Kώδικα Διοικητικής Δικονομίας ώστε να μην επέρχεται αυτοδίκαιη αναστολή εκτέλεσης της προσβαλλόμενης πράξης σε περίπτωση κατάθεσης δεύτερης αναστολής κατά της ιδίας πράξης, αλλά να χορηγείται αναστολή έως την έκδοση απόφασης με σημείωμα του προέδρου. Αυτό βέβαια με την προϋπόθεση ότι η πρώτη αίτηση αναστολής έχει εξετασθεί στην ουσία από το ίδιο ή άλλο δικαστήριο και δεν έχει απορριφθεί για τυπικούς λόγους. Επίσης, επειδή, όπως αναφέρει η εφέτης, σε αρκετές περιπτώσεις θα είναι δυσχερής η εξακρίβωση της προηγούμενης ασκήσεως αναστολής, κυρίως λόγω της ολιγωρίας ή πλημμελούς προσκομίσεως στοιχείων από τη Διοίκηση, να είναι δυνατή, έστω και εκ των υστέρων, η σύντμηση της σχετικής προθεσμίας με προσδιορισμό άλλης δικασίμου. <p>
 Σε πρόσφατο διεθνές δικαστικό συνέδριο, πρωτοδίκες του Διοικητικού Πρωτοδικείου εισηγήθηκαν να θεσπισθεί η δυνατότητα του δικαστηρίου να αποφασίζει έπειτα από αίτηση της διοίκησης ή τρίτου ενδιαφερομένου την άμεση άρση της αυτοδίκαιης αναστολής εκτέλεσης της πράξης, για λόγους δημόσιας ασφάλειας, υγείας κ.λπ.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
