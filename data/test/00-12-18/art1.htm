<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Δεκεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο</b>
 κατά Πίτερ Στάιν «Φάουστ» του Γκέτε, με πρωταγωνιστή τον Μπρούνο Γκαντζ, παρουσιάζεται αυτό τον καιρό στο Βερολίνο, μόνο Σαββατοκύριακα. Δηλαδή Σάββατο

από τις 3 μ.μ. μέχρι και τις 10.30 μ.μ. και Κυριακή από τις 10 π.μ. μέχρι τις 11 μ.μ.! Σύνολο 21 ώρες ταξιδιού σ' ολόκληρο το έργο του Γκέτε, σε ένα μαραθώνιο θέαμα και σε μία νέα ανάγνωση του Φάουστ ως εκπροσώπου της τραγωδίας

του σύγχρονου ανθρώπου.<p>
 «Η διάρκεια της παράστασης δεν αποθαρρύνει κανέναν», διαβεβαιώνει ο απεσταλμένος της «Μοντ» στο Βερολίνο. Κάθε Σαββατοκύριακο η «Αρένα» του Βερολίνου γεμίζει με 464 θεατές, οι οποίοι έχουν εξασφαλίσει το εισιτήριό τους

εγκαίρως, καταβάλλοντας 62.400 δρχ. έκαστος. Το τέλος της παράστασης τούς βρίσκει όλους στη θέση τους: κανείς στις παραστάσεις που έχουν ήδη δοθεί δεν εγκατέλειψε το θέατρο πριν από το βράδυ της Κυριακής και το τελικό αποθεωτικό χειροκρότημα της «αυλαίας». Αντίθετα, άνθρωποι απ' όλα τα μέρη της Γερμανίας τηλεφωνούν και κάνουν κρατήσεις. Ετσι, αν και η παράσταση θα παίζεται μέχρι τον Ιούνιο, όποιος ενδιαφέρεται μπορεί πλέον να βρει εισιτήριο από τα μέσα Μαρτίου και μετά. <p>
 Σε κάποιους ίσως να φαίνεται αδιανόητη η παρακολούθηση ενός θεάματος επί 21 ώρες. Οχι σ' αυτούς που το τόλμησαν ήδη. Κανείς δεν δήλωσε μετά κουρασμένος, κανείς δεν είπε ότι βαρέθηκε, ούτε καν ότι καταπονήθηκε σωματικά: στην παράσταση παρεμβάλλονται πολλά διαλείμματα άλλα μικρά και άλλα τόσο μεγάλα, ώστε να προλαβαίνει κανείς να φάει ή να κάνει βόλτα στο υπέροχο κτίριο της «Αρένα» (κτίστηκε το 1930 και χρησιμοποιήθηκε για χρόνια ως αμαξοστάσιο λεωφορείων). Επιπλέον κανένα τμήμα του έργου δεν διαρκεί περισσότερο από διόμισι συνεχείς ώρες. Αλλωστε και ο Στάιν έχει φροντίσει για τη συχνή μετακίνηση του κοινού, μεταφέροντας τη δράση στις δύο σκηνές των δύο πανομοιότυπων αιθουσών. Ο θεατής πάει από τη μία στην άλλη αλλά η συμμετοχή του δεν περιορίζεται στη μεταφορά: δεν κάθεται για παράδειγμα πάντα σε μία συμβατική θέση, καθώς άλλοτε καλείται να καθήσει σε ένα τεράστιο τραπέζι, ως συνδαιτυμόνας των ηρώων κι άλλοτε να σταθεί όρθιος συμμετέχοντας π.χ. στη σκηνή του καρναβαλιού.<p>
 Ο βασικός λόγος που οι θεατές δεν καταπονούνται, είναι παρ' όλα αυτά άλλος: έχουν τη μοναδική ευκαιρία να παρακολουθήσουν ολόκληρο το έργο του Γκέτε, ήτοι

και τον Φάουστ 2, ένα κείμενο πολύ λιγότερο γνωστό από την κλασική ιστορία του

Φάουστ, του έρωτά του για τη Μαργαρίτα (Κριστιάν Νικέλ) και του συμβολαίου του

με τον Μεφιστοφελή, που του επιτρέπει να γίνει κατά 35 χρόνια νεώτερος. Ουδείς

μέχρι σήμερα δεν είχε άλλωστε τολμήσει τη μεταφορά ολόκληρου του δεύτερου μέρους του Φάουστ. «Είναι αδύνατον να γίνει», έκριναν μέχρι σήμερα πολλοί μελετητές του Γκέτε γι' αυτό το δεύτερο τμήμα του έργου, που περιγράφει το ταξίδι του Φάουστ στον χρόνο, από την κλασική Ελλάδα μέχρι τον 18ο αιώνα.<p>
 Ο Στάιν το τολμά, καλώντας τον θεατή σε μία περιπλάνηση όχι μόνο σε ένα από τα

σημαντικότερα κείμενα της παγκόσμιας λογοτεχνίας αλλά στην ίδια του την τέχνη:

ο Φάουστ έχει τη σφραγίδα του Στάιν, που όντας ο ίδιος αφοσιωμένος στον Γκέτε από τα 15 του, θέλησε να μοιραστεί με το κοινό του μια απρόσκοπτη «ανάγνωση». Η σφραγίδα του Στάιν; Στο ταξίδι του Φάουστ στον χρόνο ο θεατής δεν παρακολουθεί μόνον τη συνάντηση του ήρωά του με δεκάδες πρόσωπα, θεούς και θνητούς, αλλά και την πορεία του ανθρώπου από την ανακάλυψη της τεχνητής νοημοσύνης μέχρι την καταστροφή του περιβάλλοντος. Ο Φάουστ, ερμηνευμένος «συγκλονιστικά» από τον Μπρούνο Γκαντζ, γίνεται «το σύμβολο της τραγωδίας του σύγχρονου ανθρώπου, όχι τόσο ένας τραγικός ήρωας όσο ένα ανήσυχος σύγχρονος στοχαστής». Γι' αυτό και ο Μεφιστοφελής του Στάιν (που ενσαρκώνεται από δύο ηθοποιούς τον Γιόχαν Ανταμ Εστ και τον Ρόμπερτ Ούνγκερ-Μπιούλερ) είναι ένας προσωπικός δαίμονας, υποκινητής των παρορμήσεων του ήρωα αλλά όχι εκείνος που αποφασίζει για τον Φάουστ...<p>
 <b>ΕΠIMEΛEIA: Ν. ΧΑΤΖ. <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
