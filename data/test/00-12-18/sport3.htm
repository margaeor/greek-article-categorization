<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 18 Δεκεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΡΟΔΟΣ, Αποστολή<p>
 TΟY ΜΑΝΩΛΗ ΔΡΑΚΟΥ<p></b>
 Πήρε άριστα στην ουσία, αλλά προβλημάτισε για ακόμα μία φορά τους οπαδούς του με την απόδοσή του. Ο Ολυμπιακός έφτασε στη νίκη με 3-1 επί του ΠΑΣ Γιάννινα στη Ρόδο, αλλά οι τρεις βαθμοί ήλθαν με πολύ άγχος, με αρκετό ζόρι και χάρη στις ατομικές προσπάθειες των ποδοσφαιριστών του. Απέναντι σε έναν ΠΑΣ Γιάννινα που χειροκροτήθηκε από τους περίπου 2.000 θεατές, είχε φέρει το παιχνίδι στα ίσα (1-1), αλλά λύγισε στο τελευταίο ημίωρο του αγώνα.<p>
 Το ζητούμενο πάντως για την πειραϊκή ομάδα ήταν όχι μόνο να παραμείνει στην κορυφή της βαθμολογίας, αλλά και να διατηρήσει τη διαφορά...ασφαλείας από τον Παναθηναϊκό και την ΑΕΚ και αυτό επετεύχθη. Ο...εξόριστος Ολυμπιακός έβγαλε τελικά το πρόγραμμα στη Ρόδο χωρίς απώλειες, κλείνει το 2000 πρωτοπόρος στο πρωτάθλημα και φαβορί για τον πέμπτο συνεχόμενο τίτλο, αλλά είναι φανερό ότι οι ποδοσφαιριστές του παρουσιάζουν σημάδια κόπωσης και λείπουν η φρεσκάδα και οι εμπνεύσεις στο παιχνίδι.<p>
 Ο ΠΑΣ Γιάννινα κέρδισε τις εντυπώσεις με την καλή αμυντική τακτική, αλλά και το θράσος στις επιθετικές ενέργειες των ποδοσφαιριστών του που κοίταξαν στα μάτια τον πρωταθλητή Ελλάδας. <p>
 Ο Ολυμπιακός είχε για ακόμα μία φορά αρκετά νωθρό ξεκίνημα στον αγώνα και λίγο έλλειψε να αιφνιδιαστεί από τα Γιάννινα. Πέρα από ένα σουτ του Δημήτρη Μαυρογενίδη στο 4' που πέρασε άουτ, στο πρώτο εικοσάλεπτο οι «ερυθρόλευκοι» δεν κατόρθωσαν να βρουν τους διαδρόμους στην άμυνα του ΠΑΣ, ο οποίος έχασε δύο πολύ καλές ευκαιρίες για να ανοίξει το σκορ. <p>
 Ο Λεβάν Κεμπάτζε είχε σουτ στο 11' που απέκρουσε σε κόρνερ ο Ελευθερόπουλος, ενώ στο 20' ο Νούλης πραγματοποίησε τη σέντρα από δεξιά, ο Ελντερ έπιασε την κεφαλιά και ο γκολκίπερ του Ολυμπιακού απομάκρυνε την μπάλα σε κόρνερ.<p>
 Ο Ολυμπιακός, όμως, στο πρώτο μέρος έπαιξε καλό ποδόσφαιρο ανά διαστήματα, είχε γρήγορη εναλλαγή της μπάλας στη μεσαία γραμμή και δίκαια πήγε στα αποδυτήρια με προβάδισμα στο σκορ. Η καλή πτέρυγα της πειραϊκή ομάδας για ακόμα ένα παιχνίδι ήταν η αριστερή με τους Γεωργάτο, Τζόρτζεβιτς, οι οποίοι κατόρθωσαν να πλήξουν και τη δεξιά πλευρά της άμυνας του ΠΑΣ Γιάννινα. <p>
 Οι φιλοξενούμενοι, πάντως, στο α' ημίχρονο με σωστή αμυντική τακτική και τους Μπλέτσα, Σέμο να τα πηγαίνουν καλά σε Οφορίκουε και Αλεξανδρή αντίστοιχα, κατάφεραν κρατήσουν τον Ολυμπιακό έξω από την περιοχή του Ράντου έως το 22', αλλά και στο τελευταίο τέταρτο.<p>
 Η πειραϊκή ομάδα ευτύχησε στο 23' να προηγηθεί στο σκορ (1-0), εκμεταλλευόμενη και το λάθος του Αλέκου Ράντου. Ο Ζέτερμπεργκ έκανε την κάθετη πάσα στον Αλεξανδρή ο οποίος απέφυγε τον Τζούμπα και με γυριστό διαγώνιο σουτ έστειλε την μπάλα στα δίχτυα του τερματοφύλακα του ΠΑΣ Γιάννινα.<p>
 Ο Ολυμπιακός στο 31' έφτασε κοντά και σε δεύτερο γκολ. Ο Αμανατίδης πραγματοποίησε τη σέντρα από δεξιά, ο Οφορίκουε μέσα στην περιοχή και πάνω στην κίνηση έπιασε το δεξί σουτ, η μπάλα χτύπησε στο οριζόντιο δοκάρι του Ράντου και πέρασε άουτ.<p>
 Ο Μαυρογενίδης στο 37' έκανε τη σέντρα από τα δεξιά και ο Τζόρτζεβιτς με αριστερό σουτ από το ύψος του πέναλτι έστειλε την μπάλα πάνω από το οριζόντιο δοκάρι του Ράντου.<p>
 Ο Σεϊταρίδης στο 44' έκανε την πάσα στον Κεμπάτζε, ο οποίος βγήκε σε θέση σέντερ φορ, αλλά δεν μπόρεσε να κοντρολάρει την μπάλα και ο Ελευθερόπουλος κατόρθωσε να την απομακρύνει.<p>
 Στο δεύτερο ημίχρονο, ο Ολυμπιακός παρά τις συστάσεις του Τάκη Λεμονή μπήκε το ίδιο νωθρά και μουδιασμένα στον αγωνιστικό χώρο και αιφνιδιάστηκε από τα ΠΑΣ Γιάννινα που έφτασαν στην ισοφάριση. <p>
 Ο Κεμπάτζε στο 53' πέρασε την πάσα στον Ελντερ, ο οποίος βρισκόταν σε ελεγχόμενη θέση οφσάιντ, ο Βραζιλιάνος προχώρησε και με δυνατό σουτ πέτυχε το 1-1. Οι παίκτες του Ολυμπιακού διαμαρτυρήθηκαν έντονα στον επόπτη και το διαιτητή Τσίγκρα, ο οποίος όμως έδειξε τη σέντρα.<p>
 Η πειραϊκή ομάδα όμως αντέδρασε άμεσα, καθώς εφτά λεπτά αργότερα (60') έφτασε στο 2-1 με εύστοχο χτύπημα πέναλτι του Τζόρτζεβιτς. Ο Γιαννακόπουλος ανατράπηκε στην περιοχή από τον Τζούμπα και ο Τσίγκρας έδειξε το σημείο του πέναλτι, κάτω από τις διαμαρτυρίες των παικτών του ΠΑΣ Γιάννινα.<p>
 Ο Πατσατζόγλου στο 62' πραγματοποίησε τη σέντρα από τα δεξιά, ο Αλεξανδρής έπιασε το γυριστό σουτ, αλλά απομάκρυναν οι αμυντικοί των φιλοξενουμένων. Στο 81' ο Τζόρτζεβιτς επιχείρησε τη σέντρα από αριστερά, ο Αλεξανδρής έκανε την κίνηση μέσα στην περιοχή, έπιασε το σουτ, αλλά η μπάλα πέρασε ελάχιστα άουτ.<p>
 Ο, τι δεν κατάφερε ο Αλεξανδρής στις δύο προηγούμενες περιπτώσεις, το κατόρθωσε ο Γεωργάτος στο 83' ο οποίος πήρε την πάσα από τον Τζόρτζεβιτς και με αριστερό δυνατό σουτ πέτυχε το 3-1.<p>
 Στο 86' ο ΠΑΣ Γιάννινα είχε σουτ με τον Λιπανίν στο οριζόντιο δοκάρι και στη συνέχεια η μπάλα πέρασε άουτ.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
