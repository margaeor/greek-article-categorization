Με τον γνωστό του «στρογγυλοποιημένο» λόγο, ο οποίος αποφεύγει τις αιχμές και συγκρούσεις, αποφεύγει όμως και την παράθεση συγκεκριμένων θέσεων και προτάσεων, εμφανίσθηκε χθες βράδυ ο Δημήτρης Αβραμόπουλος.
 Η αλήθεια βέβαια είναι πως προσδιόρισε το στίγμα της πρότασής του, ως μια πρόταση που ξεφεύγει από τους άξονες αριστερά-δεξιά, κινείται κάπου στον μεσαίο χώρο και «στη σύνθεση», όπως είπε, ενώ δήλωσε και πρόθυμος για συνεργασία με τα άλλα κόμματα. Στην συνέντευξή του, ήταν ορμητικός, με πολλές δόσεις λαϊκισμού και έδωσε την εικόνα ενός «φουριόζου» πολιτικού, έτοιμου «παρέμβει καταλυτικά».
 Από την ωριαία συνέντευξή του (στο ΜΕΓΚΑ) ενδιαφέρον συγκέντρωσε η θέση του σε
ό,τι αφορά τις ενδεχόμενες συνεργασίες με τα άλλα κόμματα. Οπως είπε, δεν θα έκανε ποτέ μια μετεκλογική συνεργασία με όρους παζαριού, αλλά η συνεργασία με άλλα κόμματα θα προέκυπτε από την πορεία προς τις εκλογές! Ο δήμαρχος, δήλωσε πως δεν υπάρχει ενδεχόμενο να μην προχωρήσει στη δημιουργία κόμματος, ενώ για τις θέσεις του σε όλα τα ζητήματα παρέπεμψε στο άμεσο μέλλον, όταν δηλαδή ανακοινωθεί η διακήρυξη του κόμματός του και το ιδρυτικό συνέδριο.
 Εν τούτοις, δεν προσδιόρισε χρονικά την ανακοίνωση της διακήρυξης, η οποία συνδέεται άμεσα με τον χρόνο παραίτησής του από τη δημαρχία.
 Αναφερόμενος στον χρόνο ανακοίνωσης των προθέσεών του, είπε ότι έγινε τώρα «γιατί το απαιτούν οι καιροί» και πρέπει να ανανεωθεί το πολιτικό σκηνικό, ενώ
για τα πρόσωπα που θα τον πλαισιώσουν είπε ότι θα ανακοινώνονται σταδιακά μέσα
 Αρκετά φιλόδοξος, δήλωσε πως έχει στόχο τη διακυβέρνηση της χώρας, ενώ υπερασπίστηκε την οικονομική διαχείριση του δήμου, λέγοντας ότι η Δικαιοσύνη ελέγχει κάθε οικονομική πράξη του δήμου και δεν υπάρχει περίπτωση να φύγουν χρήματα από τον δήμο για το κόμμα του ή αλλού.
 Αφήνοντας και πάλι αιχμές κατά του Κ. Καραμανλή και του Κ. Σημίτη, είπε ότι ο ίδιος προέρχεται από την κοινωνία, έχει ένσημα στο ΙΚΑ από ηλικία 18 ετών και δεν τον έφτιαξε «φυτώριο κομμάτων ή κάποιο πολιτικό τζάκι». Οπως είπε, σε πρώτη φάση θα τον ακολουθήσουν άνθρωποι της κοινωνίας, ενώ όσοι πολιτικοί το επιθυμήσουν θα πρέπει να παραιτηθούν του βουλευτικού τους αξιώματος. «Δεν θα επιτρέψω κάτι που να με συνδέει με διάσπαση κόμματος», είπε χαρακτηριστικά. Σε
ό,τι αφορά τη Ν.Δ. είπε ότι ποτέ δεν τον βοήθησε οικονομικά κατά τις προεκλογικές περιόδους στον δήμο, στις πρώτες εκλογές γιατί ο τότε αρχηγός της
Ν.Δ. δεν είχε τη δυνατότητα, ενώ στις επόμενες δεν ζήτησε χρήματα. Ο κ. Αβραμόπουλος είπε ότι δεν πρέπει να είμαστε σίγουροι ότι η Ν.Δ. θα κέρδιζε τις
τελευταίες εκλογές αν αυτός μετείχε στα ψηφοδέλτιά της, ενώ με πάθος δήλωσε πως δεν έχει καμία σχέση με συμφέροντα. «Τα συμφέροντα πρέπει να αντιληφθούν ότι πρέπει να συνεννοηθούν με τις πολιτικές δυνάμεις για να μπουν όροι στο παιχνίδι», είπε και ζήτησε να περάσουμε «στην κοινωνία ίσων ευκαιριών».
 Για τους πόρους του νέου κόμματος, είπε ότι θα εξευρεθούν από τους απλούς πολίτες και θα δίνεται στη δημοσιότητα κατάλογος με τα ονόματα των χρηματοδοτών, ενώ δεν θα δεχθεί δραχμή από όποιον έχει συμφέροντα με το Δημόσιο. Οσον αφορά το προσωπικό του γραφείο, είπε ότι θα έχει τη νομική μορφή
 Οταν ρωτήθηκε (από τον οικοδεσπότη της εκπομπής Γ. Πρετεντέρη) για την αναφορά
του στην Εκκλησία, είπε ότι για την κίνησή του της περασμένης Πέμπτης, ενημέρωσε τον Πρόεδρο της Δημορκατίας αλλά και τον Αρχιεπίσκοπο Χριστόδουλο, διαψεύδοντας παράλληλα ότι το κόμμα του θα έχει έναν χριστιανοδημοκρατικό χαρακτήρα.
