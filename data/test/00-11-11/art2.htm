<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 11/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Του απεσταλμένου μας ΝΙΝΟΥ ΦΕΝΕΚ ΜΙΚΕΛΙΔΗ<p>
 Πώς ήταν αλήθεια η εποχή της μουσικής ροκ στη δεκαετία του '70; Πώς ζούσαν και πώς αντιμετώπιζαν τους οπαδούς τους οι μουσικοί της ροκ; Τόσες και τόσες ταινίες μας έδωσαν αποσπασματικά εικόνες της όλης ατμόσφαιρας, άλλοτε σε ντοκιμαντέρ κι άλλοτε σε ταινίες μυθοπλασίας. Από τις λίγες όμως που πραγματικά πλησίασαν το θέμα τους αποκαλυπτικά και με ειλικρίνεια είναι και αυτό το «Almost Famous» του Κάμερον Κρόου (δημιουργού του «Τζέρι Μαγκουάιαρ») με το οποίο έκανε μια θριαμβευτική έναρξη το 44ο Κινηματογραφικό Φεστιβάλ του Λονδίνου, το οποίο συνεχίζεται μέχρι και τις 16 Νομεβρίου.<p>
 Η ιστορία ενός νέου γκρουπ μουσικών που αρχίζουν να γίνονται διάσημοι παρουσιάζεται μέσα από τις αναμνήσεις ενός δημοσιογράφου που ασχολήθηκε πραγματικά με ένα τέτοιο γκρουπ (έγραφε στο περιβόητο περιοδικό «Rolling Stone»), ακολουθώντας το στις τουρνέ του στην αμερικανική επαρχία. Ο Κρόου (που είναι και σεναριογράφος) σκιαγραφεί με πειστικότητα τα διάφορα πρόσωπα, από το νεαρό δημοσιογράφο που αναλαμβάνει την πρώτη μεγάλη του δουλειά (ένας πολύ καλός Φίλιπ Σίμουρ Χόφμαν) μέχρι τον αρχηγό της μπάντας (Μπίλι Κρούνταπ) και τη νεαρή κοπέλα που τους ακολουθεί (Κέιτ Χάντσον), καταφέρνοντας να φτιάξει μια θαυμάσια ταινία, διανθισμένη με χιούμορ, που βλέπεται με ξεχωριστή απόλαυση.<p>
 Η ταινία του Κρόου δεν ήταν βέβαια η μόνη ενδιαφέρουσα του φετινού φεστιβάλ. Το πρόγραμμα πρόσφερε περισσότερες από 200 ταινίες, χωρίς να ξεχνάμε τις άλλες εκδηλώσεις: συζητήσεις με διάφορες προσωπικότητες του χώρου (ανάμεσά τους την Ελεν Μπέρστιν, τον Ανγκ Λι και τον Τζέιμς Κάαν), μαθήματα κινηματογράφου (τη φορά αυτή από την Κάθριν Μπίγκελοου) και διάφορες άλλες.<p>
 Μια άλλη εξαιρετική ταινία που είχαμε την ευκαιρία να δούμε ήταν το «Quills» (αναφορά στις πένες με φτερό που χρησιμοποιούνταν για γράψιμο πριν από έναν αιώνα) του Φίλιπ Κάουφμαν («Οι κατάλληλοι άνθρωποι», «Μακάβρια εισβολή»), γύρω από ένα επεισόδιο από τη ζωή του μαρκήσιου Ντε Σαντ όταν αυτός είχε φυλακιστεί στο άσυλο του Σαραντόν. Παρ' όλο που ορισμένοι χαρακτήρες και ένα μεγάλο τμήμα των διαλόγων είναι φανταστικοί (η ταινία είναι βασισμένη στο θεατρικό έργο του Νταγκ Ράιτ), ο Κάουφμαν κατάφερε να πιάσει την ουσία της προσωπικότητας του Ντε Σαντ, φτιάχνοντας μιαν εικαστικά συναρπαστική ταινία από την οποία δεν λείπει και το μαύρο χιούμορ. Εκείνο βέβαια που βασικά τον ενδιαφέρει, και που έδωσε με δύναμη και φαντασία, είναι το θέμα της λογοκρισίας και του δικαιώματος του συγγραφέα να εκφράζει ελεύθερα τη γνώμη του. Στα συν της θαυμάσιας αυτής ταινίας, μερικές αντάξιες για Οσκαρ ερμηνείες, ιδιαίτερα του Τζέφρεϊ Ράιτ (Σαντ), της Κέιτ Γουίνσλετ (η υπηρέτρια που βοηθά τον Σαντ), του Μάικλ Κέιν (ο παλαιών ιδεών γιατρός που έρχεται σε σύγκρουση με τον Σαντ) και του Γιοακίν Φίνιξ (ο ιερωμένος που προσπαθεί να βοηθήσει τον Σαντ).<p>
 Ο έρωτας αλλά και το θέμα της εξιλέωσης κυριαρχούν στην ταινία «Εγκλημα και τιμωρία στα προάστια» του Ρομπ Σμιτ. Μια ιδιαίτερα ατμοσφαιρική ταινία με επίκεντρο έναν απελπισμένο, μοναχικό και εσωστρεφή νεαρό που παρακολουθεί μια νεαρή κοπέλα με την οποία είναι ερωτευμένος, ώσπου, όταν εκείνη φτάνει στο έγκλημα, αυτός προσφέρεται να τη βοηθήσει... <p>
 Στο τμήμα του νέου βρετανικού κινηματογράφου ξεχώρισαν δύο ταινίες που είχαμε την ευκαιρία να πρωτοδούμε στο φεστιβάλ Βενετίας: «Το τελευταίο θέρετρο» του Πολ Παβλικόφσκι και «Λίαμ» του Στίβεν Φρίαρς. Η πρώτη γύρω από μια Ρωσίδα που φτάνει με το γιο της στην Αγγλία σ' αναζήτηση του πατέρα, για να πέσουν στα γρανάζια της αγγλικής γραφειοκρατίας που αντιμετωπίζει τους μετανάστες σαν πολίτες δεύτερης ή και τρίτης κατηγορίας, και η δεύτερη, μια ιστορία που εκτυλίσσεται στο Λίβερπουλ στη δεκαετία του '30, και που τη βλέπουμε μέσα από τα μάτια ενός παιδιού - μια δραματική ταινία που ο Φρίαρς στήνει με εξαιρετική μαεστρία, σκιτσάροντας, παράλληλα με την ιστορία του Λίαμ και της οικογένειάς του, και μια εικόνα της τότε εποχής και των πολιτικών και άλλων προβλημάτων της.<p>
 Η ελληνικής καταγωγής Γαλλίδα σκηνοθέτρια Ανιές Βαρντά επιστρέφει στο ντοκιμαντέρ στην ταινία «Les glaneurs et la glaneuse» για να μας δώσει μια εικόνα των ανθρώπων εκείνων που μαζεύουν εγκαταλειμμένα φρούτα, λαχανικά και φαγητά από αγορές αλλά και χωράφια. Ευκαιρία για τη σκηνοθέτρια να πλησιάσει τα πρόσωπά της και να μας τα γνωρίσει, καταφέρνοντας να μας δώσει την εικόνα μιας άλλης, συγκινητικής και πιο ανθρώπινης Γαλλίας. Από τα καλύτερα κομμάτια, που δικαιώνουν και την όλη ταινία, εκείνο του φινάλε, με τον «αλήτη» που τρώει λαχανικά στην αγορά του Παρισιού και που όπως ανακαλύπτει η επίμονη Βαρντά είναι ένας άνεργος καθηγητής της βιολογίας που αποφάσισε να ζήσει σε καταυλισμό με μετανάστες στους οποίους τα βράδια παραδίδει δωρεάν μαθήματα της γαλλικής γλώσσας.<p>
 Από, Γαλλία είδαμε και την ταινία «Vengo» (με την οποία είχε γίνει η λήξη του Φεστιβάλ Βενετίας) γυρισμένη στην Ισπανία από το γνωστό μας σκηνοθέτη Τόνι Γκάτλιφ («Λάτσο ντρομ»). Μέσα από μια ιστορία βεντέτας, ο Γκάτλιφ φτιάχνει μια ταινία γύρω από μια χώρα και μια κουλτούρα, στην οποία η μουσική παίζει σημαντικό ρόλο. <p>
 Ξεχωριστή θέση, όπως σε όλα τα πρόσφατα φεστιβάλ, είχε και ο ασιατικός κινηματογράφος, ιδιαίτερα ο κινηματογράφος της Κίνας. Στην πρώτη θέση η αριστουργηματική ταινία «Ο ένας και ο δύο» του γνωστού σκηνοθέτη του Χονγκ Κονγκ, Εντουαρντ Γιανγκ (βραβείο σκηνοθεσίας στο φεστιβάλ των Κανών), ενώ ακολουθεί μια ταινία από την ηπειρωτική Κίνα, «Το ποτάμι Σούζου» του νέου σκηνοθέτη Λου Γε. Μια ασυνήθιστη για την Κίνα ταινία, γύρω από μια γυναίκα που επανεμφανίζεται μετά το φαινομενικό της θάνατο (στο νου έρχεται ο «Δεσμώτης του ιλίγγου» του Χίτσκοκ) για να στοιχειώσει τη ζωή του νεαρού ήρωα που την είχε ερωτευτεί και είχε συμβάλει στο θάνατό της...<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
