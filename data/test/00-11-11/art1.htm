<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 11/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Tης BENAΣ ΓEΩPΓAKΟΠΟYΛΟY<p>
Mέναν υπουργό Πολιτισμού λάβρο εναντίον όλων εκείνων που υποτιμούν τον πολιτισμό (όπως ο Οργανισμός Λιμένος Θεσσαλονίκης) ή τον υποδύονται (όπως το Μουσείο Κινηματογράφου Θεσσαλονίκης) ξεκίνησε χθες το 41ο Διεθνές Φεστιβάλ Κινηματογράφου. Στην πρώτη περίπτωση ο Θεόδωρος Πάγκαλος κατάφερε να εκφράσει τις αγωνίες των ανθρώπων του φεστιβάλ και του ελληνικού κινηματογράφου, που επιθυμούν να δοθεί μια μόνιμη λύση στην έπειτα από τριβές χρήση των Αποθηκών και των Προβλήτων του λιμανιού. Στη δεύτερη, τα πράγματα είναι πιο σύνθετα, διότι μπορεί ο υπουργός να βλέπει το μουσείο ενταγμένο στο φεστιβάλ, ο Μισέλ Δημόπουλος όμως και ο Θόδωρος Αγγελόπουλος δεν ξέρουν τι να το κάνουν... <p>
«Δεν είμαι ο Ιησούς με το φραγγέλιο», είπε ο Θόδωρος Πάγκαλος, αλλά όλοι όσοι τον άκουγαν είχαν ήδη κάνει τον συνειρμό. Το καθεστώς, που ονειρεύεται και προωθεί ο Οργανισμός Λιμένος Θεσσαλονίκης για το διαμορφωμένο χώρο στο λιμάνι, που φιλοξενεί για δεύτερο χρόνο το φεστιβάλ, είναι φανερό ότι εκνευρίζει ιδιαίτερα τον υπουργό. «Εδώ είναι τόπος πολιτισμού, δεν είναι τόπος εμπορίου. Δεν θέλω να γίνει Λαδάδικα!».<p>
Η μετοχοποίηση του χώρου, που επιθυμεί ο ΟΛΘ, τον βρίσκει εντελώς αντίθετο. Ο κ. Πάγκαλος δεν δεσμεύτηκε μόνο ότι θα κάνει ό,τι μπορεί για να δημιουργηθεί μια Ανώνυμη Εταιρεία με τίτλο «Προβλήτα», που θα έχει σαφή πολιτιστικό προσανατολισμό και θα λειτουργεί με ιδιωτικοοικονομικά κριτήρια, αλλά κάλεσε και το λαό της Θεσσαλονίκης να αντισταθεί σε όσους δεν επιθυμούν μια λύση με κοινωνικό περιεχόμενο.<p>
«Ο χώρος δεν ανήκει στον ΟΛΘ, ο ΟΛΘ δεν έχει κανένα δικαίωμα στο χώρο και συνεχώς παρανομεί οργανώνοντας, χωρίς να ρωτήσει κανέναν, εκδηλώσεις», είπε ο κ. Πάγκαλος, ο οποίος φαίνεται ότι ανέβηκε στη Θεσσαλονίκη με άγριες διαθέσεις. Διότι επανέλαβε και τη γνωστή του αντίθεση στο λεγόμενο Μουσείο Κινηματογράφου Θεσσαλονίκης, έναν από τους άπειρους θεσμούς-σφραγίδα, που είχε κάνει δώρο στην πόλη ο Ευάγγελος Βενιζέλος. Στην προσπάθεια που γίνεται να κρατηθεί με νύχια και με δόντια το «μουσείο», ο υπουργός Πολιτισμού έθεσε τέρμα -φραστικό, τουλάχιστον- λέγοντας: «Δεν υπάρχει μουσείο. Τι να εκθέσει; Αφίσες και μπομπίνες; Ας τις εκθέσει στο φεστιβάλ. Ασε που όλες οι μπομπίνες απέξω είναι ίδιες».<p>
Ο υπουργός Πολιτισμού είχε, βέβαια, και πιο νηφάλιες στιγμές. Προσφέρονταν και τα υπόλοιπα θέματα που έθιξε, θέματα κινηματογραφικής πολιτικής, που μόνο δουλειά και πολιτική θέληση απαιτούν, και όχι συγκρούσεις. Ισως μόνο το 1,5 % να προσφερόταν για υψηλούς τόνους, αλλά σ' αυτούς είμαστε συνηθισμένοι τα τελευταία χρόνια από όλους ανεξαιρέτως τους υπουργούς Πολιτισμού και δυστυχώς τίποτε ακόμα δεν έχει γίνει. Ο κ. Πάγκαλος, πάντως, δήλωσε ότι αν δεν συμμορφωθούν γρήγορα με το 1,5% και οι υπόλοιποι τηλεοπτικοί σταθμοί (πλην κρατικής τηλεόρασης και ALPHA, που το εφαρμόζουν) θα «ασκήσει όλα τα ένδικα μέσα που του παρέχει ο νόμος».<p>
Kατά τα άλλα ο υπουργός Πολιτισμού ανακεφαλαίωσε την κινηματογραφική πολιτική έχοντας στο πλάι του τον Μισέλ Δημόπουλο, τον Μάνο Ευστρατιάδη, τον Γιάννη Μπακογιαννόπουλο και τον Ροδόλφο Μασλία, το διευθύνοντα σύμβουλο της Πολιτιστικής Ολυμπιάδας. Παρόντες, ο πρόεδρος του Φεστιβάλ, Θόδωρος Αγγελόπουλος και ο σύμβουλος του πρωθυπουργού, Νίκος Θέμελης.<p>
Η επικύρωση από τη Βουλή της Ευρωπαϊκής Σύμβασης Συμπαραγωγών, η ενίσχυση του Δικτύου Κινηματογραφικών Οργανισμών Νοτιοανατολικής Ευρώπης, η ίδρυση Γραφείου Εξυπηρέτησης Ξένων Παραγωγών, το Κοινό Ταμείο Συμπαραγωγών Ελλάδας- Κύπρου, η ανυποχώρητη θέση μας στο πλαίσιο του προγράμματος Media Plus για τη νομιμότητα των εθνικών και χωρίς όρια ενισχύσεων στον κινηματογράφο, μια νέα και πιο σύγχρονη διατύπωση για την «ελληνικότητα» των ταινιών και μια σειρά διαρθρωτικών παρεμβάσεων στο Φεστιβάλ, στο Κέντρο και στα Κρατικά Βραβεία ήταν οι βασικές «αναγγελίες» του υπουργού Πολιτισμού.<p>
Επιβεβαίωσε, ακόμα, μια ανακουφιστική για το ελληνικό σινεμά είδηση, ότι, δηλαδή, δεν πρόκειται να καταργηθεί ως «φόρος υπέρ τρίτων» ο ειδικός φόρος υπέρ της κινηματογραφίας, αλλά ότι, αντίθετα, με την ένταξή του στο κεφάλαιο «κοινωνικών πόρων» αυξήθηκε κατά πολύ η απόδοσή του, κάτι που είδαμε και στον πρόσφατο κρατικό προϋπολογισμό (3 δισ. αντί για τα περσινά 2,5).<p>
Οσον αφορά το Γ' ΚΠΣ και τη συμμετοχή του σε αυτό των κινηματογραφικών θεσμών, ο κ. Πάγκαλος ανακοίνωσε ότι θα επωφεληθούν η μελέτη του ΕΚΚ για την οργάνωση και λειτουργία του δικού του Κινηματογραφικού Αρχείου, η μελέτη για την οργάνωση Εργαστηρίου Επιμόρφωσης Επαγγελματιών και τα ψηφιακά σχέδια του φεστιβάλ.<p>
Ακόμα και το όνειρο της δημιουργίας Ακαδημίας Κινηματογράφου ικανοποιήθηκε χθες από τον υπουργό Πολιτισμού. Ανακοίνωσε ότι η υιοθέτηση της πρότασης της Επιτροπής Αγγελόπουλου έχει προχωρήσει αρκετά και ότι το Μάρτιο του 2001 θα έχει πολύ πιο συγκεκριμένα πράγματα να πει. Η Ακαδημία, πάντως, θα υπάγεται στο ΥΠΠΟ και θα είναι κάτι ανάλογο της Ανωτάτης Σχολής Καλών Τεχνών.<p>
Με τόση πολιτικολογία κοντέψαμε χθες να ξεχάσουμε ότι εδώ είναι Θεσσαλονίκη. Οτι έξω από την αίθουσα που μιλούσε ο υπουργός μάς περίμεναν το λιμάνι και η υγρασία. Οτι το βράδυ το φεστιβάλ θα ξεκινούσε με μια τσιγγάνικη ταινία και τον ίδιο τον πρωθυπουργό παρόντα. Οτι ο Γέρζι Σκολιμόφσκι ήταν ανάμεσά μας, το ίδιο και ο Τόνι Γκάτλιφ. Οτι αύριο έρχεται ο Χάρβεϊ Καϊτέλ. Οτι όλες οι αίθουσες έπαιζαν ταινίες. Καλό φεστιβάλ.




</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
