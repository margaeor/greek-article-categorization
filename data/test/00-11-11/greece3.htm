<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 11/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης IΩANNAΣ ΣΩTHPXΟY<p>
 Προσφιλές θέμα για την έντυπη δημοσιογραφία, η εξάρτηση από τα ναρκωτικά, όπως αποδεικνύει ο όγκος των δημοσιευμάτων γι' αυτό το θέμα, σύμφωνα με έρευνα την οποία παρουσιάζουμε σήμερα. Τομέας στον οποίο η «Ελευθεροτυπία» κατέχει εξέχουσα θέση και τα πρωτεία σε συχνότητα εμφάνισης δημοσιευμάτων, με δεύτερο το «Ριζοσπάστη» και τρίτα σε συχνότητα εμφάνισης «Τα Νέα».<p>
 Ωστόσο στην πλειονότητα του Tύπου η ενασχόληση με αυτό το θέμα επαφίεται σε μη ειδικούς. Συγκεκριμένα, στην 11μηνη περίοδο από τον Ιανουάριο μέχρι και το Νοέμβριο 2000, αναλύθηκαν 1.422 άρθρα, κάτι που αντιστοιχεί σε περίπου τέσσερα δημοσιεύματα την ημέρα ή σχεδόν 130 ρεπορτάζ το μήνα. Και σε αυτά η ποιοτική ανάλυση κατέδειξε πως μόνο 98 δημοσιεύματα προέρχονταν από ειδικούς, ποσοστό 6, 9% του συνόλου, 774 άρθρα προέρχονταν από μη ειδικούς, ποσοστό 54, 4%, ενώ 550 αποτελούσαν αναπαραγωγή λεχθέντων από ειδικούς για θέματα ναρκωτικών- ποσοστό 38, 7%. <p>
 Αυτό είναι ένα από τα ευρήματα της έρευνας με στόχο να διαπιστώσει το πώς καταγράφει ο ημερήσιος και περιοδικός Tύπος την εξάρτηση, για το έτος 2000. Αξίζει να σημειωθεί ότι είναι η πρώτη φορά που γίνεται τέτοιας έκτασης έρευνα, η οποία καλύπτει διάστημα σχεδόν ενός χρόνου, στη χώρα μας. <p>
 Παρ' όλα αυτά στη συντριπτική πλειονότητά τους τα δημοσιεύματα (σε ποσοστό 85, 2%), σύμφωνα με τους ερευνητές, προσφέρουν ικανοποιητική κάλυψη του συγκεκριμένου θέματος. Ακόμη το 46, 1% του συνόλου των άρθρων περιείχαν αναφορές σε φαινόμενα παραβατικότητας. Ενώ σε ποσοστό 74, 8% δεν έκαναν λόγο για συμπεριφορές που θα μπορούσαν να αποβούν μοιραίες (θάνατο, επικινδυνότητα). Παρατηρεί όμως κάποιος πως παρά το μεγάλο αριθμό δημοσιευμάτων η έκτασή τους δεν είναι αρκετά μεγάλη. Μια διάσταση επίσης του προβλήματος της εξάρτησης, το οποίο συγκεντρώνει μικρό ενδιαφέρον του Tύπου παρά τις εξαρτητικές ιδιότητές του, είναι το αλκοόλ, μια νόμιμη ουσία.<p>
 <b>Κριτική</b><p>
 Ιδιαίτερο όμως ενδιαφέρον παρουσιάζει η ποιοτική ανάλυση των αποτελεσμάτων, εν ολίγοις η κριτική που μας επιφυλάσσει η μελέτη. Μια πρώτη παρατήρηση είναι ότι τα περιστατικά καλύπτονται μονάχα σε επίπεδο υλικών συνεπειών και σωματικών βλαβών, ενώ παραβλέπεται τελείως ο ψυχικός παράγοντας. Οσο για τους τίτλους των δημοσιευμάτων; Οι ερευνητές εδώ συμπλέουν με παλαιότερες διαπιστώσεις (Τσίλη, 1990), σύμφωνα με τις οποίες οι τίτλοι που επιλέγονται καλλιεργούν «κλίμα άγνοιας και πανικού στην πλειονότητα του πληθυσμού», «αναπτύσσοντας μια κινδυνολογία γύρω από τα ναρκωτικά στο έπακρο». <p>
 Αρκετός λόγος γίνεται για συχνή χρήση ξεπερασμένων κλισέ, γενικεύσεις που στρεβλώνουν την πραγματικότητα, κριτική που αφήνει γεύση ανασφάλειας, ένα κλίμα διαλόγου σε συνθήκες πανικού που δημιουργεί στερεότυπα τα οποία δεν ανταποκρίνονται στην πραγματικότητα. Ξεχωριστά επισημαίνεται η σύνδεση των καταλήψεων των σχολείων με τη χρήση ναρκωτικών μέσα από μεμονωμένα περιστατικά η οποία δημιουργεί για τους ερευνητές πολλά ερωτήματα και χαρακτηρίζεται επικίνδυνη.<p>
 Βεβαίως δεν λείπουν και τίτλοι που συνοδεύουν δημοσιεύματα τα οποία αποσκοπούν στην ενημέρωση και διαδίδουν αισιόδοξα μηνύματα.<p>
 Οι ερευνητές επιχείρησαν μια περισσότερο εξειδικευμένη προσέγγιση. Ετσι, ανέλυσαν περαιτέρω τις πέντε πρώτες θεματικές ενότητες που κυριάρχησαν στον Tύπο το 2000 και ήταν: η υπόθεση Λεμπέση, οι απόψεις των μη ειδικών για τα θέματα της εξάρτησης, οι δραστηριότητες πολιτιστικές- καλλιτεχνικές των προγραμμάτων απεξάρτησης, ο θάνατος από τη χρήση ουσιών και τέλος οι απόψεις των ειδικών για την εξάρτηση οι οποίοι προσφέρουν και από τις πλέον έγκυρες τοποθετήσεις γύρω από το θέμα.<p>
 <b>Πιο συγκεκριμένα για τις ενότητες που κυριάρχησαν: </b><p>
 *Η υπόθεση του Χ. Λεμπέση, η οποία ως θεματική ενότητα συγκέντρωσε τα περισσότερα δημοσιεύματα, αφορούσε έναν νέο ο οποίος, ενώ βρισκόταν στη φάση της κοινωνικής επανένταξης του προγράμματος απεξάρτησης 18Ανω, προφυλακίστηκε για ένα αδίκημα που δεν είχε σχέση με τη χρήση, την κλοπή μπουφάν, το οποίο τελικά και επέστρεψε. Το σύνολο σχεδόν του ημερήσιου Tύπου πήρε «προστατευτική» θέση απέναντι στους πρώην εξαρτημένους. Σύμφωνα με τους ερευνητές, αυτή η «κινητικότητα» είναι ένας ουσιαστικά θετικός τρόπος δημοσίευσης του θέματος. Διαπιστώθηκε όμως πως έλειπε από τα δημοσιεύματα και ο προβληματισμός για τη σκληρή στάση της κοινωνίας και των θεσμών απέναντι σε ένα νέο άνθρωπο ο οποίος τη στιγμή που ξαναβρίσκει τη ζωή δέχεται μια ισχυρή ματαίωση. «Είναι σημαντικό, κατά τη γνώμη μας, να έδειχναν αυτά τα δημοσιεύματα ότι ο συγκεκριμένος άνθρωπος δεν ήταν ένα σύνολο "συμπτωμάτων", "φόβων", "κινδύνων", "υποτροπής" μόνο, αλλά ένας άνθρωπος με αξίες, αρχές και συναισθήματα που του επέτρεπαν να ζει», παρατηρούν οι αναλυτές.<p>
 *Στις απόψεις των μη ειδικών ο ρόλος τους τους επιτρέπει να έχουν άποψη, πρόκειται δηλαδή κυρίως για πολιτικούς, δικαστές, αστυνομικούς, δημοσιογράφους, εκπροσώπους της Tοπικής Aυτοδιοίκησης, της Eκκλησίας, του αθλητισμού κ.λπ. Σε αυτή την ενότητα οι αναλυτές παρατηρούν ότι καθώς το πρόβλημα των ναρκωτικών είναι και πολιτικο-κοινωνικό, χρησιμοποιείται συχνά σε επίπεδο αντιπολίτευσης με τον κίνδυνο να υπάρξει μια αντίληψη «καλής» ή «κακής» διαχείρισής του που ίσως να απομακρύνει τους αναγνώστες από βαθύτερες προσεγγίσεις στο πρόβλημα.<p>
 *Μικρότερη σε έκταση αναφορά, ωστόσο τρίτη σε συχνότητα εμφάνισης, είχε η θεματική που αναφέρεται στις δραστηριότητες των προγραμμάτων απεξάρτησης. Παρουσία που οι μελετητές θεωρούν σημαντική, καθώς δίνει με θετικότερο τρόπο το μήνυμα της πρόληψης, ενώ ταυτόχρονα απομυθοποιεί τις προκαταλήψεις γύρω από την εικόνα του εξαρτημένου.<p>
 *Η τέταρτη ενότητα ειδήσεων, αυτή των θανάτων από τη χρήση ουσιών, προσφέρεται για μια σειρά παρατηρήσεων από τους ερευνητές: η αναφορά (από την Aστυνομία ή επίσημες στατιστικές) είναι συνήθως τυπική και περιγραφική. Οι τίτλοι βοηθούν στη μετατροπή του αστυνομικού ρεπορτάζ σε θέαμα και του θανάτου ενός εξαρτημένου σε εμπορεύσιμο είδος. Η έρευνα αναλύει και άλλες θεματικές ενότητες που απασχόλησαν τον Τύπο, όπως η παραβατικότητα και η περιγραφή του χρήστη, η περιγραφή του εμπόρου και ο αλκοολισμός. <p>
 Ενδιαφέρον έχει να αναφερθεί κανείς και στις θεματικές ενότητες που συγκέντρωσαν το μικρότερο ενδιαφέρον του Tύπου (υπήρξαν από 1 έως 10 σχετικά δημοσιεύματα στο σύνολο των 1.422) και άρα θα είχε ίσως νόημα η μεγαλύτερη ενασχόληση με αυτές, οι οποίες κατηγοριοποιήθηκαν ως εξής: οι αιτίες της εξάρτησης, ο ρόλος της οικογένειας, η χρήση ουσιών σε Στρατό - αθλητισμό, τα νέα δεδομένα στους τομείς πρόληψης- θεραπείας- επανένταξης, ναρκωτικά και μόδα, ναρκωτικά-αλκοόλ και επαρχία, νέες μορφές εξάρτησης από τυχερά παιχνίδια- υπολογιστές-Διαδίκτυο, η σχέση της εξάρτησης με σοβαρά κοινωνικά προβλήματα (ανεργία, μετανάστευση). <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
