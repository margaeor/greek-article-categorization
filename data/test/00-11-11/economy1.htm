<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 11/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου XPHΣTΟY ZIΩTH<p>
 Ενισχύει τις πληθωριστικές πιέσεις που ασκούνται στην ελληνική οικονομία η αυξημένη ρευστότητα που υπάρχει στη χρηματοπιστωτική αγορά.<p>
 Σύμφωνα με τα τελευταία στοιχεία της Τράπεζας της Ελλάδος, ο δείκτης ρευστότητας Μ4Ν (ο οποίος περιλαμβάνει το νόμισμα σε κυκλοφορία, τις ιδιωτικές καταθέσεις, σε δραχμές και συνάλλαγμα, καθώς και τα ρέπος, τα οποία πλέον έχουν πλησιάσει τα 6 τρισ. δρχ.) αυξήθηκε το Σεπτέμβριο κατά 12%, ενώ ο μέσος ρυθμός Ιουλίου - Σεπτεμβρίου διαμορφώνεται στο 10, 5%).<p>
 Η Τράπεζα της Ελλάδος είχε εξ αρχής εκτιμήσει ότι, προκειμένου να είναι συνεπής με το στόχο του πληθωρισμού, ο ετήσιος ρυθμός αύξησης του δείκτη ρευστότητας θα πρέπει να αυξηθεί έως και κατά 7%. <p>
 <b>«Φορτίο» 600 δισ.</b><p>
 Οι πληθωριστικές πιέσεις όμως ενισχύονται και από τη συνεχιζόμενη μεγάλη αύξηση των καταναλωτικών και στεγαστικών δανείων. Ταυτόχρονα, η έκρηξη του δολαρίου και του γεν είχε αποτέλεσμα να αυξηθεί το δραχμικό υπόλοιπο των συνολικών δανείων που έχουν χορηγηθεί σε συνάλλαγμα. Σύμφωνα με τους υπολογισμούς της Τράπεζας της Ελλάδος οι συναλλαγματικές αυτές διαφορές έχουν «στοιχίσει» περίπου 600 δισ. δρχ. <p>
 <b>«Mπουμ» στα στεγαστικά</b><p>
 Πιο συγκεκριμένα, ο δωδεκάμηνος ρυθμός ανόδου των στεγαστικών δανείων ανήλθε σε 30, 3% τον Αύγουστο του 2000, έναντι 26, 9% το Δεκέμβριο του 2000, ενώ ο ρυθμός αύξησης των καταναλωτικών δανείων υποχώρησε σε 26, 8% τον Αύγουστο του 2000, από 31% το Δεκέμβριο του 2000. Θα πρέπει όμως να σημειωθεί ότι από τον Απρίλιο του 2000, που έληξε η ισχύς των μέτρων περιορισμού των πιστώσεων και ιδίως της καταναλωτικής πίστης, ο ρυθμός ανόδου των καταναλωτικών δανείων παρουσιάζει ελαφρά ανοδική τάση.<p>
 Η εξέλιξη στο δείκτη ρευστότητας (Μ4Ν) οφείλεται κυρίως στη μεγάλη αύξηση των ρέπος, των καταθέσεων σε συνάλλαγμα (το δραχμικό ισότιμο των οποίων επηρεάστηκε από την άνοδο του δολαρίου ΗΠΑ και του γεν Ιαπωνίας), καθώς επίσης και με τη χαμηλή βάση υπολογισμού του μεγέθους αυτού στην αντίστοιχη περίοδο του 2000. Εχει και άλλοτε επισημανθεί η μειωτική επίδραση που είχαν στο δείκτη ρευστότητας οι σημαντικές αυξήσεις του μετοχικού κεφαλαίου των τραπεζών σε αυτή την περίοδο του 2000, τα μέτρα περιορισμού της πιστωτικής επέκτασης που έλαβε η Τράπεζα της Ελλάδος τότε, καθώς και η μετατόπιση κεφαλαίων από το Μ4Ν (κυρίως από μερίδια αμοιβαίων κεφαλαίων διαθεσίμων) προς μερίδια μετοχικών αμοιβαίων κεφαλαίων, τα οποία δεν περιλαμβάνονται στο μέγεθος αυτό. Τέλος, σημειώνεται ότι η επιτάχυνση του Μ4Ν το Σεπτέμβριο του 2000 συνδέεται και με τον υψηλό ρυθμό της πιστωτικής επέκτασης, κυρίως προς τον ιδιωτικό τομέα.<p>
 Ο μέσος δωδεκάμηνος ρυθμός ανόδου του Μ4Ν στο τρίμηνο Ιουλίου-Σεπτεμβρίου αυξήθηκε σε 10, 5% από 9, 6% στην αμέσως προηγούμενη περίοδο Ιουνίου-Αυγούστου του 2000.<p>
 <b>Ψηλά και τα ρέπος</b><p>
 Οσον αφορά την εξέλιξη των βασικών μεγεθών που συνιστούν το Μ4Ν, επιτάχυνση σημειώθηκε στο δωδεκάμηνο ρυθμό αύξησης του νομίσματος σε κυκλοφορία (Σεπτέμβριος 2000: 9, 1%, Αύγουστος 2000: 6, 9%) και μικρότερη στον αντίστοιχο ρυθμό των καταθέσεων των ιδιωτών (Σεπτέμβριος 2000: 6, 4%, Αύγουστος 2000: 6, 1%).<p>
 Ο δωδεκάμηνος ρυθμός αύξησης των τοποθετήσεων των ιδιωτών σε ρέπος παρέμεινε ιδιαίτερα υψηλός, ενώ αντίθετα μειώθηκε το Σεπτέμβριο του 2000 η διακράτηση από τους ιδιώτες μεριδίων αμοιβαίων κεφαλαίων διαθεσίμων (-112 δισεκ. δρχ.) και παρέμεινε σχεδόν σταθερή η διακράτηση τίτλων του Δημοσίου με διάρκεια μέχρι και ένα έτος.<p>
 Οπως έχει αναφερθεί και σε προηγούμενα δελτία Tύπου, μεγαλύτερη σημασία έχει η εξέλιξη του συνολικού μεγέθους Μ4Ν και όχι οι ρυθμοί μεταβολής των επιμέρους μεγεθών που το απαρτίζουν, οι οποίοι σε πολλές περιπτώσεις επηρεάζονται σε μεγάλο βαθμό από μετατοπίσεις κεφαλαίων μεταξύ των μεγεθών αυτών.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
