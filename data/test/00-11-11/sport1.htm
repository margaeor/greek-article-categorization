<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 11/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του ΑΛΕΣΣΑΝΤΡΟ ΜΕΡΚΙΟΡΙ<p>
 Μετά τη Γιουβέντους, η Μάντσεστερ Γιουνάιτεντ! Η προσπάθεια του Παναθηναϊκού στους «16» του Champions League θα ξεκινήσει την Τρίτη 21 Νοεμβρίου από το θρυλικό Ολντ Τράφορντ του Μάντσεστερ. Και θα συνεχιστεί την Τετάρτη 6 Δεκεμβρίου στο Ολυμπιακό Στάδιο της Αθήνας, όπου μαζί με τη Βαλένθια (αυτή τη φορά) αναμένεται να αντιμετωπίσει και τον Ζλάτκο Ζάχοβιτς, που λόγω Ολυμπιακού είχε αποφύγει τεχνηέντως να επανεμφανιστεί μπροστά στους πρώην οπαδούς του.<p>
 Από τη μια λοιπόν, οι «κόκκινοι διάβολοι», από την άλλη ο Ιβιτσα Οσιμ κι από την παρ' άλλη ο Ζλάτκο Ζάχοβιτς. Ο δρόμος του Παναθηναϊκού στη 2η φάση του Champions League κρύβει αναμφισβήτητα δυσκολίες, κυρίως δύο μεγαθήρια, σαν τη Μάντσεστερ Γιουνάιτεντ και τη Βαλένθια, η τελευταία περυσινή φιναλίστ στον τελικό του Σταντ ντε Φρανς.<p>
 <b>EΛΠIΔA</b><p>
 «Τι να πω, αγχώνεσαι μόνο και μόνο στο άκουσμα των ονομάτων της Μάντσεστερ και της Βαλένθια, ενώ όσον αφορά τη Στουρμ Γκρατς, το γεγονός ότι τερμάτισε πρώτη στον όμιλό της, από μόνο του αρκεί» είπε ο αμυντικός του Παναθηναϊκού Τάκης Φύσσας, προς στιγμήν αιφνιδιασμένος από την ετυμηγορία της Γενεύης. Μια ετυμηγορία ωστόσο, που ύστερα από μια πιο ήρεμη σκέψη, τουλάχιστον στον Φύσσα έδωσε την αίσθηση πως «δεν ήταν και τόσο πολύ κακή. Ισα ίσα, πιστεύω ότι κρύβει έστω και μία μικρή ελπίδα για κάτι σημαντικό».<p>
 Ο Παναθηναϊκός μπορεί να «ψάρεψε» έναν από τους πιο δύσκολους ομίλους, όχι όμως και το δυσκολότερο, αφού το χέρι του Γάλλου Φουρνέ Φαγιάρ λίγο έλειψε να στείλει τους «πράσινους» στη γυάλα με Μπάγερν Μονάχου, Αρσεναλ ή σε εκείνη με Ρεάλ Μαδρίτης, Λάτσιο.<p>
 Κατά συνέπεια, τρεις αντίπαλοι ναι μεν δύσκολοι, όχι όμως και άτρωτοι, κι αυτό γιατί τουλάχιστον στην 1η φάση η Μάντσεστερ δεν έδωσε την εικόνα εκείνης της ομάδας που πριν από δύο χρόνια έμπαινε σε κάθε γήπεδο με τη δύναμη ενός οδοστρωτήρα, πριν τελικά κατακτήσει στη Βαρκελώνη, με αντίπαλο την Μπάγερν Μονάχου το 2ο Kύπελλο Πρωταθλητριών μιας πλούσιας ιστορίας.<p>
 Μια Μάντσεστερ, που πέρα από τις απουσίες των τραυματιών Σταμ και Μπλόνκβιστ, ίσως αναγκαστεί να αλλάξει κι άλλο τα πλάνα της αφού έχασε για δύο μήνες τον Αντι Κόουλ που τελικά αποφάσισε να υποβληθεί σε επέμβαση στον αχίλλειο τένοντα.<p>
 Η Βαλένθια αντίθετα, τουλάχιστον με τη συμπεριφορά της στον 3ο όμιλο και με όσα μας έδειξε στα παιχνίδια με Ολυμπιακό, Λιόν και Χερενφέιν, απέδειξε ότι είναι πλέον μια ώριμη ομάδα και ότι κατά συνέπεια δεν πρόκειται να επαναλάβει το λάθος της 24ης Μαΐου, όταν στο Παρίσι ηττήθηκε αμαχητί (3-0) από τη Ρεάλ Μαδρίτης. Μια ομάδα λοιπόν έτοιμη και ροδαρισμένη, αρκεί όμως στα σχήματα του Εκτορ Κούπερ να λειτουργήσει κι ο Ζλάτκο Ζάχοβιτς, που αυτή τη φορά πολλοί... Ολυμπιακοί θα εύχονται να κάνει τη λεγόμενη ζημιά στον Παναθηναϊκό.<p>
 Οσον αφορά τη Στουρμ Γκρατς, η αυστριακή ομάδα του Ιβιτσα Οσιμ (που επιστρέφει στο Ολυμπιακό Στάδιο 8 χρόνια μετά τη μικρή εμπειρία του στον πάγκο του Παναθηναϊκό) τερμάτισε πρώτη στον 4ο όμιλο, αφήνοντας πίσω της Γκαλατασαράι, Ρέιντζερς και Μονακό.<p>
 Συνοπτικά τα παιχνίδια του Παναθηναϊκού: <p>
 21 Νοεμβρίου: Μάντσεστερ - Παναθηναϊκός, 6 Δεκεμβρίου: Παναθηναϊκός - Βαλένθια, 13 Φεβρουαρίου: Στουρμ Γκρατς - Παναθηναϊκός, 21 Φεβρουαρίου: Παναθηναϊκός - Στουρμ Γκρατς, 7 Μαρτίου: Παναθηναϊκός - Μάντσεστερ, 13 Μαρτίου: Βαλένθια - Παναθηναϊκός.<p>
 <b>ΟΙ 4 ΟΜΙΛΟΙ</b><p>
 Α' ΟΜΙΛΟΣ: Βαλένθια, Στουρμ Γκρατς, Μάντσεστερ Γιουνάιτεντ, ΠΑΝΑΘΗΝΑΪΚΟΣ.<p>
 Β' ΟΜΙΛΟΣ: Μίλαν, Ντεπορτίβο Λα Κορούνια, Παρί Σεν Ζερμέν, Γκαλατασαράι. <p>
 Γ' ΟΜΙΛΟΣ: Μπάγερν Μονάχου, Αρσεναλ, Σπάρτακ Μόσχας, Λιόν.<p>
 Δ' ΟΜΙΛΟΣ: Ρεάλ Μαδρίτης, Αντερλεχτ, Λάτσιο, Λιντς.<p>
 <b>AΓKAΘIA</b><p>
 Στο διπλανό, από το Μάντσεστερ, Λίβερπουλ, θα βρεθεί ο Ολυμπιακός, που στις 23 Νοεμβρίου θα βρεθεί στο «Ανφιλντ Ρόουντ» για το πρώτο του παιχνίδι στον 3ο γύρο του UEFA. Υστερα από μια κλήρωση δύσκολη και για τις δύο υπόλοιπες εκπροσώπους μας, αφού η ΑΕΚ θα παίξει με την Μπάγερ Λεβερκούζεν (με πρώτο παιχνίδι στη «Νέα Φιλαδέλφεια» στις 23 Νοεμβρίου) και ο ΠΑΟΚ με την Αϊντχόβεν με πρώτο παιχνίδι στις 23 Νοεμβρίου στην Τούμπα.<p>
 Από την υπόλοιπη κλήρωση ξεχώρισε η τριπλή ιταλο- γερμανική μονομαχία: Χέρτα - Ιντερ, Ρόμα - Αμβούργο, Πάρμα - Μόναχο 1860.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
