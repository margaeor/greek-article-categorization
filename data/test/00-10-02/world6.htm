<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 2 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<p>
<b> Μ</b>ια κατά μοίρες ευνοϊκότερη ρύθμιση των κυρώσεων που έχει επιβάλει η Δύση στο Ιράκ είναι, σύμφωνα με ανεπιβεβαίωτες πληροφορίες, το αντίτιμο για τη ματαίωση
της γαλλικής πολιτικής πτήσης στη Βαγδάτη, η οποία επρόκειτο να αναχωρήσει το πρωί της περασμένης Παρασκευής από το αεροδρόμιο «Σαρλ ντε Γκολ» του Παρισιού,
με προορισμό την ιρακινή πρωτεύουσα. Η ματαίωση της πτήσης αποκτά εξαιρετικό ενδιαφέρον, καθώς στις μέρες μας πολλαπλασιάζονται οι διεθνείς πρωτοβουλίες για την άρση του εμπάργκο εναντίον του Ιράκ, που διαρκεί δέκα χρόνια. <p>
 Η αποστολή είχε διοργανωθεί από τέσσερις μη κυβερνητικές οργανώσεις της Γαλλίας, τις «Γαλλοϊρακινή φιλία», «Ανάπτυξη με τον Τρίτο Κόσμο», «Διεθνή συνεννόηση για την άρση του εμπάργκο» και «Παιδιά του κόσμου- Δικαιώματα του ανθρώπου». Συμπεριελάμβανε κορυφαίους πολιτικούς της Γαλλίας (όπως τον πρώην υπουργό Εξωτερικών Κλοντ Σεϊσόν, τους πρώην υπουργούς Ρομπέρ Μπατεντέρ, Πιερ Κλοστερμάν, Ξαβιέ Ντενιό κ.λπ.), νομπελίστες (Τεν Σαναρέτ, Αντόλφο Περές- Εσκουιβέλ κ.ά.), διανοουμένους, καλλιτέχνες κ.λπ. Της γαλλικής αποστολής είχαν
προηγηθεί άλλες πολιτικές πτήσεις, που ουσιαστικά παραβίασαν το δυτικό εμπάργκο -αν και τυπικά δεν απαγορεύονται οι πολιτικές, αλλά οι στρατιωτικές πτήσεις στη Βαγδάτη- με πρώτη εκείνη του προέδρου της Βενεζουέλας, Ούγκο Τσάβες, που έχει κοινά πετρελαϊκά συμφέροντα με το Ιράκ, κι ακολούθως με τον ομόλογό του της Ινδονησίας, Ουαχίντ. Στη συνέχεια στη Βαγδάτη προσγειώθηκε μια
ρωσική αποστολή, επικεφαλής της οποίας ήταν ένας υφυπουργός, και ακολούθησε πτήση από την Τουρκία, σε ένδειξη διαμαρτυρίας για τις αμερικανικές αναφορές στη γενοκτονία των Αρμενίων. Η γαλλική, συνεπώς, θα ήταν η πρώτη ευρωπαϊκή πτήση, με αυξημένο ειδικό βάρος λόγω και της συμμετοχής τού Κλοντ Σεϊσόν.<p>
 <b>«Πολιτική δειλία»<p></b>
 Για την πραγματοποίηση της πτήσης, αρχικά οι διοργανωτές απευθύνθηκαν στην Air
France, η οποία αρνήθηκε να παραχωρήσει αεροσκάφος. Ακολούθως, έκλεισαν συμφωνία με μια βελγική εταιρεία, την οποία δεν ανακοίνωσαν. Λίγες ώρες πριν από την πτήση, η εταιρεία τούς ειδοποίησε ότι αδυνατεί να στείλει αεροπλάνο. Οι διοργανωτές καταλόγισαν «πολιτική δειλία» στη γαλλική κυβέρνηση και θεώρησαν τις εξελίξεις ως αποδείξεις αμερικανικών πιέσεων. Λίγο αργότερα ένα ρωσικό, μετά ένα γιουγκοσλαβικό κι έπειτα ένα ιορδανικό αεροσκάφος ζήτησαν άδεια προσγείωσης στο «Σαρλ ντε Γκολ» για να παραλάβουν τα μέλη της πτήσης για
τη Βαγδάτη. Σε κανένα δεν δόθηκε η σχετική άδεια. Οι διοργανωτές αναζήτησαν τα
αίτια της επίμονης άρνησης της γαλλικής κυβέρνησης -η οποία επίσημα έχει ταχθεί υπέρ της άρσης του εμπάργκο εναντίον του Ιράκ- να διευκολύνει την πτήση
στη Βαγδάτη.<p>
 Σε ορισμένους από τους επικεφαλής της αποστολής έφτασε η πληροφορία -που αυτή την ώρα εκ των πραγμάτων δεν μπορεί να επιβεβαιωθεί- ότι με κοινή πρωτοβουλία της Γαλλίας και των ΗΠΑ υπήρξε άτυπη συνεδρίαση των μονίμων μελών του Συμβουλίου Ασφαλείας του ΟΗΕ, στην οποία συμφωνήθηκε η αποδοχή μιας αξίωσης της Βαγδάτης, με αντάλλαγμα τη ματαίωση των πολιτικών πτήσεων προς το Ιράκ: η αξίωση ήταν να μειωθεί το ποσοστό το οποίο κατακρατεί ο ΟΗΕ από το Ιράκ για αποζημιώσεις των θυμάτων της εισβολής στο Κουβέιτ, που σήμερα είναι 30%. Σύμφωνα με τις ίδιες πηγές, στην άτυπη συνεδρίαση συμφωνήθηκε η μείωση του ποσοστού στο 25%. Ετσι, η πτήση δεν έγινε δυνατό να πραγματοποιηθεί, ακόμα κι όταν βρέθηκε τρόπος να αναχωρήσει ένα αεροσκάφος από τη Ρώμη για τη Βαγδάτη, δεν βρέθηκε όμως λύση για τη μετάβαση των περίπου 100 μελών της αποστολής από το Παρίσι στην ιταλική πρωτεύουσα.<p>
 <b>Eνοχλημένες οι HΠA<p></b>
 Οι ΗΠΑ είναι εξαιρετικά ενοχλημένες από τις πολλαπλασιασμένες πρωτοβουλίες παραβίασης του ιρακινού εμπάργκο, το οποίο χαρακτηρίστηκε από το Γάλλο υπουργό
Εξωτερικών, Iμπέρ Βεντρίν, «ωμό, αναποτελεσματικό και επικίνδυνο». Ωμό γιατί πλήττει κυρίως τον κόσμο, τους απλούς πολίτες του Ιράκ κι όχι τον Σαντάμ Χουσεΐν (που επί δέκα χρόνια παραμένει ακλόνητος στη θέση του), αναποτελεσματικό, ακριβώς διότι δεν είχε καμία επίπτωση στο καθεστώς του Σαντάμ Χουσεΐν και επικίνδυνο διότι οδηγεί στον αφανισμό και την απογοήτευση μια ολόκληρη γενιά πολιτών στο Ιράκ, η οποία βλέπει την προσπάθεια της Δύσης να τιμωρήσει τη χώρα της και, όπως είναι φυσικό, οδηγείται σε αντιδυτικές θέσεις. Aλλωστε σε συνεργασία με τη Μεγάλη Βρετανία, η Ουάσιγκτον βομβαρδίζει επιλεγμένους στόχους στο ιρακινό έδαφος με περίπου 302 νεκρούς και πάνω από 900 τραυματίες, σύμφωνα με το Γαλλικό Πρακτορείο Ειδήσεων. <p>
 Από την άλλη πλευρά, η στάση που τηρεί όλα αυτά τα χρόνια το καθεστώς του Σαντάμ Χουσεΐν κάθε άλλο παρά διευκόλυνε την κατάσταση: η μόνιμη άρνηση ουσιαστικής συνεργασίας του καθεστώτος με τον Οργανισμό Ηνωμένων Εθνών είναι μία από τις αιτίες διατήρησης του καταστροφικού για το λαό του Ιράκ εμπάργκο. Επίσης, με ευθύνη του καθεστώτος δεν τέθηκε σε εφαρμογή πριν από το 1996 το πρόγραμμα «πετρέλαιο αντί τροφίμων» που ήταν μια μικρή ανάσα για τους Iρακινούς. Κι ακόμα τα βασανιστήρια, η μαζική απέλαση ολόκληρων οικογενειών από το ιρακινό Κουρδιστάν, οι με συνοπτικές διαδικασίες εκτελέσεις, ο «καθαρισμός» ολόκληρων περιοχών από το κουρδικό στοιχείο κ.λπ. (πρωτοβουλίες που δεν είναι άσχετες με την εσπευσμένη αποστολή τουρκικού αεροσκάφους στη Βαγδάτη) είναι μερικά μόνο από τα επιχειρήματα που προσέφερε όλη τη δεκαετία ο
Σαντάμ Χουσεΐν στη Δύση για τη διατήρηση του εμπάργκο.<p>
 THN TETAPTH: Τα αποτελέσματα του δεκαετούς εμπάργκο για το λαό του Ιράκ<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
