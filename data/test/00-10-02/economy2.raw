 Μάχη δίνουν από χθες οι κάτοικοι της Κρήτης για να προμηθευτούν λίγη βενζίνη, καθώς οι ελλείψεις καυσίμων είναι τεράστιες και τα αποθέματα που υπήρχαν στα πρατήρια ανάγκης έχουν εξαντληθεί.
 Για τις ελάχιστες ποσότητες που έχουν απομείνει δημιουργούνται τεράστιες ουρές
έξω από τα τρία πρατήρια που λειτουργούν ακόμη. Οι βενζινοπώλες δέχονται καθημερινά απειλές από οδηγούς που δεν πρόλαβαν να γεμίσουν τα ντεπόζιτά τους,
ενώ κατόπιν αυτών υποχρεώθηκαν να προμηθεύουν εκτός από τα κρατικά οχήματα και
τα υπόλοιπα, με αποτέλεσμα τα καύσιμα να εξαντλούνται πιο γρήγορα.
 Την ίδια ώρα τα αγροτικά προϊόντα και κυρίως τα σταφύλια καταστρέφονται πάνω στα κλήματα, καθώς δεν είναι δυνατόν να μεταφερθούν στις αγορές του εξωτερικού. Διαπληκτισμοί σημειώνονται καθημερινά στο λιμάνι του Ηρακλείου μεταξύ των απεργών και συνδικαλιστικών στελεχών των αγροτών, οι οποίοι ζητούν να επιτραπεί η φόρτωση αγροτικών προϊόντων σε ψυγεία. Εξίσου σοβαρά προβλήματα
υπάρχουν και στον τουρισμό, καθώς δεν κινούνται τα τουριστικά λεωφορεία, ενώ μικρές ξενοδοχειακές μονάδες έκλεισαν επειδή αντιμετωπίζουν τρομερό πρόβλημα με τα λύματά τους, τα οποία πρέπει να μεταφερθούν με βυτιοφόρα.
 «Γινόμαστε διεθνώς ρεζίλι», είπε ο πρόεδρος του Συνδέσμου Τουριστικών Πρακτόρων Κρήτης, Μανόλης Παπακαλιάτης, ο οποίος τόνισε ότι «αν συνεχιστεί η απεργία, δεν θα μπορέσουν οι τουρίστες να μεταβούν στα αεροδρόμια για να φύγουν».
 Ενταση σημειώθηκε προχθές στο πρατήριο υγρών καυσίμων στη διασταύρωση του Κουμπέ (απέναντι από το Αστυνομικό Μέγαρο Χανίων) όταν μέλη της Διοίκησης του Σωματείου Ιδιοκτητών Φορτηγών Δημοσίας Χρήσεως επιχείρησαν να σταματήσουν την πώληση βενζίνης σε πολίτες. Το πρατήριο αυτό είναι πρατήριο ασφαλείας, καθώς τροφοδοτεί με καύσιμα τα αυτοκίνητα της Αστυνομίας και στις δεξαμενές του είχε
 Στην πίεση των συνδικαλιστών ο πρατηριούχος απάντησε ότι η βενζίνη που του είχε δοθεί από την Aστυνομία ήταν μόνο για τα δικά της οχήματα, ενώ με τα λιγοστά δικά του καύσιμα που είχαν απομείνει στις δεξαμενές του τροφοδοτούσε τα αυτοκίνητα πολιτών που δήλωναν ότι είχαν μείνει. Τελικά, υποσχέθηκε ότι θα σταματήσει η παροχή καυσίμων σε ιδιώτες και το επεισόδιο έληξε. 
