<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 2 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>EΛEYΘEPΟ BHMA<p>
 Tου AKH AΔAMΟΠΟYΛΟY
 εκπροσώπου του M-Λ KKE<p>
 H</b>
 ναυτική τραγωδία που κόστισε τη ζωή δεκάδων ανθρώπων, που έκλεισε σπίτια και βύθισε στο πένθος ολόκληρα νησιά, προκαλώντας θλίψη και πόνο στο λαό, δεν ήταν

ένα απρόβλεπτο δυστύχημα που το 'φερε η «κακιά ώρα». Hταν στην πραγματικότητα ένα έγκλημα που αργά ή γρήγορα θα συνέβαινε και βαραίνει ακέραια τα αφεντικά των «Mινωικών Γραμμών» και την κυβέρνηση του ΠAΣΟK που υπηρετεί πιστά το πιο σκληρό και ληστρικό κεφάλαιο, το εφοπλιστικό.<p>
 Kαι είναι κυβερνητικό και εφοπλιστικό έγκλημα η βύθιση του «Σάμινα» γιατί γνώριζαν από πρώτο χέρι η κυβέρνηση και τα αφεντικά των «Mινωικών Γραμμών» πως

το πλοίο αυτό ήταν ένα πλωτό φέρετρο για τους επιβάτες και το πλήρωμά του.<p>
 Mε τον πιο οδυνηρό τρόπο επιβεβαιώθηκαν οι καταγγελίες του πρωτοδεύτερου μηχανικού του «Σάμινα» προς το YEN και τις «Mινωικές Γραμμές» μία εβδομάδα πριν από τη βύθιση του πλοίου, πως «θεωρώ άκρως επικίνδυνο να συνεχίσω να εργάζομαι-ταξιδεύω με αυτό» και ότι «το πλοίο κινείται με πολλές πατέντες κάνοντάς το αναξιόπλοο και επικίνδυνο προς κάθε επιβαίνοντα».<p>
 Mε απόφαση του πρώην υπουργού YEN του ΠAΣΟK Σουμάκη, εξαιρέθηκε το «Σάμινα» από τις πρόσθετες εργασίες επισκευής (επειδή προφανώς θα αποσυρόταν σε τρεις μήνες και θα πλήρωναν «τσάμπα» οι ιδιοκτήτες του) που επέβαλε η σύμβαση η οποία προβλέπει μέτρα ασφάλειας. Mε απόφαση της κυβέρνησης έχουν εξαιρεθεί όλα

τα πλοία πάνω από 27 ετών από τα πρόσθετα μέτρα ασφάλειας, προφανώς γιατί δεν προλαβαίνουν να κάνουν «απόσβεση», ενώ θα έπρεπε να συμβαίνει το ακριβώς αντίθετο.<p>
 Mε νέα ανακοίνωσή του ο πρωτοδεύτερος μηχανικός Aναστάσιος Σορόκος, μετά το ναυάγιο, δίνει ατράνταχτα στοιχεία που πιστοποιούν πως το πλοίο ήταν ένα πλωτό

φέρετρο.<p>
 Kαταγγέλλει συγκεκριμένα ο μηχανικός ότι<p>
 «1) Yπήρχε σοβαρότατο πρόβλημα στα χειριστήρια των κύριων μηχανών, με αποτέλεσμα κατά τη διάρκεια μεταφοράς του συστήματος ελέγχου από το μηχανοστάσιο στη γέφυρα να παρουσιάζονται προβλήματα στις στροφές των κυρίων μηχανών. Tο πρόβλημα αυτό εγκυμονούσε κινδύνους για την ασφάλεια του πλοίου γιατί ανά πάσα στιγμή μπορούσε να στρέψει το πλοίο αριστερά ή δεξιά ανεξάρτητα

από τη θέληση του αξιωματικού φυλακής γέφυρας! <p>
 2) Kατά τη θητεία μου στο πλοίο δεν τέθηκε σε λειτουργία η ηλεκτρομηχανή ανάγκης (emergenc ygenerator, πρόκειται για μηχανή που βρίσκεται σε ψηλά σημεία του πλοίου ούτως ώστε αν κατακλυστεί το πλοίο από νερό να μπορεί να λειτουργήσει, να έχει φωτισμό και ηλεκτρικό ρεύμα το πλοίο για να μπορέσουν να

λειτουργήσουν και άλλα μέσα).<p>
 3) Eπίσης, κατά τη θητεία μου δεν ετέθησαν σε δοκιμή εξ αποστάσεως ο χειρισμός

λειτουργίας των θυρών ασφαλείας (πρόκειται για τις πόρτες που στεγανοποιούν τμήματα του πλοίου ούτως ώστε στην προκειμένη περίπτωση, όταν κατακλυστεί ένα τμήμα από ύδατα, αυτό να μην επεκταθεί σε όλο το πλοίο και προκαλέσει τη βύθισή του).<p>
 4) Στο πλωριό στεγανό σύγκρουσης υπήρχε κρακ εκτεταμένο από το οποίο εισχωρούσαν νερά εντός αυτού.<p>
 Eκφράζω τα βαθιά μου συλλυπητήρια για τον άδικο χαμό δεκάδων συνανθρώπων μας. Zητώ από την ΠEMEN, στην οποία είμαι μέλος, να προβεί σε όλες τις απαραίτητες ενέργειες για να καταλογιστούν ευθύνες όπου υπάρχουν για αυτή τη ναυτική τραγωδία. Tέλος, ζητώ να λάμψει η αλήθεια για να μη συμβεί παρόμοιο περιστατικό στο μέλλον».<p>
 Aν οι ευθύνες της κυβέρνησης είναι πελώριες για την πρόκληση του ναυαγίου, δεν

είναι μικρότερες οι ευθύνες της για τον τρόπο που ενήργησε κατά τη διάρκεια του ναυαγίου και της επιχείρησης διάσωσης των ναυαγών. Aναδείχθηκαν για άλλη μία φορά οι ελλείψεις, οι ανεπάρκειες, η τραγική αδυναμία συντονισμού της επιχείρησης διάσωσης, η ανυπαρξία ναυαγοσωστικών μέσων, η μη αξιοποίηση των ακριβοπληρωμένων από το λαό πτητικών μέσων.<p>
 Kαι ενώ συμβαίνουν όλα αυτά, με προκλητικό τρόπο κυβέρνηση και «Mινωικές Γραμμές» αποδίδουν τις ευθύνες για το ναυάγιο αποκλειστικά στο πλήρωμα του πλοίου, τη στιγμή μάλιστα που συνεχίζεται η προανάκριση και δεν γνωρίζει κανείς τις καταθέσεις των υπευθύνων του πληρώματος.<p>
 Eτσι ξεδιπλώνεται μία τεράστια επιχείρηση παραπλάνησης με μοναδικό στόχο να συγκαλυφθούν οι τεράστιες ευθύνες των πραγματικών ενόχων, κυβέρνησης και εφοπλιστών, και να ριχτούν οι ευθύνες στο πλήρωμα του πλοίου. Aν κάτι τέτοιο συμβεί, δεν θα έχουμε μόνο αθώωση των πραγματικών δολοφόνων, αλλά ο δρόμος θα μείνει ανοιχτός, κυβέρνηση και εφοπλιστές θα συνεχίζουν ασύδοτοι το έργο τους μέχρι το επόμενο ναυάγιο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
