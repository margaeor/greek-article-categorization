<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 2 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Π</b>ροϊστορικός καταυλισμός σεισμόπληκτων με δύο κρεβάτια, ένα κανάτι, πρόχειρες εστίες με φουρνάκια, κι όλα αυτά προστατευμένα από ανάχωμα με πέτρες και χώματα, είναι το νέο εντυπωσιακό εύρημα στο Ακρωτήρι της Θήρας που έκανε τους αρχαιολόγους, και κυρίως τον καθηγητή Χρήστο Ντούμα, ευτυχέστερους. «Αυτό που βλέπετε είναι η φάση Ρικομέξ», λένε και η εικόνα είναι σαφής.<p>
 Οι κάτοικοι του Ακρωτηρίου πριν εγκαταλείψουν την πόλη με όλα τους τα τιμαλφή (δεν έχει βρεθεί ούτε ένα χρυσό σκουλαρίκι πλην του χρυσού αίγαγρου που πιθανόν ήταν ιερό σύμβολο) φαίνεται πως έμειναν για λίγο στο ύπαιθρο λόγω των σεισμών που προηγήθηκαν της έκρηξης του ηφαιστείου.<p>
 Τα κρεβάτια τους ήταν τοποθετημένα στο ύψος της στέγης των διώροφων σπιτιών του Ακρωτηρίου. Μέχρι τώρα, βλέποντας οι αρχαιολόγοι τους λιθοσωρούς που τα κάλυπταν, νόμιζαν πως ήταν σκέτα μπάζα ή οικοδομικό υλικό, το οποίο είχαν συγκεντρώσει οι κάτοικοι για να ξαναχτίσουν την πόλη πριν αυτή καταστραφεί τον

17ο αι. π.Χ. όταν ηφαιστειακά υλικά κάλυψαν όλο το νησί και σφράγισαν τον οικισμό για 3.500 χρόνια.<p>
 Τα αποκάλυψαν στην προσπάθειά τους να διευθετήσουν τον τεράστιο αρχαιολογικό χώρο (14 στρεμμ.) με τα σπίτια, τα δρομάκια, τις σκάλες, έτσι που να γίνει πιο

κατανοητή η ζωή σ' αυτή την πόλη κατά την περίοδο της ακμής της, δηλαδή στην Υστερομινωική Ι (1630 π.Χ.). Αυτός είναι και ο σημαντικότερος στόχος του κ. Ντούμα, ο οποίος επαναλαμβάνει συνεχώς πως το νέο στέγαστρο που ετοιμάζεται ήδη από τον περασμένο Μάρτιο και υπολογίζεται να είναι έτοιμο το 2002 δεν θα σκεπάζει απλώς τις αρχαιότητες. Δεν θα αποτελέσει ένα επιτόπιο μουσείο. Γιατί δεν θα περιλαμβάνει εκθέματα, αντικείμενα νεκρά, μουσειακά, αλλά θα δείχνει τη

ζωνταντή εικόνα μιας πόλης με τις δραστηριότητες των γεωργών και ψαράδων κατοίκων της, τις καθημερινές ασχολίες τους (υφαντική, παραγωγή τροφής κ.ο.κ.), τον εξοπλισμό του σπιτιού τους (έπιπλα, εργαλεία, σκεύη κ.λπ.), την οικονομική και κοινωνική διαστρωμάτωσή τους.<p>
 Κάθε νέο εύρημα δίνει νέες πληροφορίες, όπως το Πατητήρι σταφυλιών που βρέθηκε

πρόσφατα σε αρκετά μεγάλο βάθος στα νότια, μέσα σε ένα οικιακό χώρο. Βρήκαν μια εγκατάσταση ληνού που αποτελείται από ένα πήλινο πατητήρι στο μέγεθος ενός

μεσαίου χαρανιού με στόμιο για να τρέχει ο χυμός, ένα μινωικό κάδο για το μούστο και ένα πανέρι από λιγαριά γεμάτο ασβεστοκονίαμα. «Ασβέστη έβαζαν για να βγάλουν το μούστο», έκανε τη διάγνωση ο Θ. Πάγκαλος όταν του ανέφεραν το εύρημα. Παρόμοια πατητήρια έχουν βρεθεί πολλά στην Κρήτη, όχι όμως και στη Σαντορίνη. Γι' αυτό θεωρείται το συγκεκριμένο πατητήρι σημαντικό.<p>
 Ερεύνησαν επίσης σε πολύ μεγάλο βάθος την Ξεστή 4 (μεγάλο οικοδομικό συγκρότημα με πελεκητή, ξεστή τοιχοποιία) και αποκάλυψαν κλιμακοστάσιο σε τρία

κτίρια και σε ένα δωμάτιο τμήμα τοιχογραφίας με παράσταση μνημειακών διαστάσεων οδοντόφρακτου κράνους, όπως αυτό περιγράφεται από τον Ομηρο. Η τοιχογραφία απεικονίζει πομπή ανδρών, κάτι που δημιουργεί την υπόνοια πως το δωμάτιο, χρησιμοποιείτο ως οπλοθήκη ή ως δημόσιο κτίριο.<p>
 Στην Ξεστή 4 βρήκαν ακόμη το πολυτιμότερο ίσως εύρημα, δύο ξύλινα χεράκια. Δυο

παλάμες σε στάση προσευχής ενωμένες μεταξύ τους με κάποιο σύνδεσμο. Οι Ελληνες

αρχαιολόγοι κάλεσαν αμέσως τον Πίτερ Ιαν Κούνιχολμ από το Πανεπιστήμιο Κορνέλ,

ειδικό σε τέτοιου είδους αντικείμενα, να το εξετάσει. Ο κ. Κούνιχολμ διαπίστωσε πως είναι φτιαγμένα από ξύλο ελιάς. Ελέγχεται όμως αν πρόκειται για

δώρο, φυλαχτό, προσευχή ή ιερό αντικείμενο. Προς το παρόν φυλάσσεται σε θησαυροφυλάκιο και δεν το βλέπουν παρά μόνο οι ειδικοί.<p>
 Η τοιχογραφία, ύψους 2, 5 μ., θα μείνει ακριβώς εκεί που βρέθηκε, προσβάσιμη για το κοινό, σε μία από τις πέντε πορείες επισκεπτών που θα κατασκευαστούν. Ο

μελετητής του στεγάστρου αρχιτέκτονας Ν. Φιντικάκης μας εξήγησε πως ο κόσμος θα περπατάει πάνω από την προϊστορική πόλη, θα βλέπει την κάτοψη των σπιτιών, δωμάτια γεμάτα μαγειρικά σκεύη, πιθάρια, έπιπλα σε γύψινα εκμαγεία, σκάλες και

τοιχογραφίες.<p>
 Οι αρχαιολογικές έρευνες που προηγούνται της κατασκευής των πεδιλώσεων του στεγάστρου (γίνονται τρύπες βάθους 9-23 μ. μέχρι να βρεθεί σταθερό έδαφος και πλάτους 1 μ.) και με δεδομένο το γεγονός ότι κάτω από την νεότερη πόλη υπάρχει

πρωτοκυκλαδικός οικισμός (3η χιλιετία π.Χ.) αλλά και μέσα στο βράχο θάλαμοι με

ανθρωπογενή στρώματα, φέρνουν μαζί με τα πολλά λίθινα κυκλαδικά ειδώλια νέες πολύτιμες πληροφορίες. Μπορεί οι ανασκαφές που έχουν ολοκληρωθεί σε 40 σκάμματα και εξελίσσονται σε άλλα 20 να καθυστερούν κάπως το έργο (υπολογίζεται ώς τον προσεχή Μάρτιο - Απρίλιο να έχουν τελειώσει), το επιστημονικό όμως κέρδος από αυτή την έρευνα που ουσιαστικά γίνεται μέσα στον αρχαιολογικό χώρο θεωρείται ανεκτίμητο. «Πρώτη φορά καταλαβαίνουμε την ανθρώπινη δραστηριότητα της 3ης χιλιετίας, ότι υπήρχαν εδώ άνθρωποι με διαφορετικές δραστηριότητες», λέει ο κ. Ντούμας. Βρίσκουν στο χώμα σπόρους (πριν από λίγες μέρες εντόπισαν μεγάλη ποσότητα κριθαριού), λέπια και ψάρια, τα οποία μελετούν στα εργαστήριά τους.<p>
 Ο αρχαιολογικός χώρος του Ακρωτηρίου στα μάτια των επισκεπτών του φαίνεται αναστατωμένος, αλλά δονείται από οργασμό δουλειάς. Εργάτες, αρχαιολόγοι, αρχιτέκτονες, μηχανικοί, συντηρητές, μέχρι και σεισμολόγοι, συνεργάζονται στενά για το έργο. Οταν βρίσκεται εργάτης 15 μ. κάτω, ο αρχαιολόγος επάνω τρέμει, γιατί μην ξεχνάμε πως η Θήρα είναι κατεξοχήν σεισμογενής. Τα μνημεία, σήμερα κάποια γυμνά από το χώμα που τα στήριζε, προβλέπεται να έχουν μια αντισεισμική προστασία σε σχέση και με το στέγαστρο που είναι αντισεισμικό, όπως μας εξήγησε ο κ. Παπαντωνίου που μαζί με τους Καρύδη και Σταυρακάκη έχει κάνει την αντισεισμική μελέτη. «Θα τοποθετηθούν ελαστικά τούβλα στη βάση κάθε στύλου, τα οποία έχουν τη δυνατότητα να παραμορφώνονται και να απορροφούν σημαντικό μέρος ταλαντώσεων».<p>
 «Το στέγαστρο με βιωσιμότητα 300 χρόνια θα κοστίσει με τον βιοκλιματικό εξοπλισμό του όσο περίπου μια πολυκατοικία σε μια γειτονιά της Αθήνας, 7 δισ. για συνολικά 14.000 τ.μ.», τονίζει ο κ. Φιντικάκης. Οι νέοι χώροι αποθηκών και

τα εργαστήρια συντήρησης και στέγασης των νέων ευρημάτων θα κοστίσουν άλλα 3 δισ. Επειτα όμως θα έχουμε κάτι που να μας κάνει υπερήφανους στα μάτια όλου του κόσμου.<p>
 <b>Ν. ΚΟΝΤΡΑΡΟΥ-ΡΑΣΣΙΑ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
