<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 2 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>IΩANNAΣ ΣΩTHPXΟY<p>
 «Μ</b>έχρι τέλους 2000 οι υπουργοί Δικαιοσύνης και Eσωτερικών της Ευρωπαϊκής Ενωσης έχουν συναποφασίσει την επιβολή αντιτρομοκρατικών νόμων στα κράτη-μέλη».<p>
 Ο Γιόνας Φράικμαν δεν βρίσκεται στη χώρα μας για να κινδυνολογήσει ή να μας «τρομάξει». Ως μέλος της γερμανικής οργάνωσης αλληλεγγύης στους πολιτικούς κρατουμένους «Libertad», που σημαίνει ελευθερία, ήρθε στην Ελλάδα για να παρακολουθήσει τη δίκη του Αβραάμ Λεσπέρογλου την ερχόμενη Τετάρτη. Η δίκη αφορά την απόπειρα διάρρηξης εργαστηρίου και τον τραυματισμό αστυνομικού, το 1982, στα Εξάρχεια.<p>
 Στη συνέντευξη που μας παραχώρησε μας μεταφέρει τα αποτελέσματα από την εφαρμογή του αντιτρομοκρατικού νόμου στη Γερμανία τα τελευταία 25 χρόνια: <p>
 «Από τους 5.000 ανθρώπους που διώχθηκαν στο πλαίσιο της αντιτρομοκρατικής νομοθεσίας στη Γερμανία, από το 1980 μέχρι σήμερα, μόνο το 3% καταδικάστηκε. Η

πλειονότητα ήταν απλώς θύμα της αστυνομικής αυθαιρεσίας και η ενοχή τους ποτέ δεν αποδείχτηκε. Ηταν απλά πολιτικοί ακτιβιστές που τιμωρήθηκαν γι' αυτό μέσω των αστυνομικών επιχειρήσεων. Η ειδική αντιτρομοκρατική ομάδα έχει 900 εντεταλμένους που δουλεύουν μόνο μ' αυτές τις υποθέσεις των ακτιβιστών, ενώ δεν υπάρχει πια ένοπλη πάλη».<p>
 n Αποκαλυπτικό το μέγεθος της «προστασίας» που προσφέρει στην κοινωνία: <p>
 «Σήμερα μπορεί να μην υπάρχουν ένοπλες οργανώσεις στη Γερμανία αλλά υπάρχουν αντιτρομοκρατικοί νόμοι, ειδικές φυλακές, πολιτικοί κρατούμενοι. Η ένοπλη πάλη

μπορεί να τέλειωσε αλλά το κράτος δεν σταμάτησε να εφαρμόζει αυτούς τους νόμους. Από το 1990 τους έστρεψε εναντίον όσων νέων εξεγείρονταν, όσων διαδήλωναν κατά της πυρηνικής ενέργειας, όσων είναι αντιφασίστες και Κούρδοι».<p>
 Τι μπορεί να σημαίνουν τα παραπάνω; Πως «οι αντιτρομοκρατικές ρυθμίσεις δεν έγιναν για να καταδικάζουν τους συμμετέχοντες στην ένοπλη πάλη αλλά έγιναν για

να ελέγχουν και να δίνουν στην αστυνομία το μηχανισμό να ελέγχει την αντίθεση.

Να μπορεί δηλαδή να κάνει έρευνες, να παρακολουθεί τηλέφωνα, σπίτια, υπόπτους.

Στη χώρα μου οι αστυνομικές επιχειρήσεις δεν έγιναν κατά μελών παρανόμων οργανώσεων αλλά κατά πολιτικών αντιρρησιών για να τους ελέγξουν και να τους τρομάξουν, τους έδωσε την ευκαιρία να φυλακίσουν την πολιτική γνώμη. Αυτό ήταν

το μήνυμά τους. Αλλωστε μόνο λίγοι ανήκαν στις οργανώσεις αλλά πολλοί περισσότεροι επηρεάστηκαν...»<p>
 Οι συνεχείς αναθεωρήσεις της αντιτρομοκρατικής νομοθεσίας στη Γερμανία «επέτειναν την κατάσταση. Πολλοί άνθρωποι φυλακίστηκαν το 1986-87 επειδή ήταν αλληλέγγυοι στους πολιτικούς κρατούμενους και άρα υπόλογοι για την υποστήριξή τους. Δεν χρειαζόταν απόδειξη της προσωπικής ευθύνης τους σε συγκεκριμένες ενέργειες, αρκούσε να είναι μέλη ή συμπαραστάτες ή υποστηρικτές. Ετσι βρίσκονται στη φυλακή περίπου 100 πολιτικοί κρατούμενοι από τους οποίους μόνο έξι ήταν στρατευμένοι στη ΡΑΦ και 45 Κούρδοι: οι τέσσερις δέχτηκαν ότι ανήκαν στον εθνικοαπελευθερωτικό στρατό του Κουρδιστάν, ενώ οι άλλοι μπήκαν φυλακή επειδή τους συμπαραστέκονταν ή συμμετείχαν σε συναντήσεις κουρδικών οργανώσεων».<p>
 - Οσο για τις συνθήκες κράτησης των πολιτικών κρατουμένων; <p>
 *«Οι καταδικασμένοι από ιδιαίτερα αντιδημοκρατικούς ειδικούς νόμους βρίσκονται

σε ειδικές συνθήκες κράτησης. Οι πολιτικοί κρατούμενοι ζουν σε φυλακές υψίστης

ασφαλείας, σε ειδικά κελιά, στην απομόνωση, με διαφορετικές ώρες επισκεπτηρίου

και ειδική επίβλεψη από την αστυνομία, δεν έχουν πρόσβαση στον Tύπο, ούτε καν αυτό το δικαίωμα των άλλων κρατουμένων να μπορούν να κάνουν επανεξέταση της υπόθεσής τους για να απελευθερώνονται στα 15 χρόνια. Και μόνο σε ειδικές περιπτώσεις και αφού αποκηρύξουν τον ένοπλο αγώνα μπορούν να ζητήσουν επανεξέταση, αλλά μετά από 20 χρόνια φυλάκισης».<p>
 - Γιατί υπερασπίζεστε τους πολιτικούς κρατούμενους; <p>
 *«Επειδή τιμωρούνται για τον πολιτικό τους αγώνα και μάλιστα σε ειδικές συνθήκες καταδικάζεται η πολιτική αντιπαράθεση με ένα σύστημα το οποίο έτσι τιμωρεί και καταπιέζει κινήματα. Υπερασπιζόμαστε το ανθρώπινο δικαίωμα στους πολιτικούς αγώνες. Γι' αυτό υποστηρίζουμε τους πολιτικούς κρατούμενους και αυτό είναι διεθνές θέμα παρόμοιο σε όλες τις χώρες».<p>
 - Σε όλες τις χώρες; <p>
 *«Σύμφωνα με το επίσημο ανακοινωθέν Tύπου της Ευρωπαϊκής Ενωσης (L 351, 29.12.1998) από την κοινή διάσκεψη των υπουργών Δικαιοσύνης και Eσωτερικών Yποθέσεων, αποφασίστηκε πως κάθε κράτος-μέλος πρέπει μέχρι τέλους 2000 να περάσει ένα νόμο στο εθνικό δίκαιο που θα τιμωρεί τη «δημιουργία και τη συμμετοχή σε εγκληματικές ή τρομοκρατικές οργανώσεις». «Ανω των δύο ατόμων» ορίζεται ως οργάνωση στο πρώτο άρθρο του νομοσχεδίου. Στο δεύτερο, διευκρινίζει πως κάθε ενέργεια υπέρ τέτοιων οργανώσεων θα επισύρει κυρώσεις, ακόμη και αν η ενέργεια αυτή δεν είναι παράνομη. Επίσης, το νομοσχέδιο επεκτείνει την περιοχή της δίωξης πέραν του εθνικού χώρου στο χώρο της Ε.Ε. Δηλαδή, όλες οι εγκληματικές/τρομοκρατικές οργανώσεις μπορούν να τιμωρηθούν σε

όλα τα κράτη-μέλη ανεξάρτητα από το πού έδρασαν. Κάτι που κατ' ουσίαν καταργεί

το πολιτικό άσυλο στην Ευρώπη».<p>
 - Σύμφωνα με την οργάνωση που εκπροσωπεί στην Ελλάδα ο κ. Φράικμαν πολιτικοί κρατούμενοι θεωρούνται οι Αβραάμ Λεσπέρογλου και Νίκος Μαζιώτης. Μια συνοπτική

εικόνα για την κατάσταση που επικρατεί σε άλλες ευρωπαϊκές χώρες που εφαρμόζουν αντιτρομοκρατική νομοθεσία έχει ως εξής: Στην Ισπανία υπάρχουν 550 Βάσκοι πολιτικοί κρατούμενοι και 50 που ανήκουν στην οργάνωση «Γκράπο», ενώ υπάρχει η δυνατότητα φυλάκισης και όσων δεν συμμετέχουν σε παράνομες οργανώσεις, αρκεί να χαρακτηριστούν «συνοδοιπόροι», στη Γαλλία 85 πολιτικοί κρατούμενοι, στην πλειονότητά τους Γάλλοι που υποστήριξαν Βάσκους αυτονομιστές, και τέσσερα μέλη της «Ακτιον Ντιρέκτ» που υφίστανται ανηλεή μεταχείριση σε πλήρη απομόνωση, στην Ιταλία υπάρχουν περίπου 80 άτομα από τα μολυβένια χρόνια με ξεχωριστή μεταχείριση και άλλα 100 άτομα που καταδικάστηκαν με τον αντιτρομοκρατικό, όχι για συμμετοχή σε ένοπλες οργανώσεις αλλά για συμμετοχή σε εργατικές και κοινωνικές διεκδικήσεις. Το αποκορύφωμα είναι στην Τουρκία, όπου υπάρχουν αναγνωρισμένοι από το κράτος 11.000 πολιτικοί κρατούμενοι, υπάρχει και ειδικός «ρατσιστικός» αντιτρομοκρατικός νόμος για τους Κούρδους, βάσει του οποίου βρίσκονται στη φυλακή για «αποσχιστική δράση» 22 μέλη του Kοινοβουλίου, 68 δημοσιογράφοι για εμπίπτοντα στον αντιτρομοκρατικό «εγκλήματα γνώμης» και μεγάλος αριθμός δικηγόρων ως «συνοδοιπόροι».<p>
 - Ο Γιόνας Φράικμαν θα αναπτύξει τις παραμέτρους της εφαρμογής αντιτρομοκρατικών νόμων, απόψε, στις 7 μ.μ., στο θέατρο «Ακάδημος», σε εκδήλωση με θέμα «Παγκοσμιοποίηση και καταστολή», που οργανώνει η Επιτροπή Αλληλεγγύης στον Αβ. Λεσπέρογλου. Συνομιλητής στην ίδια εκδήλωση, μέλος της συντακτικής ομάδας του ιταλικού περιοδικού «Xωρίς λογοκρισία».<p>



</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
