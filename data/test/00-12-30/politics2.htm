<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 31/12/2000 
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Του ΜΠΑΜΠΗ ΠAΠAΠANAΓIΩTΟY<p>
Το Αγιο Πνεύμα των ημερών (και οι πιο ψύχραιμες πολιτικές σκέψεις) απομακρύνουν το ενδεχόμενο μιας «εδώ και τώρα» σύγκρουσης Κ. Καραμανλή - Ντ. Μπακογιάννη. <p>
Οι κρίσιμες αποφάσεις για τη λειτουργία της Ν.Δ. μετατίθενται έτσι για μετά το συνέδριο του Μαρτίου.<p>
Ο πρόεδρος του κόμματος ύστερα από αλλεπάλληλες συναντήσεις με βουλευτές του, απέρριψε τις δύο «ακραίες» εισηγήσεις που δεχόταν («σύγκρουση εδώ και τώρα με την Ντ. Μπακογιάννη» και «πολιτική συμφωνία εδώ και τώρα») και αποφάσισε να υιοθετήσει την τρίτη και σαφώς πιο ευέλικτη:<p>
Aθέατες πλευρές<p>
Ν' ανοίξει μεν τώρα όλα τα πολιτικά θέματα που απασχολούν τη Ν.Δ., θερμαίνοντας και τον προσυνεδριακό διάλογο, αλλά να μεταθέσει για μετά το συνέδριο τη λήψη των «μεγάλων αποφάσεων». Η θέση αυτή του προέδρου  έχει τρεις «αθέατες πλευρές»:<p>
 Οι κινήσεις του Δ. Αβραμόπουλου, αλλά και η εσωκομματική αντεπίθεση της<p>
Ντ. Μπακογιάννη έφεραν εκ των πραγμάτων τον Κ. Καραμανλή σε θέση <p>
άμυνας και αδυναμίας. <p>
Δεν θέλησε, λοιπόν, να δώσει τώρα μία μάχη η οποία θα μπορούσε να τον οδηγήσει σε συμβιβασμό, καθώς δεν αισθανόταν να έχει όλα τα «ατού» <p>
στα χέρια του.<p>
 Εκτιμά ότι στο συνέδριο του Μαρτίου θα αναβαπτιστεί, ώστε από θέση ισχύος να διαμορφώσει εκείνος τους όρους της εσωκομματικής σύγκρουσης (ή διαπραγμά-τευσης).<p>
 Θέλει ν' αποφύγει κινήσεις, οι οποίες θα παρέπεμπαν έστω και εμμέσως σε αποδοχή διαρχίας εντός της Ν.Δ. <p>
Στο πλαίσιο αυτό δεν θα επιδιώξει κάποια<p>
 ιδιαίτερη συνάντηση <p>
με την Ντ. Μπακογιάννη, αλλά θα τη συνα-<p>
ντήσει, «όπως συνατά όλους τους βουλευτές του κόμματος». Και θα επιδιώξει η συνεννόηση μαζί της να γίνει «με πολιτικούς και όχι με προσωπικούς όρους».<p>
Ετσι, ο Κ. Καραμανλής ετοιμάζει μόνος του την εισήγησή του προς την Κεντρική Επιτροπή και την Κοινοβουλευτική Ομάδα (που θα συνεδριάσουν μεταξύ 10 και 20 Ιανουαρίου), με την οποία θα ανοίξει κι επισήμως ο προσυνεδριακός διάλογος.<p>
Nέα πλατφόρμα<p>
 Θα είναι μία ιδεολογική πλατφόρμα η οποία «θ' ανοίγει, χωρίς να κλείνει τα θέματα», ενώ σε δεύτερο χρόνο θα επιχειρήσει να υπερφαλαγγίσει πολιτικά όσους τον κατηγορούν ότι αντιστέκεται στον εκσυγχρονισμό της Ν.Δ., υιοθετώντας σχεδόν όλες τις προτάσεις που κατατέθηκαν για τη λειτουργία του κόμματος (π.χ. η καθιέρωση της 4ετούς θητείας του αρχηγού ή και η αποδοχή του πολιτικού συμβουλίου, εφόσον εγκριθεί από το συνέδριο, ή η εκλογή των μελών του Πειθαρχικού Συμβουλίου).<p>
 Ως προς το πολιτικό συμβούλιο, το οποίο θέτουν μετ' επιτάσεως τόσο η Ντ. Μπακογιάννη όσο και ο Μιχ. Λιάπης, ο Κ. Καραμανλής φέρεται να αποδέχεται τελικά ότι «χρειάζεται ένα όργανο το οποίο να παράγει πολιτική». <p>
Προβληματίζεται, ωστόσο, αν χρειάζεται ένα ακόμα όργανο ή αν μπορεί να παίξει αυτό το ρόλο μία αναβαθμισμένη εκτελεστική επιτροπή.<p>
 Σε κάθε περίπτωση, πάντως, η Ν.Δ. μετά το συνέδριό της θα διαθέτει, όπως όλα δείχνουν, ένα ανώτατο καθοδηγητικό όργανο το οποίο θα λειτουργεί και ως κυματοθραύστης των εσωκομματικών αναταράξεων.<p>
 Στη μετασυνεδριακή περίοδο μετατίθενται και οι αποφάσεις για την οργανωτική ανασυγκρότηση, αλλά και τ' ανοίγματα προς τα πρώην στελέχη της N.Δ. που βρίσκονται εκτός κόμματος. <p>
Eξαίρεση αποτελεί ο Γιώργος  Σουφλιάς, ο οποίος παραμένει, κατά την άποψη της Pηγίλλης, το πιο αποτελεσματικό αντίδοτο στα προβλήματα που προκάλεσε ο δήμαρχος.<p>
Παράλληλα, ο K. Kαραμανλής έχει αποφασίσει να ρίξει αισθητά τους τόνους απέναντι στο Δ. Aβραμόπουλο σε μια προσπάθεια να διασκεδαστούν οι εντυπώσεις που δημιουργήθηκαν αρχικά, ότι το κόμμα του δημάρχου «είναι εσωκομματικό πρόβλημα της N.Δ.». <p>
Mπαλάκι στο δήμαρχο<p>
Ο πρόεδρος της N.Δ. εμφανίζεται περισσότερο αισιόδοξος τώρα αφού, όπως λέει στους συνεργάτες του, «το μπαλάκι βρίσκεται τώρα στα χέρια του Aβραμόπουλου». <p>
Eνώ και η εκτίμησή του, ότι στο νέο κόμμα «θα πάνε περισσότερα στελέχη από το ΠAΣΟK, παρά από τη N.Δ.», λειτουργεί προς την κατεύθυνση της πιο νηφάλιας αντιμετώπισης του μεγάλου εγχειρήματος του δημάρχου Aθηναίων.<p>
ΤΟ απΟγευμα της Πέμπτης, 14 Δεκεμβρίου, ο Κ. Μητσοτάκης βρισκόταν στο γραφείο του ασχολούμενος με θέματα της τρέχουσας πολιτικής.<p>
Με μια μικρή δόση έκπληξης, αλλά πάντα ατάραχος, άκουσε τη γραμματέα του να του αναγγέλλει ότι στην άλλη άκρη της τηλεφωνικής γραμμής τον ζητεί... ο Δ. Αβραμόπουλος. <p>
Η έκπληξη έγινε ακόμη μεγαλύτερη όταν ο δήμαρχος Αθηναίων τον πληροφόρησε ότι σε λίγη ώρα θα ανακοινώσει ότι σκοπεύει να προχωρήσει στη δημιουργία κόμματος...<p>
Οι σχέσεις των δύο δεν ήταν ποτέ «ψυχρές» κι ο Δ. Αβραμόπουλος σε κάθε ευκαιρία αναφέρεται με θετικά λόγια στον Κ. Μητσοτάκη και υπενθυμίζει ότι δίπλα στον πρώην πρωθυπουργό ξεκίνησε την πολιτική του σταδιοδρομία. Το ίδιο επανέλαβε μεταξύ άλλων και στη σύντομη τηλεφωνική επικοινωνία τους, στη διάρκεια της οποίας όμως ο επίτιμος πρόεδρος της Ν.Δ. ήταν τυπικός. <p>
Σκληρή κριτική<p>
Αμέσως μόλις κατέβασε το ακουστικό, άρχισε να εξετάζει τη νέα κατάσταση έχοντας στο κέντρο της σκέψης του την Ντ. Μπακογιάννη, στην οποία συγκεντρώνεται πλέον το προσωπικό ενδιαφέρον του. Ο ίδιος άλλωστε δεν προσδοκά κάποιο ρόλο, αφού η τελευταία συζήτηση, πέρυσι, για την Προεδρία της Δημοκρατίας, δεν είχε την τροπή που προσδοκούσε.<p>
Πάντως, ποτέ δεν φεύγει από το μυαλό του ότι τα πράγματα θα 'χαν εξελιχθεί διαφορετικά γι' αυτόν αν δεν είχε παραιτηθεί από την ηγεσία της Ν.Δ. το 1993. «Υστερα από λίγο καιρό θα ξαναγινόμουν πρωθυπουργός κι από κει και πέρα τα πράγματα θα 'χαν άλλη τροπή», επαναλαμβάνει. Kαι συγκρίνει το πώς χειρίζεται τα θέματα η σημερινή πολιτική ηγεσία, με το τι θα 'κανε ο ίδιος. <p>
Μεγάλο μέρος της κριτικής του αφιερώνεται στον τρόπο με τον οποίο κινείται ο Κ. Καραμανλής. Οι συνομιλητές του μάλιστα διαπιστώνουν ότι η στάση του απέναντι στο πρόσωπο του προέδρου της Ν.Δ. και τους χειρισμούς του έχει γίνει κατά πολύ σκληρότερη το τελευταίο διάστημα. Σύμφωνα με τις ίδιες πληροφορίες ο «επίτιμος» εκφράζει σοβαρές αμφισβητήσεις και για τον τρόπο με τον οποίο μεθοδεύεται το συνέδριο της N.Δ., αφήνοντας ανοιχτά όλα τα ενδεχόμενα. <p>
Ο Κ. Μητσοτάκης πιστεύει ότι η τύχη του κόμματος Αβραμόπουλου εξαρτάται από το τι θα κάνει η Ν.Δ.  Κι όταν αναφέρεται στη Ν.Δ. δεν εννοεί μόνο τον πρόεδρό της, αλλά το πώς θα αντιδράσουν όλοι οι «επιφανείς» παράγοντες του κόμματος. <p>
Σε ποια κατεύθυνση πρέπει να κινηθούν, περιγράφεται καθαρά από τις θέσεις που εκφράζει η Ντόρα, η οποία έχει πάρει «το παιχνίδι πάνω της». <p>
Δεν είναι τυχαίο άλλωστε ότι παρ' όλο που υπάρχουν ραγδαίες εξελίξεις στην κεντροδεξιά, ο επίτιμος έχει αποφύγει, μέχρι στιγμής, ακόμη και το παραμικρό σχόλιο. Επίσης, η οδός Αραβαντινού που σε ανάλογες εποχές αποτελούσε επίκεντρο έντονων ζυμώσεων, με συσκέψεις, συναντήσεις με παράγοντες κ.λπ., το τελευταίο διάστημα δεν παρουσιάζει ιδιαίτερη κίνηση. Ο Κ. Μητσοτάκης διατηρεί επαφές με αρκετούς βουλευτές τους οποίους είχε και συνεργάτες στην κυβέρνησή του (Θ. Αναγνωστόπουλος, Σ. Κούβελας, Ν. Γκελεστάθης κ.ά.) και σημαντικά ερείσματα στον κομματικό μηχανισμό. Ομως δεν υφίσταται πλέον «μητσοτακική ομάδα». <p>
Mεγάλο ειδικό βάρος<p>
Το «παιχνίδι» και σ' αυτό τον τομέα το έχει αναλάβει εξ ολοκλήρου η Ντόρα, η οποία έχει διευρύνει τα ερείσματά της, συνομιλώντας και με πρόσωπα που είναι πολύ δύσκολο να καθήσουν στο ίδιο τραπέζι με τον πατέρα της (π.χ. Β. Μιχαλολιάκος).<p>
Τα παραπάνω δεν σημαίνουν σε καμιά περίπτωση ότι ο Κ. Μητσοτάκης έχει περάσει στην πολιτική σύνταξη. <p>
*Εξακολουθεί να διατηρεί σημαντικό «ειδικό βάρος» («είναι μια σταθερή μετοχή», όπως έλεγε χαρακτηριστικά βουλευτής της Ν.Δ.) στο πολιτικό σκηνικό. Αρκεί μια δήλωσή του, για να αποτελέσει αντικείμενο συζήτησης για αρκετές μέρες.<p>
*Ιδιαίτερο ρόλο επίσης εξακολουθεί να διαδραματίζει στην εξωτερική πολιτική και στην οικονομία:<p>
 Στον πρώτο, εξακολουθεί να έχει σημαντικές επαφές εκτός συνόρων,  στα Βαλκάνια, ενώ διατηρεί πολύ καλές σχέσεις με τους σημαντικότερους πρέσβεις ξένων χωρών στην Αθήνα.<p>
 Στο δεύτερο τομέα, πέρα από τη στενή παρακολούθηση όλων όσων γίνονται, είναι γνωστό ότι διατηρεί σχέσεις με σημαντικούς επιχειρηματικούς παράγοντες και της «παραδοσιακής» αλλά και της «νέας» οικονομίας.<p>
*Οδεύοντας προς το συνέδριο ο Κ. Μητσοτάκης δεν θα είναι από εκείνους που θα πρωταγωνιστήσουν διεκδικώντας κάτι για τον εαυτό τους. Θα είναι όμως από τους παράγοντες που θα διαμορφώσουν το «παιχνίδι» κι όλοι ξέρουν ότι παίζει «σκληρά». <p>
Οσοι μάλιστα έχουν συνομιλήσει το τελευταίο διάστημα μαζί του,, τώρα πλέον δεν έχουν καμία αμφιβολία ότι είναι αποφασισμένος για όλα...<p>
ΔHMHTPHΣ TΣIΟΔPAΣ<p>
Του ΔHMHTPH TΣIΟΔPA<p>
Ο Δ. ΑβραμΟπΟυλΟΣ γνωρίζει καλά ότι η περίοδος των γιορτών δεν προσφέρεται για πολιτικές ειδήσεις. Γι' αυτό φρόντισε ώστε τα «σπουδαία» να λεχθούν όλο το προηγούμενο διάστημα και οι όποιες κινήσεις σχεδιάζει, να εκδηλωθούν αφού θα 'χουμε «χωνέψει τη γαλοπούλα».<p>
Ξέρει, ωστόσο, ότι οι δραστηριότητές του από το αξίωμα του δημάρχου τον φέρνουν, μέσω της TV, σε κάθε σπίτι αυτές τις μέρες, όπως έγινε με το γεύμα με τους αστέγους τη μέρα των Χριστουγέννων, ή όπως θα γίνει αύριο το βράδυ μέσω της παρουσίας του στο Σύνταγμα τη στιγμή που αλλάζει ο χρόνος.<p>
Η φετινή γιορτή θα 'χει και την έννοια του αποχαιρετισμού, αφού του χρόνου ο Δ. Αβραμόπουλος δεν θα βρίσκεται στην πλατεία Κοτζιά. <p>
Ομως το διάστημα που θα παραμείνει στο δημαρχιακό μέγαρο, μέχρι να ματακομίσει (περί τα μέσα του χρόνου), δεν σκοπεύει να ασχοληθεί απλώς με την «τακτοποίηση εκκρεμοτήτων». Πληροφορίες αναφέρουν ότι έχει στο συρτάρι του σχέδια για την αναμόρφωση ενός σημαντικού μέρους του κέντρου της πόλης. Η υλοποίησή τους θα του επιτρέψει μια «εντυπωσιακή έξοδο», στην οποία θα μπορεί να ανακοινώσει πειστικά ότι «ολοκλήρωσα το έργο μου».<p>
Η δημαρχιακή δραστηριότητα δεν είναι άσχετη με την πολιτική παρουσία, η οποία θα προχωρεί σε λίγες μέρες αυτοτελώς μέσω του πολιτικού γραφείου που θα αρχίσει να λειτουργεί περί τα μέσα Ιανουαρίου δίχως επίσημα εγκαίνια. Από την αρχή θα υπάρχουν «ανοιχτοί κατάλογοι» στους οποίους θα δηλώνονται οι εισφορές όσων επιθυμούν να στηρίξουν οικονομικά το νέο κόμμα. Από την πλευρά του δημάρχου επαναλαμβάνεται ότι από αυτούς αποκλείονται όσοι έχουν σχέσεις με προμήθειες του Δημοσίου.<p>
Στην πλατεία Κοτζιά, μετά και τα όσα είπε προσφάτως ο Κ. Καραμανλής, διαπιστώνουν ενιαία γραμμή ΠΑΣΟΚ και Ν.Δ. στην αντιμετώπιση του νέου κόμματος. <p>
«Ο Κ. Σημίτης είχε πει ότι στην Ελλάδα υπάρχουν δύο σταθεροί πόλοι, ο συντηρητικός που εκφράζεται από τη Ν.Δ. κι ο προοδευτικός από το ΠΑΣΟΚ. Ο Κ. Καραμανλής είπε επίσης ότι ο δικομματισμός δεν κινδυνεύει», λένε συνεργάτες του δημάρχου κι αναμένουν ότι όσο θα προχωρούν τα πράγματα, τα δύο μεγάλα κόμματα θα επιχειρήσουν να εφαρμόσουν την πολιτική «σάντουιτς» χτυπώντας κι από τις δύο πλευρές το νεότευκτο σχήμα. <p>
Αυτό, όμως, υπολογίζουν ότι μπορεί να αποβεί «μπούμερανγκ» γιατί θα δώσουν την εντύπωση «του παλιού που προσπαθεί να υπερασπίσει τα κεκτημένα του». Διαπιστώνουν, επίσης, πιο έξυπνη τακτική της Ν.Δ., η οποία «έστω και καθυστερημένα προσπαθεί να περάσει το μπαλάκι στο ΠΑΣΟΚ λέγοντας ότι αυτό θα έχει το σημαντικότερο πρόβλημα κι όχι η κεντροδεξιά». <p>
Σχολιάζοντας μάλιστα τη φράση του Κ. Καραμανλή ότι «ο Δ. Αβραμόπουλος δεν πήρε και δεν θα πάρει στελέχη από τη Ν.Δ.», έλεγαν ότι «πράγματι έτσι είναι» και προσέθεταν ότι δεν βασίζονται «σε μετακινήσεις από το ήδη υπάρχον στελεχικό δυναμικό αλλά σε νέα πρόσωπα». <p>
Επαναλάμβαναν δε ότι όποιος βουλευτής δείξει επιθυμία στο μέλλον να προσχωρήσει στο κόμμα του Δ. Αβραμόπουλου πρέπει προηγούμενως να παραιτηθεί από το αξίωμά του επιστρέφοντας την έδρα στο κόμμα, με το ψηφοδέλτιο του οποίου εξελέγη.
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
