<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 31/12/2000 
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Του ΣΠΥΡΟΥ ΦΡΕΜΕΝΤΙΤΗ<p>
«Και ο νοικοκύρης του σπιτιού χρόνια πολλά να ζήσει», είναι η τελευταία ευχή από τα κάλαντα της Πρωτοχρονιάς, που διακαώς περιμένει να ακούσει ο ιδιοκτήτης του κάθε σπιτιού.<p>
Αν όμως τα παιδιά χτυπούν τυχαία τα κουδούνια στα σπίτια της πόλης για να μας ψάλουν τα κάλαντα, στους πολιτικούς μας ηγέτες «τα λένε»... με ραντεβού και αίτηση!<p>
Τα συγκροτήματα είναι συνήθως καλά οργανωμένοι σύλλογοι και φορείς, που εκτός από μουσικά όργανα και μαέστρο, διαθέτουν και δημόσιες σχέσεις: Για να σταθούν 3 μέτρα απέναντι από τον πρόεδρο της δημοκρατίας, τον πρωθυπουργό και τον αρχηγό της αξιωματικής αντιπολίτευσης, προηγούνται αιτήσεις, απανωτές τηλεφωνικές πιέσεις, έμμεσες παρεμβάσεις μέσω τρίτων. Ακόμη και τοπικές κομματικές οργανώσεις κινητοποιούνται, για να πείσουν ότι το σχολείο της περιοχής τους πρέπει να «τα ψάλει» στον πρόεδρο...<p>
«Είναι σαφές ότι τα κάλαντα είναι πρώτης τάξεως ευκαιρία για δημόσιες σχέσεις», σημειώνει ο Παν. Τσολακόπουλος, διευθυντής δημοσίων σχέσεων της Προεδρίας της Δημοκρατίας. Κι όπως λέει ο λαός, «μια μισάνοικτη πόρτα είναι προτιμότερη από μια κλειστή».<p>
n Ο Κωστής Στεφανόπουλος, το τελευταίο δίμηνο έχει δεχθεί τις περισσότερες αιτήσεις από όλους τους άλλους πολιτικούς, περίπου 45, από συλλόγους, σχολεία και χορωδίες.<p>
Iσορροπίες<p>
«Η επιλογή είναι μια επίπονη διαδικασία γιατί πρέπει να κρατήσουμε λεπτές ισορροπίες», μας λέει ο κ. Τσολακόπουλος, που έχει επιφορτιστεί να διαμορφώνει κάθε χρόνο το πρόγραμμα. «Επιχείρησα πριν από λίγες ημέρες να έρθω σε επαφή και με το γραφείο δημοσίων σχέσεων του πρωθυπουργού για να μοιράσουμε τους ενδιαφερόμενους συλλόγους, ώστε να μη μείνει κανείς παραπονούμενος».<p>
Οι πιέσεις όσο κι αν φαίνεται παράξενο είναι έντονες, και όπως ο ίδιος θυμάται για να επισκεφθεί τα Χριστούγεννα το δημοτικό σχολείο Επιδαύρου τον πρόεδρο, είχαν προηγηθεί επιστολές και καθημερινές ατέλειωτες τηλεφωνικές επικοινωνίες.<p>
Για τον κ. Τσολακόπουλο «τα κάλαντα είναι ένα ισχυρό επικοινωνιακό μέσο στα χέρια των πολιτικών για να περάσουν στους πολίτες ευαισθησίεςΣ και πολιτικές που θέλουν να ασκήσουν. Τουλάχιστον αυτό λόγω θέσης δεν ισχύει για τον πρόεδρο».<p>
Ο κ. Στεφανόπουλος θα «τ' ακούσει» από τους άνδρες της φρουράς, από τον κρητικό όμιλο Κουρήτες, από την Αδελφότητα Ολυμπιτών Καρπάθου, το «Χαμόγελο του Παιδιού», το Παιδικό χωριό SΟS, τον όμιλο Βρακοφόρων Κρήτης και το Λύκειο Ελληνίδων. Ο πρόεδρος δεν μοιράζει δώρα σε όσους του τα ψέλνουν αλλά ευχές και παραδοσιακά γλυκίσματα.<p>
n Στο μέγαρο Μαξίμου, ο πρωθυπουργός Κώστας Σημίτης και η σύζυγός του, Δάφνη, έχουν ένα πιο σύντομο πρόγραμμα για να παρακολουθήσουν. Και εκεί το γραφείο δημοσίων σχέσεων κανονίζει τα «πρωινά ραντεβού» της 31ης Δεκεμβρίου μέσα από ένα πακέτο 30 περίπου προτάσεων απ' όλη την Ελλάδα. Η μια αφορά δημοτικό σχολείο από το Νέο Ικόνιο Περάματος και η άλλη τους Βρακοφόρους Ρεθύμνου.<p>
«Η τελική επιλογή ανήκει αποκλειστικά στον κύριο και την κυρία Σημίτη», μας απάντησαν από το πρωθυπουργικό γραφείο. Μπορεί κανείς να διακρίνει ότι και οι δύο επιλογές εμπεριέχουν πολιτικό μήνυμα.<p>
Σχέση με ομάδες<p>
Στην πρώτη περίπτωση εμφανίζεται ότι η κυβέρνηση ενδιαφέρεται για την ανεργία και τη βελτίωση της ζωής σε υποβαθμισμένες περιοχές, όπως το Πέραμα. Η δεύτερη επιλογή επιβεβαιώνει το γνωστό ρητό: «η Κρήτη βγάζει πρωθυπουργό». Στα παιδιά θα μοιραστούν δώρα από τη Unisef.<p>
n Και στη Νέα Δημοκρατία τα κάλαντα θα μπορούσε να παρατηρήσει κάποιος ότι είναι μια προσωπική υπόθεση, του Κώστα και της Νατάσας Καραμανλή. «Ο πρόεδρος και η σύζυγός του έχουν δημιουργήσει προσωπικές, ζεστές, σχέσεις με ειδικές ομάδες, όπως για παράδειγμα με το Παιδικό Χωριό SΟS ή τη θεατρική ομάδα του Γυμνασίου Ραφήνας», μας είπε ο διευθυντής του γραφείου τύπου του κόμματος Γιάννης Ανδριανός, «γι' αυτό φέτος που πέρασαν οικογενειακές γιορτές στη Ραφήνα προχώρησαν σε απλές επιλογές».<p>
Στα γραφεία της Ν.Δ. έφτασαν αρκετές προτάσεις για κάλαντα. «Στην ουσία όποιος εκφράσει την επιθυμία μπορεί να τραγουδήσει τα κάλαντα στον πρόεδρο», λέει η Ντόρα Βυζοβίτη, που έχει τις δημόσιες σχέσεις του κ. Καραμανλή. «Απλά ο πρόεδρος θέλει να διαμορφώσει ένα ζεστό κλίμα».<p>
Το πιο χαρακτηριστικό στιγμιότυπο που έζησαν τα Χριστούγεννα ο Κώστας και η Νατάσα Καραμανλή ήταν όταν τα παιδιά από το γυμνάσιο της Ραφήνας τους τραγούδησαν κάτι που έγραψαν μόνοι τους, το «Αλλιώτικα Χριστούγεννα μαζί σου», και τους πρόσφεραν ένα μικρό τσουβάλι με παιδικές αναμνήσεις, που περιείχε βόλους, ανεμόμυλους και παραμύθια.
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
