<html>
<!--

Web Author:  Αριστείδης Παλιούρας 
email: aris@enet.gr

-->

<head><title>E Online - ΚΟΣΜΟΣ</title>

</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>


Κυριακή 31/12/2000 
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">

<B>«ΝΕΤΝEWS»</B> <p>
ΑπoστoλH του M. ΓEΩPΓIAΔH<p>
Το πλοιάριο που μας μετέφερε από την Κω στο Μπόντρουμ είχε συνηθίσει τη φουσκοθαλασσιά, ενώ ο τούρκος πλοίαρχος ουδεμία σημασία έδινε στις ερωτήσεις μας για τα όσα συνέβαιναν εκείνες τις μέρες στη χώρα του, με την εξέγερση σε δεκάδες φυλακές.<p>
Το Μπόντρουμ, η Αλικαρνασσός δηλαδή, ήταν ο πρώτος μας σταθμός στην Τουρκία. Εδώ, φυλακές δεν υπάρχουν από τις αρχές του 20ού αιώνα. Ηταν όμως τόσο ξακουστές, κατά το 18ο και το 19ο αιώνα, που η συνώνυμη της λέξης φυλακή, «μπουντρούμι», υιοθετήθηκε όχι μόνον από τους Tούρκους αλλά και από εμάς.<p>
Οι περίφημες φυλακές του Μπόντρουμ δεν ήταν τίποτε άλλο από σκοτεινά, ανήλιαγα και γεμάτα υγρασία υπόγεια του κάστρου του Αγίου Πέτρου, που ακόμη και σήμερα στέκει αγέρωχο κοιτάζοντας θλιμμένα το χθες.<p>
Χτίστηκε το 1472 από ιππότες του τάγματος του Αγίου Ιωάννη. Για την κατασκευή του, χρησιμοποίησαν ως πρώτη ύλη τις πέτρες από το Μαυσωλείο της Αλικαρνασσού, ένα από τα 7 θαύματα του αρχαίου κόσμου.<p>
<B>Παραφθορά</B><p>
Οι κάτοικοι του Μπόντρουμ όλο και κάτι είχαν να μας πουν για την προέλευση του ονόματος της πόλης τους. «Το όνομα της πόλης προέρχεται από την παραφθορά της ονομασίας του κάστρου». Δηλαδή, Πετρόνιουμ, Πετρούμι και στο τέλος Μποντρούμι-<p>
Η οθωμανική αυτοκρατορία το χρησιμοποίησε ευρέως, εκτός από διοικητικό κτίριο, και ως φυλακή, μέχρι την ίδρυση του κεμαλικού κράτους.<p>
Απ' αυτά τα σκοτεινά και υγρά υπόγεια πέρασαν εκατοντάδες φυλακισμένοι: εγκληματίες του κοινού ποινικού κώδικα, αντάρτες ή απλώς... «κατά τύχη» κρατούμενοι. Και, όπως μας είπαν κάποιοι από τους παλιούς του σημερινού Μπόντρουμ, «οι συνθήκες ήταν πολύ χειρότερες από αυτές στην ταινία Tο εξπρές του μεσονυκτίουΣ».<p>
«Η κυβέρνηση θέλει να εξασφαλίσει καλύτερες συνθήκες διαβίωσης και ασφάλειας για τους κρατούμενους και να εναρμονιστεί με την ευρωπαϊκή νομοθεσία», τα λόγια του επάρχου ή καϊμακάμη της Αλικαρνασσού, Τσουμχούρ Γκιουβέν Τασμπασί, έρχονταν σε αντίθεση με το σκηνικό που είχε στήσει η επικαιρότητα.<p>
Κι ο καϊμακάμης, μη αντιλαμβανόμενος τη σύγχυση μας, συνέχισε: «Στην προσπάθεια της κυβέρνησης εναντιώνεται μια μερίδα κομμουνιστών, τρομοκρατών και Kούρδων, που δεν επιθυμούν τον εκσυγχρονισμό»-<p>
Ομως, δεν ήταν μόνον ο έπαρχος που δεν «αντιλήφθηκε» το μακελειό. Την περασμένη Πέμπτη κι ενώ μετρούσαμε δεκάδες νεκρούς, μόνον η εφημερίδα «Σαμπάχ» είχε κύριο τίτλο και φωτογραφίες που αφορούσαν τη σφαγή. Η «Γενί Ασίρ» και η «Χουριέτ» είχαν αρκεστεί σε ένα δίστηλο. Κι αυτό αφορούσε το δράμα των οικογενειών δύο αστυνομικών που είχαν σκοτωθεί κατά τη διάρκεια των εχθροπραξιών.<p>
Το απόγευμα της επομένης, σ' ένα από τα λιγοστά εστιατόρια που είναι ανοιχτά αυτήν την περίοδο στο Μπόντρουμ, η σκηνή του μαχαιρώματος ενός διαδηλωτή από αστυνομικό κατά τη διάρκεια διαδήλωσης στην Κωνσταντινούπολη σε τίποτα δεν τάραξε τους λιγοστούς θαμώνες.<p>
Ο τούρκος διπλωμάτης Γιαλίμ Εράλπ είναι κατηγορηματικός: «Η κρατική νοοτροπία πρέπει να αλλάξει». Εκτιμά ότι: «Οι τουρκικές φυλακές ήταν και παραμένουν ερείπια. Αναμφίβολα οι αρχές ήταν εν αδίκω». Για τον ίδιον, βέβαια, η πρόσφατη απεργία πείνας δεν είχε στόχο καλύτερες συνθήκες διαβίωσης «έγινε, κατόπιν διαταγής κάποιων οργανώσεων».<p>
<B>Προβληματισμοί</B><p>
Ο κ. Εράλπ, αν και αρκετά προβληματισμένος για την τακτική που πρέπει να ακολουθήσει η χώρα του στο θέμα των ανθρώπινων δικαιωμάτων, μας είπε ότι: «Εφεξής οι αρχές πρέπει να διασφαλίζουν ότι κάθε τι θα συνάδει με τα κριτήρια της Ευρωπαϊκής Ενωσης. Σε ό,τι αφορά τα ανθρώπινα δικαιώματα, η κυβέρνηση δεν έχει άλλη επιλογή παρά να προσαρμοστεί σε αυτά τα κριτήρια<p>
Ο ασκός του Aιόλου φαίνεται ότι έχει ανοίξει για τα καλά στην Τουρκία.<p>
 Οι «ψύχραιμοι» τούρκοι συνάδελφοι εκτιμούν ότι ο λάθος χειρισμός του θέματος της απεργίας πείνας των πολιτικών κρατουμένων στις φυλακές κατάφερε να γκρεμίσει μέσα σε μια νύχτα τις προσπάθειες σύγκλισης του τουρκικού κράτους με τα ευρωπαϊκά δεδομένα.<p>
 Οι «μη ψύχραιμοι» υποστηρίζουν ότι «μόνον με αυτό τον τρόπο οι πολιτικοί κρατούμενοι θα καταλάβουν ότι δεν έχουν περιθώρια να χρησιμοποιούν τις φυλακές για ορμητήριό τους».<p>
Ενα πρώτο βήμα της κυβέρνησης ήταν να χτίσει 11 φυλακές τύπου-F, οι οποίες αναμένεται να ολοκληρωθούν το 2001. Από αυτές, της Αγκυρας και της Σμύρνης θα είναι έτοιμες τον Αύγουστο. Η πρώτη φυλακή τύπου-F λειτούργησε στο Κοτζαελί. <p>
<B>Aμφιβολίες</B><p>
Κανείς δεν μπορεί να διαβεβαιώσει αν με τη δημιουργία αυτών των φυλακών θα βελτιωθούν οι συνθήκες για τους κρατούμενους.<p>
Γιατί το θέμα του σεβασμού των δικαιωμάτων έγκειται  κυρίως στην αντιμετώπισή τους από τους φύλακες.<p>
Στο Κοτζαελί υπάρχουν 59 κελιά του ενός ατόμου και 103 κελιά των τριών ατόμων. Οι είσοδοι και οι έξοδοι της φυλακής επιτηρούνται, εκτός από τους υπαλλήλους, και από 160 βιντεοκάμερες που είναι συνδεδεμένες με 41 μόνιτορ. Σε 8 σημεία της φυλακής, απαγορεύεται η επαφή ανάμεσα σε περισσότερους από δύο κρατούμενους.<p>
Πρέπει να σημειώσουμε ότι οι φυλακές τύπου «F» δεν δημιουργήθηκαν και για τους ποινικούς κρατούμενους, αλλά μόνον για τους πολιτικούς, που ξεπερνούν τους 10.000 αυτήν τη στιγμή. Και είναι η μοναδική χώρα που διαθέτει τόσο μεγάλο αριθμό πολιτικών κρατουμένων.<p>
Ας πάρουμε όμως τα πράγματα από την αρχή. Γιατί δημιουργήθηκαν οι νέου τύπου φυλακές και γιατί αποφασίστηκε να διαχωριστούν οι πολιτικοί από τους ποινικούς.<p>
«Παλιά, που ήταν μαζί, τα πράγματα ήταν δύσκολα», σχολιάζει ένας από τους διανοούμενους που ζουν στην Κωνσταντινούπολη -έχει γευθεί και ο ίδιος το σωφρονιστικό σύστημα της χώρας του- και συνεχίζει:<p>
«Οταν οι ποινικοί έβγαιναν έξω, ήταν έτοιμοι, στρατολογημένοι από τις διάφορες οργανώσεις που δραστηριοποιούνταν μέσα στη φυλακή».<p>
Ετσι λοιπόν, το κράτος αποφάσισε να τους βάλει σε χωριστά κελιά, στις τύπου «Ε» κλειστές φυλακές. Υπήρχαν θάλαμοι όπου ζούσαν ακόμα και 40 κρατούμενοι.<p>
«Εκεί παιζόταν το παιχνίδι, άρχισαν δηλαδή να γιγαντώνονται οι οργανώσεις κομμάτων εκτός νόμου. Η ιεραρχία που υπήρχε έξω υπήρχε και μέσα. Από κάποια στιγμή και μετά, η διοίκηση των φυλακών αλλά και οι μηχανισμοί του κράτους δεν μπορούσαν να τους ελέγξουν. Με αυτόν τον τρόπο, τα κόμματα εκτός νόμου διοικούσαν οργανώσεις μέσα στις φυλακές».<p>
<B>Φαξ και κινητά</B><p>
Χαρακτηριστικό, είναι το γεγονός ότι όταν βελτιώθηκε η τεχνολογία, άρχισαν να μπαίνουν στη φυλακή κινητά, φαξ, φορητοί υπολογιστές κ.λπ., απαραίτητα εργαλεία για τις δραστηριότητες των οργανώσεων μέσα στις φυλακές. «Οταν τους στρίμωχναν, οι κρατούμενοι έκαναν απεργία πείνας και το κράτος έκανε πίσω. Αυτοί δεν είχαν να χάσουν τίποτα».<p>
Κάθε φορά που οι αρχές ασφαλείας συνειδητοποιούσαν ότι οργανώνονται επιχειρήσεις μέσα από τις φυλακές, γινόταν μακελειό. Οπως πριν από περίπου 4 χρόνια, όταν στη φυλακή του Ντιγιάρμπακιρ, οι αρχές ασφαλείας μετέφεραν στα κελιά «Γκρίζους Λύκους», εφοδιασμένους με κάθε είδους φονικά εργαλεία.<p>
Για τον «παραδειγματισμό» των άτακτων... είχαν διαπραχθεί τότε δεκάδες δολοφονίες.<p>
«Με όσα έγιναν, οι τουρκικές αρχές ασφαλείας βρήκαν την ευκαιρία να εκδικηθούν τους υψηλόβαθμους των οργανώσεων, τους οποίους και έκαψαν»...<p>
Ο ανηλεής πόλεμος μεταξύ των κρατικών αρχών ασφαλείας και οποιωνδήποτε φορέων τάσσονται υπέρ της απεργίας πείνας των κρατουμένων δεν θα σταματήσει εύκολα.<p>
«Το Εθνικό Συμβούλιο Ραδιοτηλεόρασης μας έχει απαγορέψει να μεταδίδουμε οτιδήποτε για την απεργία. Από την άλλη, ο τύπος συμπαρίσταται και με το παραπάνω στις επιλογές της κυβέρνησης».<p>
Και το πρόβλημα δεν φαίνεται να το έχουν μόνον οι «άπιστοι» δημοσιογράφοι αλλά ακόμα και οι γιατροί που θ' αρνηθούν να διακόψουν την απεργία πείνας σε κρατούμενους αν τους ζητηθεί. Το ίδιο ισχύει και με όσες από τις εθελοντικές οργανώσεις τάσσονται υπέρ των κρατουμένων. <p>
H Δικαιοσύνη<p>
Στο μεταξύ, κύκλοι της Δικαιοσύνης προσπαθούν να ερμηνεύσουν το κατά πόσο ένας άνθρωπος έχει το δικαίωμα στην απεργία πείνας(!)<p>
«Σκέφτηκαν να σπάσουν την κοινωνικότητα των φυλακισμένων με λάθος τρόπο» εκτιμά ο διανοούμενος της παρέας. «Θέλησαν να τους απομονώσουν αναμεταξύ τους, αλλά και να σπάσουν τους κρίκους σύνδεσής τους με τις οργανώσεις εκτός φυλακής, αλλά με λάθος τρόπο» καταλήγει...<p>
Tης EΛENHΣ KΟXAΪMIΔΟY<p>
Ενα χρΟνΟ μετά την απονομή του τίτλου της «μέλλουσας υποψηφίας» στην Τουρκία, οι Ευρωπαίοι δεν έχουν πλέον καμία αμφιβολία για το πραγματικό πρόσωπο του τουρκικού καθεστώτος.<p>
Δεν είναι άλλωστε εύκολο να κλείσουν τα μάτια στις εικόνες από τις τουρκικές φυλακές, ούτε να αγνοήσουν τις καταγγελίες για τα βασανιστήρια και τους βιασμούς. Ακόμη και οι υπέρμαχοι της τουρκοευρωπαϊκής προσέγγισης εμφανίζονται τώρα σκεπτικοί πολλοί προβλέπουν μάλιστα επερχόμενη κρίση ακόμη και ναυάγιο του σχεδίου ένταξης της Τουρκίας στην Ευρωπαικη Ενωση. Εγκυροι ευρωπαίοι αρθρογράφοι αναφέρονται εκτενώς στην «αβάσταχτη ελαφρότητα του τουρκικού είναι» και σημειώνουν δηκτικά πως γελιέται όποιος πιστεύει ότι μετά απ' όσα συνέβησαν οι Tούρκοι θα κρυφτούν από ντροπή.<p>
Τα γεγονότα που κλόνισαν την αμοιβαία εμπιστοσύνη σε διάστημα λίγων μηνών ήταν πρώτα το κείμενο της εταιρικής σχέσης, στο οποίο οι Ευρωπαίοι διαπίστωναν καθυστερήσεις της Τουρκίας σε ό,τι αφορά τα κριτήρια της Κοπεγχάγης, στη συνέχεια η στάση της Αγκυρας στο θέμα της δημιουργίας ευρωπαϊκού στρατού και εν τέλει η απεργία πείνας των φυλακισμένων, η σταγόνα που ξεχείλισε το ποτήρι.<p>
Οι τούρκοι αξιωματούχοι εκτιμούν πως οι Βρυξέλλες ζητούν ολοένα και περισσότερα και αποκλείουν αλλαγές σε καίρια ζητήματα που σχετίζονται με τη λειτουργία της δημοκρατίας.<p>
Για την κατάργηση του πανίσχυρου Εθνικού Συμβουλίου Ασφαλείας, στο οποίο οι στρατηγοί χαράσσουν την τρέχουσα πολιτική, ο Μεσούτ Γιλμάζ ήταν σαφής: «Ο ρόλος των ενόπλων δυνάμεων στη χώρα μας είναι πολύ διαφορετικός από αυτόν που έχουν οι στρατιωτικές δυνάμεις στις άλλες χώρες της Ε.Ε. Δεν μπορούμε να διαφοροποιήσουμε την παράδοση αυτή μέσα με μια νύχτα».<p>
Στην πραγματικότητα η Τουρκία ταλαντεύεται ανάμεσα στις μουσουλμανικές παραδόσεις της και στις γεωστρατηγικές σκοπιμότητες που θέλουν να την εντάξουν στην Ευρώπη. Αν αυτό γίνει δίχως ουσιαστικές παραχωρήσεις, τόσο το καλύτερο, πιστεύουν ακόμη και οι ελάχιστοι τούρκοι πολιτικοί που εκφράζουν τη φιλοευρωπαϊκή τάση.<p>
Ετσι, επιχειρείται η είσοδός της στην Ε.Ε. από την πίσω πόρτα, μέσω του ΝΑΤΟ, όπου η Τουρκία έθεσε βέτο για τη δημιουργία ευρωπαϊκού στρατού εάν δεν της επιτραπεί να συναποφασίζει με τους 15 για την κοινή ευρωπαϊκή πολιτική άμυνας και ασφάλειας.<p>
Αυτό είναι το χαρτί που θα παίξει η Αγκυρα τους επόμενους μήνες. Είναι δε προφανές ότι η κυβέρνηση Ετσεβίτ εκτιμά ότι ο νέος αμερικανός πρόεδρος, Τζορτζ Μπους, θα υποστηρίξει τα γεωστρατηγικά συμφέροντα της Τουρκίας με μεγαλύτερο ενδιαφέρον απ' όσο ο Μπιλ Κλίντον.
</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640> 

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A> 

<p>
<b> Copyright © 2000 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>

<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.
</font>

</CENTER>

</table>

</center>

</body></html>

