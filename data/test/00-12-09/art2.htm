<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 9/12/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Tης ΒΕΝΑΣ ΓΕΩΡΓΑΚΟΠΟΥΛΟΥ <p>
 Πέντε χρόνια ύστερα από το θάνατό του ο Στέλιος Αναστασιάδης, που δεν εξέθεσε παρά μόνο μία φορά τα έργα του, κι αυτό σε μια περιθωριακή γκαλερί της Νέας Ιωνίας, θα βλέπει από κει ψηλά που βρίσκεται ένα πολυτελές λεύκωμα των Πανεπιστημιακών Εκδόσεων Κρήτης αφιερωμένο ολόκληρο στους πίνακές του, στα πορτρέτα και τα τοπία του. <p>
 Κι αυτός που δεν αξιώθηκε να δει την επίσημη κριτική να ασχολείται ιδιαίτερα με τη ζωγραφική του θα μπορεί να διαβάσει ένα τεράστιο και κολακευτικό κείμενο του καθηγητή της Ιστορίας της Τέχνης στο Πανεπιστήμιο Κρήτης Νίκου Χατζηνικολάου για το έργο του.<p>
 Tι κι αν ο Στρατής Τσίρκας τον ζωγράφισε με τόσο μελανά χρώματα στη «Χαμένη Ανοιξη» χρησιμοποιώντας τον ως πρότυπο του Κακομοίρα; Ο Στέλιος Αναστασιάδης είχε πολλούς και καλούς φίλους. <p>
 Δύο από αυτούς, οι Ελβετοί Ρεγγίνα και Αλέν Γκοντιέ, κράτησαν την υπόσχεση που του είχαν δώσει. Συγκέντρωσαν όλα τα έργα του σε ένα βιβλίο αφού με πολύ κόπο κατάφεραν να τα εντοπίσουν στην Ελλάδα, την Ελβετία, τη Γαλλία, την Ουγγαρία και την Αγγλία, σε σπίτια και σε συλλογές. Και ο συγκινημένος από το έργο και την προσωπικότητα του Στέλιου Αναστασιάδη Νίκος Χατζηνικολάου, ως ευαίσθητος κριτικός, έδωσε απάντηση στις αμφιβολίες του καλλιτέχνη.<p>
 «Είμαι καλός ζωγράφος; » ρωτούσε ο Στέλιος Αναστασιάδης. «Εμείς δεν αμφιβάλαμε ποτέ», γράφει στον πρόλογο του λευκώματος το ζεύγος Γκοντιέ. Και ο Νίκος Χατζηνικολάου, ο οποίος δεν είχε ποτέ συναντήσει το ζωγράφο που κλήθηκε να αποκαταστήσει, ομολογεί: <p>
 «Ο μύθος του Στέλιου είναι τόσο ισχυρός, ώστε μπροστά του ωχριά η ζωγραφική του. Ακόμη κι εκείνοι που την αγαπούν ειλικρινά αδυνατούν ή αρνούνται να την ξεχωρίσουν από τον ίδιο». <p>
 Μα τι ήταν τελικά ο Στέλιος Αναστασιάδης (1926-1995); <p>
 «Ενας ανένταχτος, ένας Aussteiger, που δεν είχε όμως προηγουμένως ποτέ του δεχτεί "να μπει στο σύστημα", σε οποιοδήποτε σύστημα, ώστε να "βγει" κάποτε απ' αυτό. Κάτι μεταξύ clochard, επαναστάτη, φιλοσόφου, μποεμιέν, αντικομματικού αριστερού, squatter, κομμουνιστή, πρώην αντιστασιακού που διατηρούσε φιλικές σχέσεις με τα αποβράσματα της απριλιανής δικτατορίας, ανεξάρτητου καλλιτέχνη και εξαιρετικού μάγειρα. Να η εικόνα τού ανθρώπου που κυριαρχεί στο μυαλό όσων τον γνώρισαν. Ολα αυτά τα στοιχεία όμως ενσωματωμένα σε ένα σύνολο γεμάτο αθωότητα καί καλοσύνη», γράφει ο Νίκος Χατζηνικολάου.<p>
 <b>Στο Παρίσι του Λεζέ</b><p>
 Ο Στέλιος Αναστασιάδης γεννήθηκε στην Κρήτη. Σε ηλικία 18 χρόνων μετακόμισε με την οικογένειά του στην Αλεξάνδρεια. Η περιπέτεια της ζωής του άρχισε ουσιαστικά με τη φυγή του στο Παρίσι το 1945. Σπούδασε για ένα μικρό χρονικό διάστημα στη Σχολή Καλών Τεχνών και στο εργαστήρι του Φερνάν Λεζέ. Μέλος του γαλλικού Κομμουνιστικού Κόμματος, βρέθηκε το 1949 στη Βουδαπέστη. Εκεί έκανε τα πάντα. Δούλεψε σε κολχόζ, αλλά και στο μουσείο της ουγγρικής πρωτεύουσας. Γνώρισε τον Μέμο Μακρή, που τον θεωρούσε δάσκαλό του στην τέχνη, αλλά καί τον άλλο μεγάλο φίλο του, τον Δημήτρη Χατζή. Εζησε τα γεγονότα της Βουδαπέστης. Οι αποστάσεις του από την επίσημη Αριστερά ήταν ήδη τεράστιες. Βρήκε καταφύγιο στο Λονδίνο και το Παρίσι, όπου έζησε από το 1956 ώς το 1964, οπότε με ένα πλαστό διαβατήριο επέστρεψε στην Ελλάδα. Εκανε τον μπογιατζή, έγραφε σαπουνόπερες, ζωγράφιζε. Τότε γνώρισε και τον Στρατή Τσίρκα. <p>
 Ο συγγραφέας των «Ακυβέρνητων Πολιτειών», όσο κι αν κανείς ποτέ δεν κατάλαβε γιατί κακομεταχειρίστηκε έτσι τον Στέλιο Αναστασιάδη στη «Χαμένη Ανοιξη» (το επισημαίνει και ο Νίκος Χατζηνικολάου στο κείμενό του) ήταν αυτός που έγραψε την εισαγωγή του καταλόγου της μίας και μοναδικής έκθεσης ζωγραφικής του, το 1979, στην «ανύπαρκτη γκαλερί Ιωνία» στη Νέα Ιωνία, όπως ο ίδιος την είχε αποκαλέσει σε συνέντευξή του στο χανιώτικο περιοδικό «Νεώριον» (1991). Ο Στέλιος Αναστασιάδης εξέθεσε τότε 17 έργα του, τα οποία, όπως γράφει ο Νίκος Χατζηνικολάου, αγοράστηκαν όλα από έναν επιχειρηματία, που μπήκε μέσα, τα είδε, του άρεσαν και τα πήρε! Ο Στέλιος Αναστασιάδης δεν ξαναέκανε ποτέ έκθεση. <p>
 Επιρροές και απώλειες<p>
 Από την πρώτη καλλιτεχνική περίοδο του Στέλιου Αναστασιάδη, στο Παρίσι, και στο εργαστήρι του Φερνάν Λεζέ, κανένα έργο, σχέδιο ή πίνακας δεν έφτασε στα χέρια των εμπνευστών του λευκώματος. Αντίθετα, η μαθητεία του στη Σχολή Kαλών Τεχνών της Βουδαπέστης (1950-53) στα χρόνια που το νέο καθεστώς έχει επιβάλει το αισθητικό δόγμα του «σοσιαλιστικού ρεαλισμού», αλλά και η γενικότερη επαφή του με τις παραδόσεις του εξπρεσιονισμού, της αφαίρεσης αλλά και του μετα-ιμπρεσιονισμού που επιβίωναν στο μεγάλο αυτό καλλιτεχνικό κέντρο, μπορούν να διαβαστούν στα τρία σχέδια με μολύβι, που περιέχονται στο λεύκωμα.<p>
 Γράφει ο Νίκος Χατζηνικολάου: «Οι δύο προσωπογραφίες με μολύβι δείχνουν σίγουρα μιαν εξοικείωση με την τεχνική του λεγόμενου "ακαδημαϊκού σχεδίου", αποπνέουν όμως όλη τη βεβιασμένη προσήλωση στην απόδοση του πραγματικού που σκοτώνει την έμπνευση. Τα πρωτόλεια αυτά, όπως και η μελέτη της καθισμένης γυναίκας με το σκυμμένο κεφάλι, είναι από μια πλευρά χαρακτηριστικές ασκήσεις φοιτητή μιας ευρωπαϊκής Σχολής Καλών Τεχνών μετά το Δεύτερο Πόλεμο. Από την άλλη πλευρά, όμως, δεν μπορούμε να μην τα βλέπουμε και ως απόρροια του κλίματος που επικρατούσε τα χρόνια εκείνα στη Σχολή Καλών τεχνών της Βουδαπέστης, με την επιβεβλημένη επιδίωξη ενός στενοκέφαλου και παραδοσιακού ρεαλισμού, που είχε βαπτιστεί "σοσιαλιστικός"».<p>
 Αυτό που θα γίνει τελικά το δικό του προσωπικό στιλ θα κατασταλάξει, πάντα σύμφωνα με τον Νίκο Χατζηνικολάου, στα χρόνια της δεύτερης διαμονής του στο Παρίσι (1960-1964). Οταν εξαθλιωμένος και εξουθενωμένος αποφασίζει να γυρίσει στην Ελλάδα την άνοιξη του 1964, εφοδιασμένος με ένα διαβατήριο που τον βοήθησε να βγάλει ο Ρόδης Ρούφος, «έχει βρει πια το ύφος του, πράγμα που δεν σημαίνει, βέβαια, ότι δεν υπάρχουν ακόμη διαφοροποιήσεις μέσα στο χρόνο».<p>
 Στη μητρόπολη της τέχνης, ο δάσκαλός του, Φερνάν Λεζέ, αν και νεκρός, εξακολουθεί να είναι παρών. Ο ίδιος ο Στέλιος Αναστασιάδης έχει δηλώσει σε συνέντευξή του στο «ΕΝΑ» (1993) ότι ο Λεζέ ήταν ο ζωγράφος που αγαπούσε περισσότερο. Ο Νίκος Χατζηνικολάου αναφέρει πάντως και την εύστοχη παρατήρηση της Τατιάνας Μιλιέξ ότι, δηλαδή, ο Αναστασιάδης πρέπει να είχε σκύψει με ενδιαφέρον πάνω στο έργο του Ζορζ Ρουό, «καλλιτέχνη γεμάτου ταπεινοφροσύνη, βαθιά εμποτισμένου από την ιδεολογία του τεχνίτη, όπως αυτή δέσποζε ακόμα στο Mεσαίωνα, που απεχθανόταν το θόρυβο της δημοσιότητας». <p>
 Συνειδητά στό περιθώριο<p>
 Τα τριάντα τελευταία χρόνια της ζωής του στην Ελλάδα τα έζησε συνειδητά στο περιθώριο. Εκανε του κόσμου τις δουλειές και ζωγράφιζε. Προσωπογραφίες, ακόμη και κατόπιν παραγγελιών, και τοπία. <p>
 Γράφει ο Νίκος Χατζηνικολάου στηριζόμενος κυρίως σε τρία έργα του Στέλιου Αναστασιάδη («Στομαχικός», «Προσωπογραφία του Τσίρκα», «Προσωπογραφία του Αργυρίου»), ζωγραφισμένα στα χρόνια 1964-1965, από τα πιο αποδοτικά και δημιουργικά της ζωής του.<p>
 «Ο Στέλιος πλησιάζει κοντά στο μοντέλο του. Σχεδόν πάντοτε βλέπουμε μόνο το κεφάλι και το λαιμό, ενώ υπάρχει μια υπαινικτική αναφορά στο υπόλοιπο σώμα. Τα κεφάλια γεμίζουν το σύνολο της επιφάνειας του έργου. Συνήθως τα πρόσωπα μας κοιτάζουν κατάματα. Μοναχικά, σε περισυλλογή, αλλά ταυτόχρονα ανοιχτά προς εμάς τους τρίτους. Τα άτομα αυτά, άνδρες και γυναίκες, δεν έχουν ηλικία, δεν έχουν ιστορία, δεν παραπέμπουν σε τίποτα έξω από τον εαυτό τους. Είναι γυμνά (...). Τα μάτια δεν έχουν τίποτα το δυναμικό: είναι ορθάνοιχτα και σκεφτικά. Ακόμη κι εκεί που κοιτάζουν κατάματα το θεατή, κοιτάζουν προς αυτόν αλλά δεν τον βλέπουν. Ο καθένας μόνος, χωρίς ιστορία, χωρίς παρελθόν, βορά στο αδηφάγο μάτι του θεατή». <p>
 Ορισμένα από τα πορτρέτα του Αναστασιάδη δεν μοιάζουν με τα μοντέλα τους (π.χ. του Τσίρκα). Ο Νίκος Χατζηνικολάου, έχοντας υπ' όψιν του και την κατηγορηματική δήλωση του ίδιου του καλλιτέχνη («τα πορτρέτα μου έχουν ψυχολογία») προχωρά στην ακόλουθη ενδιαφέρουσα παρατήρηση: <p>
 «Η ψυχολογία είναι ανεξάρτητη από το θέμα της "ομοιότητας" και τη διαμορφώνει ο ίδιος ο καλλιτέχνης ζωγραφίζοντας: με τις γραμμές που χαράζει πάνω στην επιφάνεια του έργου, με την έκφραση που δίνει στο πρόσωπο που ζωγραφίζει, χτίζοντάς το, σιγά σιγά, στις δύο διαστάσεις που έχει στη διάθεσή του. (....) Στις καλές του στιγμές η "έκφραση" του Στέλιου εμφανίζεται σε προσωπογραφίες σπάνιας δύναμης, που μπορούν να σταθούν επάξια δίπλα στις καλύτερες της νεοελληνικής τέχνης».<p>
 Ηθελε ξεραΐλα και φως<p>
 Λίγο μετά τον ερχομό του στην Ελλάδα ο Στέλιος Αναστασιάδης άρχισε να ζωγραφίζει τοπία. Στην ίδια συνέντευξή του στο «Νεώριον» είχε εξηγήσει ότι αν και τα πρώτα τοπία τα είχε ζωγραφίσει στο Παρίσι, η Ευρώπη δεν του έδινε ισχυρό ερέθισμα. «Χρειαζόμουν μια "ξεραΐλα" και ένα ρυθμό έντονο και φως. Πολύ φως».<p>
 Ο Νίκος Χατζηνικολάου, αφού κατακεραυνώνει το «κιτς», που «υπάρχει παντού και διαβρώνει τα πάντα», από τις φωτογραφίες μέχρι τους πίνακες των αιγαιοπελαγίτικων νησιών μας, εξαιρεί από αυτό τα τοπία του Αναστασιάδη. <p>
 «Οπως και στα πορτρέτα του, έτσι και εδώ αυτό που τον ενδιαφέρει είναι η τεκτονική πλευρά των πραγμάτων (...). Οπως όμως και στα πορτρέτα, η αίσθηση αυτή έρχεται σε σύγκρουση με μιαν ανάγκη διακοσμητικότητας και απλώματος στην επιφάνεια. Η λαϊκή αρχιτεκτονική δίνεται έτσι με τρόπο ταυτόχρονα έντεχνο και αφελή, κάτι από τη φρεσκάδα της παιδικής ζωγραφικής δίνει τον τόνο στο σύνολο, αίσθηση που ενισχύεται από την παρατεταμένη αναμέτρηση του μαύρου με το μπλε και το λευκό, που κυριαρχούν».<p>
 Σύμφωνα με τον Νίκο Χατζηνικολάου, ανάμεσα στα τοπία του Στέλιου Αναστασιάδη υπάρχουν και «μερικά αριστουργήματα - η λέξη πιστεύω ότι είναι η μόνη κατάλληλη παρ' όλο το βεβαρημένο παρελθόν της». Είναι εκείνα στα οποία μερικά βασικά χαρακτηριστικά της τέχνης του οδηγήθηκαν στην τελική τους συνέπεια: το μονοχρωματικό στοιχείο, η αδιαφορία του για τη φυσιοκρατική απόδοση της λεπτομέρειας και μια μεγάλη και ώριμη αίσθηση της διακοσμητικότητας. <p>
 Ενα από αυτά τα «αριστουργήματα» είναι ένα τοπίο της Σαντορίνης, ζωγραφισμένο το 1974, «ανατολίτικο χαλί χωρίς χρώματα, δαντέλα λεπτοδουλεμένη στο λευκό και το μαύρο, όπου αναδύονται μέσα απ' το απαλό γκρίζο τα μαύρα βράχια με τα λευκά κτίσματα. Ενας κόσμος απέραντος, χωρίς αρχή και χωρίς τέλος».<p>
 Tην Τρίτη 12 Δεκεμβρίου, το λεύκωμα των Πανεπιστημιακών Εκδόσεων Κρήτης για τον Στέλιο Αναστασιάδη θα παρουσιαστεί με κάθε επισημότητα στο Ιδρυμα Γουλανδρή- Χορν. Για το ζωγράφο και το έργο του θα μιλήσουν τρεις κορυφαίες προσωπικότητες. Ο πρώην πρόεδρος της Κυπριακής Δημοκρατίας Γιώργος Βασιλείου. Ο καθηγητής της Ιστορίας της Τέχνης στο Πανεπιστήμιο Κρήτης Νίκος Χατζηνικολάου. Ο σκηνοθέτης Δήμος Αβδελιώδης. Και εκ μέρους των φίλων, η Ρεγγίνα Ισαακίδου- Γκοντιέ. <p>
 «Αν ο ίδιος αφότου επέστρεψε προτίμησε να ζει στο περιθώριο, κι εκεί άσκησε και την τέχνη του, ήρθε ο καιρός να του δοθεί η θέση που του αξίζει στο πλαίσιο της νεοελληνικής τέχνης», καταλήγει, άλλωστε, το κείμενο του Νίκου Χατζηνικολάου στο λεύκωμα. Μια άλλη, όμως, διαπίστωση του καθηγητή θα έδινε περισσότερη χαρά στον Στέλιο Αναστασιάδη.<p>
 «Απ' όλο τον κόσμο της Αριστεράς, που τόσα πρόσφερε στη νεοελληνική τέχνη, είναι αυτός, ο περιθωριακός, "ο Κακομοίρας", που ζωγράφισε με πειστικό τρόπο, χωρίς εξιδανικεύσεις το μεγάλο όραμα ενός υπαρκτού παραδείσου». <p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
