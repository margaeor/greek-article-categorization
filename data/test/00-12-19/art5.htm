<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Κ</b>άποιοι τον πρωτογνώρισαν στη Μεταπολίτευση με τα τραγούδια του Μαρκόπουλου, του Λοΐζου, του Μικρούτσικου, ενώ για μια ολόκληρη γενιά Ελλήνων ήταν ο άνθρωπος που τους μύησε στο ροκ. Τον βλέπουμε πάντα σε συναυλίες αλληλεγγύης, τον ακούμε ακόμη να τραγουδάει με την ίδια τρυφερότητα στη φωνή, με την ίδια διάθεση για ζωή. Υστερα από 26 χρόνια στα μουσικά πράγματα της χώρας, ο Βασίλης Παπακωνσταντίνου είναι ακόμη στις επάλξεις του πενταγράμμου. Το ίδιο απαιτητικός από τον εαυτό του, το ίδιο επιλεκτικός στις συνεργασίες του. Ενας διαχρονικός καλλιτέχνης που δεν αναγνώρισε ποτέ σύνορα στη μουσική, που δεν άφησε τον επαγγελματισμό του να σκοτώσει την ανθρωπιά του. <p>
 Με αφορμή την κυκλοφορία του καινούργιου του δίσκου «Χαμένες Αγάπες», πλησιάσαμε τον μύθο-Βασίλη και μιλήσαμε μαζί του για το σήμερα και το χθες. Ενα θέμα που ερευνά και ο δίσκος, χρησιμοποιώντας όμως την άχρονη μελωδία που συνθέτουν τα συναισθήματα. Η πορεία στο χρόνο για τον Βασίλη και τους συνεργάτες του είναι ένα απέραντο ηχητικό τοπίο, που κάθε φορά πλάθεται από την αρχή μέχρι να πάρει τη μορφή ενός τραγουδιού. Στις «Χαμένες Αγάπες» έχουμε

δεκατρία τέτοια κομμάτια. Δεκατρία μουσικά σχόλια για τη ζωή, γεμάτα φρεσκάδα και ηχητικές ακρότητες. Τα υπόλοιπα είναι δουλειά των μουσικοκριτικών, εμείς κρατάμε τη χαρά της ακρόασης. <p>
 *Γιατί νομίζετε ότι τα παλιά σας τραγούδια θεωρούνται επίκαιρα ακόμη και σήμερα; <p>
 « Δεν είναι τραγούδια που κάποιοι τα άκουσαν και απλώς τους άρεσαν. Είναι τραγούδια που μπήκαν στη ζωή τους και έπαιξαν κάποιο ρολο παρέας, συντροφιάς και ίσως και πολλές φορές παρηγοριάς. Ο κόσμος που έχει ακούσει τα παλιά μου τραγούδια είναι δεμένος μαζί τους και δεν τα έχει σβήσει σαν ρετρό». <p>
 *Είναι πάντως περίεργο ότι και οι σημερινοί νέοι συνεχίζουν να «τρέφονται» από

αυτά. Ισως δεν υπάρχουν και ανάλογα σημερινά που να φτάνουν το επίπεδο των παλιών.<p>
 «Ναι έτσι είναι, αλλά ας μη γίνουμε λάτρεις των περασμένων. Ας πούμε ότι κάθε γενιά διαλέγει και φτιάχνει τα δικά της τραγούδια».<p>
 *Προ ημερών κυκλοφόρησε ο καινούργιος δίσκος σας. <p>
 «Ναι, περιλαμβάνει κάποια τραγούδια που κατά τη γνώμη μου είναι πραγματικά σύγχρονα, όχι επειδή γράφτηκαν τώρα, αλλά γιατί γράφτηκαν από ανθρώπους που είναι στο τραγούδι αυτή τη στιγμή. Τον Χριστόφορο Κροκίδη που έκανε τη μουσική

και τον Βασίλη τον Γιαννόπουλο, που έκανε τους στίχους. Τα τραγούδια μιλάνε για χαμένες αγάπες. Αγάπες που είχαμε όλοι στη ζωή μας, αλλά τις θεωρούμε χαμένες. Δεν είναι έτσι όμως, γιατί αυτές οι αγάπες διαμόρφωσαν τη δική μας την προσωπικότητα και μας έκαναν αυτό που είμαστε και συνήθως μας κάνουν ευαίσθητους». <p>
 *Μουσικά τι να περιμένουμε; <p>
 «Εχουμε ένα νέο και πολύ όμορφο ήχο. Σε πολλά τραγούδια έχουμε πλεγμένα ηλεκτρικά με παραδοσιακά όργανα, όπως μια σκληρή κιθάρα με ένα ούτι, ένα συνθεσάιζερ με ένα βιολί. Είμαι υπερήφανος γι' αυτή τη δουλειά, γιατί έχουμε ένα νέο άκουσμα, τελείως καινούργιο». <p>
 *Μια μεγάλη μερίδα κόσμου σε έχει συνδέσει με το ροκ.<p>
 «Είναι ακαθόριστο πράγμα τι σημαίνει ροκ. Μπορεί να το δει κανείς σαν κάτι ασυμβίβαστο, σκληρό, επιθετικό και είναι έτσι. Αλλες φορές σαν άκουσμα συνδυάστηκε με ηλεκτρικές κιθάρες, άλλες με πιο τεχνικούς τρόπους, και αυτό το

είπαν ροκ. Ακόμη και πίσω αν γυρίσουμε, βλέπουμε δημιουργούς που γιατί να μην πούμε ότι είναι ροκ; Τοποθετούνται εύκολα ταμπέλες στα πράγματα, αλλά αυτό εγώ

το αφήνω για τους ταξινομητές και τους εντός εισαγωγικών "επαΐοντες". Ποτέ δεν

με απασχόλησε αν αυτό που κάνω είναι ροκ. Με ενδιαφέρει να τραγουδάω τραγούδια

που να έχουν σχέση οι αλήθειες τους με μένα. Αν ακούσω κάτι και ανατριχιάσω είτε κοινωνικό είναι είτε διαμαρτυρίας είτε έχει έντονο ρυθμό είτε είναι μια ερωτική κραυγή, θα το τραγουδήσω. Αν με ανατριχιάσει σημαίνει ότι έχει την κρυμμένη του αλήθεια».<p>
 -Αλήθεια έχει και η φιλοδοξία...<p>
 «Οτι φτιάχνεται από φιλοδοξία είναι ψεύτικο, όμως η αλήθεια φαίνεται. Αυτή κάνει το αυθεντικό να ξεχωρίζει από τα κατασκευασμένα. Είναι η αλήθεια στον ήχο και στο στίχο που σε αγκαλιάζει, μπαίνει μέσα σου και έχεις την εντύπωση ότι αυτό το τραγούδι μπορεί να γράφτηκε για σένα, χωρίς να σε ξέρουν, ενώ το επιτηδευμένο μπορεί να σε εντυπωσιάσει, αλλά ποτέ δεν μπαίνει μέσα σου. Φεύγει

από τη ζωή σου πολύ γρήγορα και παίρνει τη θέση του κάποιο άλλο επιτηδευμένο. Νομίζω ότι έτσι μετριέται το μέγεθος της σπουδαιότητας ενός έργου από τη διαχρονικότητά του, όχι από τις κριτικές».<p>
 *Είσαι παιδί της γενιάς του Πολυτεχνείου, νομίζεις ότι το κλίμα της εποχής εκείνης σε έχει επηρεάσει; <p>
 «Κοίταξε να δεις, αλίμονο σε κείνον που δεν πέρασε από την Αριστερά, από όποια

Αριστερά. Εγώ συμμετείχα σε εκδηλώσεις διαμαρτυρίας σε όλες τις εξωκοινοβουλευτικές οργανώσεις της εποχής μου και αυτή η ενασχόληση με έμαθε να έχω ανοιχτά μάτια. Αυτό έχω κερδίσει από την Αριστερά εκείνης της εποχής, εννοώ να μπορώ να καταλαβαίνω πίσω από τα πράγματα. Είναι η πάλη των τάξεων, δεν είναι ρετρό πια αυτή η άποψη, είναι διαχρονική. Οταν συμβαίνουν πράγματα γύρω σου δεν μπορείς να πεις "εγώ κοιτάω τη δουλειά μου" και να μένεις αμέτοχος. Αν δεν συμμετέχεις στη διεκδίκηση του μέλλοντός σου, γίνεσαι κατά κάποιο τρόπο αδιάφορος και σκληρός». <p>
 *Συμμετέχετε συχνά σε συναυλίες αλληλεγγύης. Τι σημαίνει αλληλεγγύη για σας; <p>
 «Η στήριξη της ομάδας, της κοινωνίας, άρα όλου του κόσμου. Αυτό είναι αλληλεγγύη, όταν είναι όλοι μαζί ενωμένοι σαν αλυσίδα δεν μπορεί κανένα τανκς,

κανένα μηχάνημα να τους κουνήσει».<p>
 *Και το κάνετε πάντα με αυτή τη συνείδηση; <p>
 «Δεν είναι μόνο συνείδηση, είναι και ανάγκη. Αν δεν υπάρχει τέτοια ανάγκη, τότε δεν υπάρχει αλληλεγγύη. Πολλές φορές ξεκινάει βέβαια από συναισθηματική ματιά, όπως η στάση των Ελλήνων στο γιουγκοσλαβικό, που έβλεπες σύσσωμη την ελληνική κοινωνία να είναι αλληλέγγυα. Δεν φτάνει να λυπάσαι για κάποια γεγονότα, τίποτα δεν γίνεται αν δεν πάρεις μέρος σε κάτι χειροπιαστό». <p>
 *Δεν φαίνεται όμως να αλλάζουν και πολύ τα πράγματα...<p>
 «Ναι, ούτε εγώ το βλέπω, αλλά είναι τρόπος ζωής το να πιστεύεις ότι θα αλλάξουν και να κάνεις κάτι. Γιατί έτσι τουλάχιστον νιώθεις ότι συμμετέχεις και εσύ σαν αντιπαράθεση στο παιχνίδι αυτών που αποφασίζουν για τη μοίρα των λαών. Μέσα από αυτό εγώ νιώθω ότι είμαι ζωντανός και διεκδικώ καλύτερη ζωή, όχι μόνο για μένα αλλά και για τα παιδιά».<p>
 *Τι θέση έχει το χιούμορ στη ζωή σου; <p>
 «Νομίζω ότι δεν υπάρχει πνευματική εξέλιξη χωρίς χιούμορ. Οπου δεν υπάρχει ειρωνεία και αυτοσαρκασμός, σημαίνει ότι έχεις να κάνεις με άψυχο ον». <p>
 *Είσαι πολλά χρόνια στο μουσικό στερέωμα. Θα μπορούσες να είσαι το χαϊδεμένο παιδί των ΜΜΕ, αλλά επέλεξες να μην είσαι.<p>
 «Δεν ξέρω αν θα ήθελαν να είμαι το χαϊδεμένο παιδί. Από τη στιγμή που έχουμε στα χέρια τους τυλιγμένο σε σελοφάν τόσο έμψυχο υλικό, πιστεύω ότι είναι καλυμμένοι. Εγώ εμφανίζομαι στα ΜΜΕ μόνο όταν έχω να παρουσιάσω κάτι. Δεν υπάρχει λόγος να εμφανίζομαι συνέχεια». <p>
 *Σε ενδιαφέρει η ηλεκτρονική μουσική; <p>
 «Με τα πάντα θα ήθελα να ασχοληθώ, με ό,τι είναι αυθεντικό. Δεν είναι τα μέσα που κάνουν τη μουσική σημαντική, είναι η αλήθεια της πάνω από όλα, είτε την εκφράσεις με ηλεκτρονικούς τρόπους είτε με άλλους. Είμαι πάντοτε ανοιχτός να ακούσω οτιδήποτε όμορφο και αληθινό, απ' όπου και αν προέρχεται».<p>
 <b>ΓΕΩΡΓΙΑ ΖΑΒΙΤΣΑΝΟΥ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
