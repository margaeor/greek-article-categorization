<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Tου KΩN. ΛAMΠPΟY</b><p>
 Ο βασικός κανόνας που διέπει σχεδόν όλα τα είδη επενδύσεων και αναφέρει ότι όσο μεγαλύτερο είναι το ρίσκο που αναλαμβάνει ο επενδυτής τόσο μεγαλύτερη είναι και η αναμενόμενη απόδοση της επένδυσης έχει απόλυτη εφαρμογή και στο χώρο της αγοράς ακινήτων. <p>
 Οπως επισημαίνουν παράγοντες της κτηματαγοράς, και στην περίπτωση των ακινήτων


υπάρχουν «βαριά χαρτιά», «χαρτιά μεσαίας κεφαλαιοποίησης», αλλά και «χαρτιά της λεγόμενης περιφέρειας», με τον επενδυτικό κίνδυνο να αυξάνεται όσο πιο «περιφερειακά» κινείται κανείς. Αντιστοίχως, όμως, αυξάνεται και η προσδοκώμενη απόδοση. <p>
 Σύμφωνα, λοιπόν, με το σχηματικό αυτόν διαχωρισμό, τα διάφορα είδη ακινήτων μπορούν να κατηγοριοποιηθούν σε τρεις επιμέρους ομάδες ανάλογα με το μέγεθος του κινδύνου που εμπεριέχουν. Ειδικότερα: <p>
 I. Επενδύσεις χαμηλού ρίσκου θεωρούνται τα ακίνητα εισοδήματος, δηλαδή κατοικίες και εμπορικά ακίνητα που νοικιάζονται σε ιδιώτες και επιχειρήσεις για την κάλυψη των αναγκών στέγασής τους και τα οποία αποδίδουν στους ιδιοκτήτες τους ένα σταθερό ποσόν καθ' όλη τη διάρκεια της μίσθωσης. <p>
 II. Μεσαίου μέχρι υψηλού κινδύνου χαρακτηρίζονται οι επενδύσεις σε ακίνητα ανάπτυξης, τα οποία είναι συνήθως οικόπεδα κατάλληλα για αξιοποίηση και κτίρια


που μπορούν να αναπαλαιωθούν και να ανακατασκευαστούν ώστε στη συνέχεια να χρησιμοποιηθούν. <p>
 III. Ιδιαίτερα υψηλού ρίσκου θεωρούνται οι επενδύσεις σε ακίνητα που βρίσκονται σε υποβαθμισμένες περιοχές, και τα οποία θα μπορούσαν μελλοντικά να


προσφέρουν υψηλότατες υπεραξίες. <p>
 Χαρακτηριστικά παραδείγματα ακινήτων χαμηλού ρίσκου είναι τα εμπορικά ακίνητα που προσφέρουν ετήσια απόδοση της τάξης του 8 - 10%. Κάπως υψηλότερου ρίσκου είναι π.χ. οι επενδύσεις σε ελεύθερους χώρους όπου μπορούν να υλοποιηθούν οικιστικές ή εμπορικές αναπτύξεις. Σε αυτήν την περίπτωση υπολογίζεται ότι η απόδοση μπορεί να φτάσει μέχρι και 20%.<p>
 Υψηλού ρίσκου επενδύσεις, οι οποίες όμως θα μπορούσαν να αποδειχθούν «χρυσοφόρες», είναι όσες αφορούν ακίνητα που δεν συμπεριλαμβάνονται στους τρέχοντες «πρωταγωνιστές» της κτηματαγοράς. Τέτοια παραδείγματα έχει προσφέρει


αρκετά η ελληνική αγορά ακινήτων, όπως π.χ. τα ακίνητα στην ευρύτερη περιοχή των Μεσογείων, όπου η προώθηση μεγάλων έργων (νέο αεροδρόμιο, Αττική Οδός), εκτίναξε σε λίγα χρόνια τις τιμές στα ύψη, αλλά και ακίνητα σε υποβαθμισμένες περιοχές του ιστορικού κέντρου της Αθήνας που η μετατροπή τους σε «in στέκια» προσέφερε μεγάλες αποδόσεις στους ιδιοκτήτες τους (π.χ. Ψυρρή, Γκάζι κ.ά).<p>
 Τους ιδιώτες επενδυτές θα μπορούσαν να απασχολήσουν κυρίως τα ακίνητα εισοδήματος, αλλά και ορισμένα ακίνητα υψηλού ρίσκου. Αντιθέτως, οι επενδύσεις


σε ακίνητα προς ανάπτυξη αφορούν κυρίως μεγάλες επιχειρήσεις real estate. Τις καλύτερες προοπτικές σ' αυτήν την περίπτωση εκτιμάται ότι εμφανίζουν οι επενδύσεις για τη δημιουργία εμπορικών - επιχειρηματικών συγκροτημάτων, θεματικών πάρκων, τουριστικών εγκαταστάσεων, οργανωμένων οικιστικών συγκροτημάτων και διαμετακομιστικών και αποθηκευτικών χώρων σε κομβικά σημεία της χώρας. Ωστόσο, οι επενδυτές σε ακίνητα που προσφέρονται για ανάπτυξη, έρχονται αντιμέτωποι με θέματα τα οποία βάζουν πολλές φορές εμπόδια στην υλοποίηση των σχεδίων τους. Μεταξύ των δυσκολιών που καλούνται να αντιμετωπίσουν περιλαμβάνονται και οι εξής: <p>
  Το καθεστώς φορολόγησης των ακινήτων.<p>
  Οι πολεοδομικοί περιορισμοί.<p>
  Η μεγάλη κατάτμηση ιδιοκτησιών και το καθεστώς τής εξ αδιαιρέτου ιδιοκτησίας.<p>
  Η έλλειψη τεχνογνωσίας στο σχεδιασμό, τον προγραμματισμό και τη χρηματοδότηση μεγάλων επενδύσεων σε ακίνητα.<p>
 Δεν είναι λίγοι, πάντως, αυτοί που ισχυρίζονται ότι σύντομα οι αποδόσεις και της εγχώριας κτηματαγοράς θα «προσγειωθούν» σε επίπεδα ανάλογα με αυτά των ευρωπαϊκών, ενώ υπάρχουν ορισμένοι οι οποίοι προχωρούν ακόμα περισσότερο και προβλέπουν αναστροφή σε μερικά χρόνια των σημερινών αυξητικών τάσεων. Για την τεκμηρίωση της άποψής τους επικαλούνται το γεγονός ότι η ελληνική κτηματαγορά,


αντιθέτως με τις διεθνείς, έχει γνωρίσει κυρίως ανοδικές τάσεις, οπότε είναι αναπόφευκτη μια φάση διόρθωσης ή ύφεσης και, επιπλέον, ισχυρίζονται ότι τα τελευταία χρόνια παρατηρήθηκαν ακραία φαινόμενα με αποτέλεσμα να υπάρξουν και ακίνητα «φούσκες», στα πρότυπα των μετοχών. <p>
 <b>Οι πιο ελκυστικοί άξονες στο κέντρο και την περιφέρεια</b><p>
 Kέντρο Aθήνας, Πειραιώς - Mεσογείων, Eλαιώνας και γύρω από μεγάλα έργα θα ελκύσουν το ενδιαφέρον τα προσεχή χρόνια<p>
 Οι υποβαθμισμένες περιοχές του κέντρου της Αθήνας, οι άξονες της Πειραιώς και της Μεσογείων, ζώνες στην ευρύτερη περιοχή της Δυτικής Αττικής με πρωταγωνιστή

τον Ελαιώνα, αλλά και περιοχές κοντά στα μεγάλα έργα (μετρό, νέο αεροδρόμιο, Αττική Οδός), αναμένεται να αποτελέσουν τους πρωταγωνιστές της ελληνικής κτηματαγοράς τα επόμενα χρόνια.<p>
 Οπως επισημαίνουν παράγοντες της εγχώριας αγοράς ακινήτων, οι αποδόσεις που μπορούν να προσφέρουν οι επενδύσεις σε ακίνητα αυτών των περιοχών αναμένεται να είναι υψηλές, και μάλιστα μεγαλύτερες από τις αποδόσεις άλλων παραδοσιακών επενδύσεων, όπως είναι π.χ. το ταμιευτήριο και τα ομόλογα.<p>
  Κέντρο Αθήνας: Οι παρεμβάσεις που σχεδιάζονται, ή ήδη υλοποιούνται, κυρίως στο ιστορικό εμπορικό τρίγωνο της πρωτεύουσας (ενοποίηση αρχαιολογικών χώρων, πεζοδρομήσεις, λειτουργία σταθμών μετρό, δημιουργία χώρων στάθμευσης) αναμένεται να αλλάξουν ριζικά την εικόνα υποβαθμισμένων σήμερα περιοχών. Την εξέλιξη που είχαν πρόσφατα περιοχές όπως του Ψυρρή, η Πλάκα ή το Θησείο εκτιμάται ότι θα ακολουθήσουν και άλλες ζώνες του κέντρου, όπως το Γκάζι, η Ομόνοια, η πλατεία Κουμουνδούρου, το Μεταξουργείο και οι σιδηροδρομικοί σταθμοί.<p>
  Πειραιώς - Μεσογείων: Η λεωφόρος Μεσογείων αναμένεται να αποτελέσει τη φυσική εξέλιξη της «συγγενούς» Κηφισίας, γνωρίζοντας ταχύτατη ανάπτυξη σε ό,τι

αφορά κυρίως εμπορικούς και γραφειακούς χώρους. Σε αυτό συντελεί, πέραν του κορεσμού της Κηφισίας, η σταδιακή μετακόμιση εκεί της δημόσιας διοίκησης, αλλά

και η λειτουργία του μετρό κατά μήκος του άξονα. Ανάλογες ή και υψηλότερες αποδόσεις ενδέχεται να προσφέρει και η οδός Πειραιώς, ένας από τους πλέον υποβαθμισμένους και αναξιοποίητους άξονες της πόλης.<p>
  Ελαιώνας: Αν τελικά αρχίσει η αξιοποίηση της περιοχής, αναμένεται να εκδηλωθεί ζωηρότατο επενδυτικό ενδιαφέρον για εμπορικά και ψυχαγωγικά κέντρα, ανάλογα με το Village Center στου Ρέντη, αλλά και για γραφειακούς χώρους. Η τάση αυτή θα συμπαρασύρει κι άλλες περιοχές της «δυτικής όχθης». Ανάλογα φαινόμενα μπορεί να προκληθούν και από τη σχεδιαζόμενη αναβάθμιση της Δραπετσώνας, όπου η Εθνική Τράπεζα σχεδιάζει την εκμετάλλευση του παλαιού εργοστασίου λιπασμάτων.<p>
  Περιοχές όπου εκτελούνται μεγάλα έργα: Παρά το γεγονός ότι σε πολλές περιπτώσεις (π.χ. Μεσόγεια) έχουν ήδη διαμορφωθεί υψηλότατες τιμές σε σχέση με

κάποια χρόνια πριν, εν τούτοις εκτιμάται ότι οι περιοχές που βρίσκονται κοντά στους νέους σταθμούς του μετρό ή κατά μήκος της Αττικής Οδού θα γνωρίσουν κι άλλες δόξες. Εξάλλου, τα σημάδια ανάπτυξης λόγω π.χ. της Αττικής Οδού έχουν φανεί κυρίως στις περιοχές γύρω από το νέο αεροδρόμιο των Σπάτων και όχι στα τμήματα προς Ελευσίνα που αναμένεται να πρωταγωνιστήσουν τα επόμενα χρόνια.<p>
 <b>K.Λ.</b><p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
