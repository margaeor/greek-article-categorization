<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του ΔHM. KΟNTΟΓIANNH</b><p>
 Στα γραφεία της Τελεστέτ στο Μαρούσι ο κ. Roberto Rovera, διευθύνων σύμβουλος της Τελεστέτ με 30ετή πείρα στην αγορά των τηλεπικοινωνιών, δεν δείχνει να ανησυχεί για την απώλεια μεριδίου αγοράς της εταιρείας του σε μία από τις πιο ανταγωνιστικές αγορές κινητής τηλεφωνίας στην Ευρώπη, αλλά και στον κόσμο, όπως χαρακτηρίζει την ελληνική. Δηλώνει αισιόδοξος για το μέλλον αλλά και προβληματισμένος για την αργό ρυθμό με τον οποίο απελευθερώνεται η ελληνική αγορά τηλεπικοινωνιών, ενώ δεν διστάζει να μιλήσει για λανθασμένες προτεραιότητες κατά τη διαδικασία απελευθέρωσης.<p>
 Σε συνέντευξή του στην «Οικονομική Ε» ο κ. Rovera αναφέρεται στη στρατηγική τής Τελεστέτ, που εστιάζεται πλέον στην προσφορά υπηρεσιών υψηλής ποιότητας και ανταγωνιστικών τιμών, δίνοντας προτεραιότητα στους επιχειρησιακούς πελάτες.<p>
 «To μέλλον είναι ο κόσμος των υπηρεσιών», λέει ο κ. Rovera. «Η έμφαση (της στρατηγικής της Τελεστέτ) είναι από το μερίδιο αγοράς στην παροχή υπηρεσιών, υπηρεσιών ποιότητας και στη δημιουργία πιστών πελατών» και υποστηρίζει ότι το μερίδιο αγοράς δεν είναι καλή παράμετρος για να κριθεί η πορεία μιας εταιρείας

σε μια αγορά που μέχρι πρότινος χαρακτηριζόταν από υψηλές επιδοτήσεις που στρέβλωναν τον ανταγωνισμό. Αντίθετα πιστεύει ότι άλλοι παράμετροι, όπως η μεγιστοποίηση των μέσων εσόδων ανά χρήστη (ARPU), έχουν μεγαλύτερη σημασία.<p>
 Ως γνωστόν η Cosmote εκτόπισε την Τελεστέτ από τη δεύτερη θέση της σχετικής κατάταξης στην ελληνική αγορά κινητής τηλεφωνίας το τρίτο τρίμηνο του 2000 με κριτήριο το μερίδιο αγοράς.<p>
 Με αφορμή αυτή την εξέλιξη ζητήσαμε από τον κ. Rovera να μας δώσει τη δική του

εξήγηση για τη μεγάλη αύξηση μεριδίου αγοράς της ανταγωνίστριας εταιρείας και ο επικεφαλής της Τελεστέτ δεν δίστασε να την αποδώσει τόσο στην υποστήριξη του

ΟΤΕ όσο και στην επιθετική πολιτική των επιδοτήσεων που η ίδια ακολούθησε. Ομως επισημαίνει ότι από τη στιγμή που η Cosmote μπήκε στο Χρηματιστήριο θα αναγκαστεί να μειώσει τις επιχορηγήσεις της κάτω από την πίεση των κεφαλαιαγορών για μεγιστοποίηση των κερδών της.<p>
 «Τώρα είμαστε όλοι (Τελεστέτ, Πάναφον, Cosmote) εισηγμένοι», προσθέτει και διευκρινίζει ότι στο πλαίσιο της υλοποίησης της στρατηγικής της, που στοχεύει στην παροχή υψηλής ποιότητας υπηρεσιών πρώτα σε επιχειρησιακούς και μετά σε οικιακούς πελάτες, η Τελεστέτ ενισχύει και αναβαθμίζει τα δίκτυα διανομής της που στο παρελθόν αναγνωρίζει ότι ήταν ένα από τα αδύνατα σημεία της.<p>
 «Θελουμε να ενισχύσουμε τα δίκτυα διανομής και να τα μετατρέψουμε από απλά σημεία πώλησης των παραδοσιακών προϊόντων σε σημεία όπου μπορούμε να πουλούμε υπηρεσίες», τονίζει ο κ. Rovera. «Η ποιότητα (των υπηρεσιών) είναι πιο σπουδαία πλέον από το να έχει κανείς περισσότερα σημεία πώλησης».<p>
 Ερωτηθείς για τις επικρίσεις κάποιων αναλυτών που θεωρούν τις συχνές αλλαγές στελεχών στην κορυφή της Τελεστέτ ως μία από τις αιτίες απώλειας μεριδίου αγοράς στο παρελθόν, ο κ. Rovera αφενός παρατηρεί ότι οι αναλυτές που τα λένε αυτά «δεν γνωρίζουν την εταιρεία», αφετέρου ότι όλο και λιγότερα στελέχη έρχονται από το εξωτερικό (expatriates) για να αναλάβουν κορυφαίες θέσεις και ότι η εταιρεία βασίζεται όλο και περισσότερο στο «εγχώριο ταλέντο».<p>
 Αναφορικά με τις επικρίσεις για την αύξηση της φορολογίας (effective tax rate)

από την απόδοση του 5% επί των εσόδων της Τελεστέτ στους δύο μεγαλύτερους μετόχους της Verizon και Telecom Italia, που ελέγχουν το 78% της εταιρείας, ο κ. Rovera παρατηρεί ότι το ποσοστό έχει μειωθεί στο 3, 5% φέτος και θα μειωθεί περαιτέρω στο 3% του χρόνου, αλλά δεν υπάρχουν προς το παρόν σχέδια για να καταργηθεί. Ο ίδιος ισχυρίζεται ότι τα όποια παράπονα των ξένων θεσμικών έχουν

να κάνουν περισσότερο με τη μικρή διασπορά των μετοχών και τη μη εισαγωγή της εταιρείας στο Χρηματιστήριο της Αθήνας, παρά με το συγκεκριμένο ποσοστό επί των εσόδων.<p>
 «Ομως η εισαγωγή στο Χρηματιστήριο της Αθήνας δεν είναι τώρα πρώτη προτεραιότητα» συμπληρώνει, τονίζοντας ότι πρώτη προτεραιότητα αποτελεί η δημιουργία μιας ισχυρής εταιρείας που προσφέρει υπηρεσίες υψηλού επιπέδου και έχει καλή κερδοφορία.<p>
 Ζητήσαμε από τον κ. Rovera να μας κάνει κάποια πρόβλεψη για το πώς βλέπει να διαμορφώνεται η ελληνική αγορά κινητής τηλεφωνίας 5 χρόνια από σήμερα και ο ίδιος μας λέει ότι «είναι δύσκολο να προβλέψει κανείς το μέλλον», αλλά ότι η εταιρεία του βρίσκεται σε ισχυρή θέση, αφού έχει ήδη τοποθετηθεί κατάλληλα στην αγορά και επιπλέον έχει πίσω της την Telecom Italia με την οποία μπορεί να αναπτύξει συνέργειες σε πολλούς τομείς προς αμοιβαίο όφελος.<p>
 Επωφεληθήκαμε από αυτή την παρατήρηση του διευθύνοντος συμβούλου της Τελεστέτ και του ζητήσαμε να μας εξηγήσει την κίνηση του γκρουπ τής Telecom Italia να διεκδικήσει και να λάβει μία από τις άδειες για σταθερή ασύρματη τηλεφωνία με τη Forthnet, αντί να τη διεκδικήσει με την εταιρεία του.<p>
 Ο κ. Rovera αναφέρθηκε κατ' αρχάς στο διαχωρισμό δραστηριοτήτων που χαρακτηρίζει τις δυο μεγάλες εταιρείες συμμετοχών που απαρτίζουν το γκρουπ της

Telecom Italia, με τη μία, στην οποία υπάγεται η Τελεστέτ, να ειδικεύεται στη κινητή τηλεφωνία και την άλλη στη σταθερή. Επιπλέον αναφέρθηκε στη στρατηγική σημασία που έχει για το γκρουπ η λεκάνη της Μεσογείου και την απόφαση διασύνδεσης (connectivit y) με τις αγορές των χωρών της περιοχής στις οποιες συγκαταλέγονται η Ελλάδα, η Τουρκία, το Ισραήλ και άλλες.<p>
 Σύμφωνα με το διευθύνοντα σύμβουλο της Τελεστέτ, η Forthnet είναι η πιο σημαντική εταιρεία παροχής υπηρεσιών διαδικτύου στην Ελλάδα και προσφέρει στο γκρουπ την καλύτερη λύση από πλευράς διασύνδεσης, η οποία συνδυαζόμενη με την ευκαιρία που έδινε η δημοπρασία των αδειών σταθερής ασύρματης τηλεφωνίας (local loop), που είναι πιο κοντά στο χώρο της Forthnet παρά μιας εταιρείας κινητής τηλεφωνίας όπως η Τελεστέτ, εξηγεί την κίνηση.<p>
 Ο κ. Rovera δηλώνει ότι εργάζεται στενά με τη Forthnet για να εκμεταλλευτούν όλες τις δυνατές συνέργειες και να προσφέρουν στους πελάτες τόσο της Τελεστέτ όσο και της Forthnet ένα συνολικό πακέτο υπηρεσιών που θα περιλαμβάνει, εφαρμογες, δεδομένα, κινητή τηλεφωνία κ.τ.λ.»<p>
 Ερωτηθείς γιατί δεν επελέγη η λύση της εξαγοράς κάποιας άλλης ελληνικής εταιρείας παροχής υπηρεσιών διαδικτύου από την Τελεστέτ, ο ίδιος ανταπαντά ότι

κάτι τέτοιο δεν είναι η καλύτερη λύση, αφού «το να φτιάξει κανείς τέτοιο δίκτυο είναι διαφορετική δουλειά από το να φτιάξει ένα δίκτυο κινητής τηλεφωνίας».<p>
 Ομως, η Τελεστέτ είναι έτοιμη να προσφέρει υπηρεσίες GPRS «όσο το δυνατόν πιο σύντομα», ενώ πρόκειται να συμμετάσχει και στο διαγωνισμό για την άδεια 3ης γενιάς κινητής τηλεφωνίας (UMTS), λέει ο επικεφαλής της.<p>
 Ομως όταν έρχεται στο θέμα των αδειών για σταθερή ασύρματη και τις άδειες UMTS

ο κ. Rovera δεν μασάει τα λόγια του.<p>
 «Λυπάμαι, αλλά οι άδειες UMTS δεν επείγουν», τονίζει.<p>
 Ο ίδιος πιστεύει ότι η επαρκής διάκριση των στοιχείων και υπηρεσιών συνδρομητικού δικτύου (unbundling ή ULL), τα τέλη διασύνδεσης και η επέκταση των αδειών GSM 1800 σε όσους έχουν σήμερα άδεια GSM 900 πρέπει να αποτελούν τις πρώτες προτεραιότητες των αρχών κατά τη διαδικασία της απελευθέρωσης.<p>
 «Πρέπει να προσφέρουν (ΟΤΕ) unbundling. Το unbundling έχει τη μεγαλύτερη σημασία. Ο τοπικός βρόχος (local loop) δεν είναι τόσο σχετικός (για την απελευθέρωση της αγοράς). Το πραγματικό τεστ είναι το unbundling τοπικού βρόχου», προσθέτει.<p>
 Ερωτηθείς για το πώς κρίνει τη μέχρι τώρα διαδικασία απελευθέρωσης της αγοράς τηλεπικοινωνιών ο κ. Rovera είναι σαφής: <p>
 «Πολύ αργή. Πολύ αργή. Πρέπει να επιταχύνουν. Πρέπει να φτιάξουν κανόνες και να καθορίσουν το ρόλο του κυρίαρχου τηλεπικοινωνιακού οργανισμού. Δεν πρέπει να δημιουργήσουν προνόμια για τον ΟΤΕ», καταλήγει. «Το unbundling και οι τιμές

διασύνδεσης (interconnection prices) να είναι σύμφωνες με τους ευρωπαϊκούς κανόνες... Να ανοίξεις την πρόσβαση, αυτό είναι πραγματική απελευθέρωση».<p>
 Τελειώνοντας τη συνέντευξη ο επικεφαλής της Τελεστέτ δηλώνει ότι η πορεία της αγοράς κινητής τηλεφωνίας θα εξαρτηθεί από τη δημιουργία των σωστών συνθηκών ανάπτυξής της.<p>
 «Είναι προς το συμφέρον των αρχών να δουν ότι αυτή η αγορά αναπτύσσεται σωστά.

Είναι προς το συμφέρον της χώρας», καταλήγει.<p>
 <b>ΠΟIΟΣ EINAI ο Roberto Rovera</b><p>
 Ο Roberto Rovera, διευθύνων σύμβουλος της Tελεστέτ και υπεύθυνος για τη στρατηγική ανάπτυξη και τις επιχειρηματικές δραστηριότητες της εταιρείας, γεννήθηκε στο Tορίνο της Iταλίας.<p>
 Eχει σπουδάσει οικονομικά, ενώ είναι επίσης απόφοιτος του προγράμματος διοίκησης επιχειρήσεων CEDEP της INSEAD στο Fontainebleau στη Γαλλία. Eίναι επίσης πρόεδρος της επιτροπής σχεδιασμού της Διεθνούς Eνωσης Οικονομικών Στελεχών (Worlwide Association of Financial Executives) <p>
 Ξεκίνησε την καριέρα του το 1969 σαν μάνατζερ στο τμήμα ελέγχου της STET Holding και το 1975 ανέλαβε αναπληρωτής οικονομικός διευθυντής στη Selenia (Pώμη), εταιρεία ανάπτυξης και κατασκευής αμυντικών συστημάτων, πρώην θυγατρική της STET.<p>
 Tο 1978 διορίστηκε διευθυντής στη Sirti (Mιλάνο), εταιρεία ανάπτυξης τηλεπικοινωνιακής υποδομής δικτύου για πελάτες στην Iταλία και το εξωτερικό, πρώην θυγατρική της STET. Tο 1981 έγινε διευθυντής σχεδιασμού προϊόντων και υπηρεσιών στη SIP, τη μεγαλύτερη θυγατρική της STET, ενώ το 1988 ανέλαβε καθήκοντα γενικού διευθυντή στην ίδια εταιρεία. Tο 1998 ανέλαβε τη διεύθυνση εκπροσώπησης του Ομίλου STET στις Bρυξέλλες, όπου ήταν υπεύθυνος για τις επαφές με τα διάφορα διοικητικά και νομοθετικά όργανα της Eυρωπαϊκής Eνωσης. Tο 1997 γίνεται αντιπρόεδρος ευρωπαϊκών και διεθνών υποθέσεων στην Telecom Italia.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
