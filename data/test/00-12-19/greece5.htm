<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>ΤΗΝΟΣ</b><p>
 Από τον «Αννα στον Καϊάφα» τα αυθαίρετα πανηγυρόσπιτα στην Τήνο. Η υπόθεση των

παράνομων κτισμάτων, που βαπτίζονται ναοί και ξεφυτρώνουν σαν μανιτάρια τα τελευταία χρόνια στα νησιά των Κυκλάδων, έχει γίνει «μπαλάκι» ανάμεσα στις υπηρεσίες του ΥΠΕΧΩΔΕ και στη Ναοδομία που υπάγεται στην Εκκλησία της Ελλάδος.
Αυτό προκύπτει από τις απαντήσεις των υπουργείων ΠΕΧΩΔΕ και Εθνικής Παιδείας, όπου το μεν πρώτο αναγνωρίζει ότι «η έκδοση των αδειών ανέγερσης ναϋδρίων γίνεται από τη Ναοδομία» το δε δεύτερο ότι «για τον έλεγχο τυχόν αυθαιρεσιών αρμόδια είναι η Πολεοδομία». <p>
 Το θέμα που έφερε στη δημοσιότητα η έγκριτη τηνιακή εφημερίδα «Οφιούσα», έφτασε στο Κοινοβούλιο ύστερα από ερωτήσεις των βουλευτών Νίκου Λεβογιάννη, Νικήτα Κακλαμάνη και Φώτη Κουβέλη, οι οποίοι ζήτησαν από τις υπηρεσίες των υπουργείων ΠΕΧΩΔΕ και Παιδείας να παρέμβουν, προκειμένου να σταματήσει το απαράδεκτο φαινόμενο το οποίο προσβάλλει βάναυσα την αρχιτεκτονική και τη θρησκευτική παράδοση των νησιών.<p>
 Οι βουλευτές στις ερωτήσεις τους σημείωναν ότι «έχει γίνει πλέον εμφανές ότι η

Ναοδομία αδυνατεί να ελέγξει τις άδειες που εκδίδει και έτσι έχουμε καταστρατήγηση των νόμων και αλλοίωση του περιβάλλοντος».<p>
 Συγκεκριμένα ερωτούσαν εάν θα μεταφερθεί η αρμοδιότητα έκδοσης των αδειών για τα ξωκλήσια από τη Ναοδομία στην Πολεοδομία, μια και η πρώτη αδυνατεί, όπως αποδείχθηκε, να παρακολουθήσει και να ελέγξει τη διαδικασία ανέγερσης των ναϋδρίων. Παράλληλα ζητούσαν να εξεταστούν οι μέχρι τώρα αυθαίρετες κατασκευές, τα οικοδομικά τερατουργήματα που έχουν οικοδομηθεί σε ειδυλλιακές περιοχές των νησιών.<p>
 «Η υπόθεση είναι πολύ σοβαρή», δήλωσε στην «Ε», ο βουλευτής Κυκλάδων του ΠΑΣΟΚ

Νίκος Λεβογιάννης.<p>
 «Το φαινόμενο δεν είναι μεμονωμένο, έχει πάρει μεγάλες διαστάσεις σε πολλά νησιά. Υπάρχει νομοθετική σύγχυση σε σχέση με το τι αρμοδιότητες έχουν σ' αυτή

την υπόθεση η Ναοδομία και η Πολεοδομία. Είναι δε απορίας άξιο πώς η ΔΕΗ χορηγεί ρεύμα, πώς ηλεκτροδοτεί αυτά τα περίεργα κτίσματα που φτιάχνονται μαζί

με τους ναούς χωρίς να προηγείται αυτοψία από την αρμόδια Πολεοδομία, όπως γίνεται σε όλες τις οικοδομικές άδειες. Οταν ακόμη και για δημόσια κτίρια, σχολεία, νοσοκομεία και λοιπά κτίσματα χρειάζεται αυτοψία, γιατί δεν προβλέπεται το ίδιο και για αυτές τις οικοδομές; Μετά τις γιορτές σκοπεύουμε να δώσουμε συνέχεια μέσα από τη Βουλή καταθέτοντας επίκαιρη ερώτηση».<p>
 Από την πλευρά του, ο βουλευτής του ΣΥΝ Φώτης Κουβέλης επισήμανε ότι «το πρόβλημα ξεκινά από τη δυνατότητα που δίνει ο νόμος για την εκτός σχεδίου δόμηση και αναθέτει την ευθύνη για την ανέγερση των ναϋδρίων στην Εκκλησία και

όχι στα αρμόδια όργανα της Πολιτείας (Πολεοδομία). Απαιτείται επομένως νομοθετική ρύθμιση ούτως ώστε η όλη διαδικασία έκδοσης αδείας και παρακολούθησης των οικοδομών να γίνεται από τα κατά τόπους πολεοδομικά γραφεία. Παράλληλα πρέπει άμεσα να παρέμβει ο υπουργός Εθνικής Παιδείας και Θρησκευμάτων και να καταργήσει τη διάταξη της Ναοδομίας που επιτρέπει την ανέγερση των λεγόμενων πανηγυρόσπιτων που αποτελούν το άλλοθι για την ανοικοδόμηση αυθαίρετων κατοικιών».<p>
 <b>ΓΙΩΡΓΟΣ ΚΙΟΥΣΗΣ</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
