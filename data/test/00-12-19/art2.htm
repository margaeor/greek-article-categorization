<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Περίπου 20.000 εισιτήρια έχουν πουληθεί για τον κύκλο Χριστουγεννιάτικων Εκδηλώσεων του Μεγάρου Μουσικής, που ξεκίνησε χθες με συναυλία των «Σολίστι Βένετι», υπό τη διεύθυνση του Κλάουντιο Σιμόνε. Ολες οι θέσεις έχουν ήδη διατεθεί και για το αποψινό πρόγραμμα της διάσημης ορχήστρας με γνωστές χριστουγεννιάτικες μελωδίες, που θα ερμηνεύσουν η μεσόφωνος Μαρίνα Κρίλοβιτς και η χορωδία Φονς Μιουζικάλις. Θα ακουστούν, με το μαέστρο-αυθεντία στην προκλασική μουσική Κλάουντιο Σιμόνε στο πόντιουμ, η «Αγια Νύχτα» του Γκρούμπερ, το απόσπασμα «Laudate Dominum» από τη θρησκευτική σύνθεση «Vesperae


Solemnis de confessore» και ο ύμνος «Regina Coeli» του Μότσαρτ. Το πρόγραμμα θα συμπληρώσουν χορωδιακά μέρη από γνωστά έργα θρησκευτικής μουσικής, όπως τα «Adeste fiseles» ή το «Αλληλούια» (από τον «Μεσσία» του Χέντελ). Ο διαπρεπής Ιταλός αρχιμουσικός, στη χθεσινή συνέντευξη Tύπου, δεν εξήρε μόνο το χώρο του Μεγάρου, αλλά ενίσχυσε και την εθνική μας περηφάνια διαπιστώνοντας πως «όλα έχουν γεννηθεί εδώ: η όπερα, το δράμα...».<p>
 Εισιτήρια, όμως, δεν υπάρχουν και για τις παραστάσεις του Μαύρου Θεάτρου της Πράγας -Ta Fantastika, που θα παρουσιάσει, σε παγκόσμια πρεμιέρα, από τις 24 μέχρι τις 29 του μήνα, την όπερα του Μότσαρτ «Ο μαγικός αυλός». Δύο επιπλέον παραστάσεις του Μαύρου Θεάτρου της Πράγας είναι πιθανόν να προγραμματιστούν εξαιτίας της μεγάλης ζήτησης. Οι ημερομηνίες, εφόσον πραγματοποιηθούν τελικά, θα ανακοινωθούν προσεχώς. <p>
 Τον κύκλο των εκδηλώσεων, που φέτος στηρίζει με τη χορηγία του ο Ομιλος ΑLTEC,


θα κλείσει με το ανέβασμα του «Καρυοθραύστη» από το μπαλέτο της Λυρικής, σε διασκευή και χορογραφία Πιέρ Λακότ. Οι παραστάσεις του διάσημου έργου του Τσαϊκόφσκι θα ξεκινήσουν την Τρίτη 26 Δεκεμβρίου και θα ολοκληρωθούν στις 30 του μήνα. Χάρη, λοιπόν, στη συμπαραγωγή του ΟΜΜΑ και της Ε.Λ.Σ. ένα κλασικό αριστούργημα-συνώνυμο των εορτών των Χριστουγέννων, εισάγεται στο ρεπερτόριο του Μπαλέτου της Λυρικής. Ο Πιέρ Λακότ, που ειδικεύεται στις αναβιώσεις κλασικών μπαλέτων του 19ου αιώνα, στη διασκευή του σεβάστηκε την πρωτότυπη χορογραφία των Πετιπά-Ιβάνοφ, με εξαίρεση μικρές παρεμβάσεις στη δεύτερη πράξη. Το ρόλο της Ζαχαρένιας Νεράιδας ερμηνεύει η Αλίνα Στεργιανού (η Μαρία Μηλιοπούλου στις 30/12) και του Πρίγκιπα, ο Στράτος Παπανούσης.<p>
<b> «Μεγάλοι ερμηνευτές»</b><p>
 «Μεγάλοι ερμηνευτές» είναι η επιτυχημένη σειρά εκδηλώσεων που διοργανώνει το Μέγαρο Μουσικής. Στα δέκα χρόνια λειτουργίας του Μεγάρου έχουν φιλοξενηθεί μάγοι των ήχων, όπως οι Σβιατοσλάβ Ρίχτερ, Μαουρίτσιο Πολίνι, Αλφρεντ Μπρέντελ, Αλφρεντ Κράους, Κρίστα Λούντβιχ και πολλοί άλλοι.<p>
 Φέτος η δημοφιλής σειρά ανανεώθηκε. Οι εκδηλώσεις της εντάχθηκαν σε δύο κατηγορίες: η πρώτη, με τον τίτλο «πιανιστικές διαδρομές», με ρεσιτάλ πιάνου διακεκριμένων ερμηνευτών και η δεύτερη, με τίτλο «μουσικές συναντήσεις», συγκεντρώνει διάσημους σολίστ. <p>
 Την προηγούμενη Παρασκευή οι εκδηλώσεις της Σειράς συνεχίστηκαν με το Γκαλά Ρωσικής Οπερας από την Γκαλίνα Γκορτσάκοβα, τον Γιεβγκένι Ακίμοφ και τον Βασίλι Γκερέλο, τρεις από τους πλέον χαρισματικούς πρεσβευτές της ρωσικής λυρικής δημιουργίας στο εξωτερικό.<p>
 Οι επόμενες εκδηλώσεις θα συνεχιστούν το Σάββατο 17 και την Κυριακή 18 Φεβρουαρίου μ' έναν από τους σπουδαιότερους πιανίστες της εποχής μας, τον Πάουλ Μπαντούρα- Σκόντα. Η μουσική του χαρακτηρίζεται από την πλήρη εμβάθυνση με μια αίσθηση καλλιτεχνικής υπευθυνότητας, η οποία ποτέ δεν δίνει την αίσθηση


του ακαδημαϊσμού. Τέλος, τη Δευτέρα 26 Φεβρουαρίου το Κουαρτέτο Εγχόρδων Medici θα συνυπάρξει με τον πιανίστα Γιώργο Λαζαρίδη. Το Μέντισι θεωρείται ένα


από τα κορυφαία διεθνή μουσικά συγκροτήματα της Βρετανίας, ενώ ο Γιώργος Εμμανουήλ Λαζαρίδης (γεν. 1978), που άρχισε να αυτοσχεδιάζει στο πιάνο σε ηλικία τριών ετών, έχει εμφανιστεί σε πολυάριθμες σημαντικές αίθουσες στην Ευρώπη και την Αμερική.<p>
 Χορηγός των εκδηλώσεων της Σειράς Μεγάλοι Ερμηνευτές είναι το Johnie Walker Black Label. <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
