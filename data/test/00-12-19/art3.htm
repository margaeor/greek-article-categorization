<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Tης ΙΩΑΝΝΑΣ ΚΛΕΦΤΟΓΙΑΝΝΗ</b><p> Μόλις κυκλοφόρησε το πρώτο της βιβλίο, το 1982, μια συλλογή διηγημάτων, η Κατερίνα Ζαρόκωστα το είχε δώσει τρέμοντας, όπως θυμάται, στον Νίκο Γκάτσο -τον οποίο είχε γνωρίσει μέσω του πνευματικού της πατέρα και συνεργάτη της στο Τρίτο Πρόγραμμα επί εποχής Μάνου Χατζιδάκι.<p> «Πολύ ωραία η γραφή σου, αλλά πρέπει να μάθεις Iστορία», της είχε πει, με ζέση, ο Γκάτσος. Από τότε πέρασαν δεκαοχτώ χρόνια. Και η συγγραφέας στο τελευταίο της έργο, και πρώτη της απόπειρα στο απαιτητικό είδος του μυθιστορήματος, που η ίδια το εκλαμβάνει ως «βήμα προς την ωριμότητα», το «Ενα κομματάκι ουρανός» (εκδόσεις «Καστανιώτης»), φαίνεται πως ήταν αποφασισμένη να ακολουθήσει και με το παραπάνω τη συμβουλή του Γκάτσου.<p> Κάτι που είχε, εξάλλου, κάνει ήδη από το προτελευταίο της έργο, οπότε είχε συνειδητοποιήσει για πρώτη ίσως φορά τη σπουδαιότητα της ρήσης του Γκάτσου: Στο «Καθαρό Χάδι» (1996), δηλαδή, τη δεύτερη νουβέλα της, στην οποία το θέμα ήταν, κατά βάση, ιστορικό: η Μικρασιατική Καταστροφή από τη μεριά της τρίτης γενιάς.<p> «Πόσο μπορούμε να ξεχνάμε, να θυμόμαστε; Μπήκα σε ένα ταξίδι κυρίως με τη βοήθεια των μελετών του Κέντρου Μικρασιατικών Σπουδών», αναφέρει. «Διαπίστωσα ότι η μνήμη είναι πολύτιμη, αλλά δεν πρέπει να εγκλωβιζόμαστε σ' αυτήν. Δεν πρέπει να ξεχνάμε, αλλά δεν πρέπει και να νοσταλγούμε. Ο, τι έγινε έγινε, δεν πρέπει να γυρνάμε πίσω».<p> Στο τελευταίο, πάντως, έργο της ο αναγνώστης παρακολουθεί από το 1908 ώς τις μέρες μας ένα ιστορικό κολάζ του Ελληνισμού, μέσα από τις περιπέτειες της οικογένειας Τσακίρη -η οποία πρωταγωνιστεί ήδη από το «Καθαρό Χάδι». Η Ιστορία, επομένως, αποτελεί την αταλάντευτη βάση πάνω στην οποία ξετυλίγονται οι καημοί, οι έρωτες και τα αδιέξοδα των μυθιστορηματικών ηρώων.<p><b> Απ' τον παππού</b><p> «Δέκα χρόνια το είχα το «Ενα κομματάκι ουρανός» στο μυαλό μου και τρία χρόνια το δούλεψα πάρα πολύ σκληρά. Εκανα μεγάλη έρευνα. Βρήκα, για άλλη μια φορά, μπροστά μου αυτό που μου είχε πει ο Γκάτσος ως προς τη σπουδαιότητα της Ιστορίας. Η Ιστορία προσδιορίζει τον άνθρωπο. Ακόμη και σε σχέση με το παρόν. Οταν γράφεις πρέπει να ξέρεις και το παρελθόν, αλλιώς οι ήρωές σου θα είναι χάρτινοι», τονίζει η συγγραφέας.<p> Η ιστορία πάντως του ίδιου του βιβλίου ξεκινά από το Κέντρο Μικρασιατικών Μελετών, στο οποίο κατέφυγε πριν από 4 καλοκαίρια για να βρει στοιχεία για τον παππού της. «Και βρήκα και για τον παππού μου, που γεννήθηκε στη Βιθυνία, και για τον προπάππου μου. Μετά έφτασα στα αρχεία της Μέλπως Μερλιέ. Αρχισα να τα διαβάζω. Βούτηξα! Διαβάζοντας όλο αυτό το υλικό, μέσα από το χαρτί σηκώθηκαν οι δύο ήρωες του βιβλίου μου, η Θωμαή και ο Ραούφ. Από εκεί ξεκίνησα να γράφω με μανία για να δω πού θα καταλήξει ο έρωτας της Ελληνίδας με τον Τούρκο, παραμονές της Μικρασιατικής Καταστροφής. Εγραφα και με πόνο όμως, γιατί όλα αυτά με αφορούσαν, θα μπορούσαν να είχαν συμβεί στην οικογένειά μου που ήλθε απ' τη Μικρασία. Τότε κατάλαβα το μέγεθος της Ιστορίας. Τη σιδερένια γροθιά της. Οταν πιάσει ταπεινές ζωές μπορεί να τις τσαλακώσει αλύπητα».<p> Πόσο δεσμευτικό μπορεί, όμως, να στάθηκε το ιστορικό πλαίσιο εντός του οποίου «ανασαίνει» το έργο; «Δεν το βρήκα ποτέ δεσμευτικό. Μου 'δινε πάντα τη γερή ρεαλιστική βάση. Με κρατούσε στην πραγματικότητα. Για μένα το μυθιστόρημα είναι φέτα της πραγματικότητας», απαντά η Ζαρόκωστα.<p> Η μη γραμμική εξιστόρηση των γεγονότων του έργου, το οποίο ξεκινά το 1908, προχωρά στο 1927, για να «σαλτάρει» στο 1998, και να ξαναβουτήξει στο 1950, υπαγορεύτηκε από την ανάγκη-αίτημα της Ζαρόκωστα ο αναγνώστης να μην εφησυχάζει στιγμή.<p> «Ο μη γραμμικός χρόνος απαιτεί μεγαλύτερη συμμετοχή από τον αναγνώστη, ο οποίος καλείται να συμπληρώσει τα κενά. Αν και όλες οι απαντήσεις βρίσκονται στο έργο», εξηγεί.<p> Το βιβλίο, για το οποίο στο πρόσφατο Φεστιβάλ της Φρανκφούρτης 4 μεγάλοι τουρκικοί εκδοτικοί οίκοι εκδήλωσαν ενδιαφέρον να το εκδώσουν, είναι 450 σελίδων. Η έλλειψη χρόνου του σημερινού αναγνώστη δεν απασχόλησε τη συγγραφέα του; «Αλίμονο αν ο συγγραφέας κάνει παραχωρήσεις στις ανάγκες της καθημερινότητας όσον αφορά τα έργα του. Πρέπει να 'ναι απόλυτα πιστός στο όραμά του. Μόνο έτσι θα πάρει τον αναγνώστη μαζί του σε ταξίδι. Εάν υποκύψει και κάνει παραχώρηση στην εποχή του, τότε δεν θα κάνει λογοτεχνία αλλά δημοσιογραφία! ».<p> <b>Με τον Xατζιδάκι</b><p> Η τελευταία διαπίστωσή της, αν μη τι άλλο, εκπλήσσει, αφού και η ίδια κοντά στη συγγραφική της ιδιότητα, ασκεί εδώ και χρόνια το επάγγελμα της δημοσιογράφου. «Δεν ξεκίνησα ως δημοσιογράφος, αλλά ως συγγραφέας», διευκρινίζει. «Ως δημοσιογράφος εργάστηκα, κατά κύριο λόγο, στο ραδιόφωνο και την τηλεόραση. Στο ραδιόφωνο στο Τρίτο Πρόγραμμα του Μάνου Χατζιδάκι».<p> Στο Τρίτο είχε την τύχη, όπως λέει, από πολύ νέα να ασκεί μια «άλλη μορφή δημοσιογραφίας», «πάρα πολύ συνδυασμένη με την έκφραση και τη δημιουργικότητα». Στην τηλεόραση, κατά βάση, ασχολήθηκε με τα σενάρια.<p> Οι αναμνήσεις, ωστόσο, από το Τρίτο είναι αλησμόνητες. Αυτό οφείλεται κυρίως στην προσωπικότητα του Μάνου Χατζιδάκι. «Στον Μάνο χρωστάω πάρα πολλά. Ισχύει απόλυτα το «με όποιο δάσκαλο καθήσεις, τέτοια γράμματα θα μάθεις». Ο Μάνος μας μάζευε όλους και μας έλεγε «μη φοβάστε να είστε ο εαυτός σας». Ηταν πάρα πολύ γενναιόδωρος και απλόχερος».<p> Στο ερώτημα κατά πόσο η λογοτεχνική συγγραφή διαφοροποιείται απ' τη γραπτή δημοσιογραφία η απάντηση που δίνει είναι σαφής: «απόλυτη διαφοροποίηση». Γιατί όπως εξηγεί: «Ο λόγος ο δημοσιογραφικός πρέπει να είναι άμεσος, καίριος και απλός. Με γρήγορες σαϊτιές να δίνει στον αναγνώστη το θέμα. Η λογοτεχνία από τη φύση της κάνει μια ρωγμή στον καθημερινό χρόνο. Σε ένα βιβλίο δεν ακολουθούνται οι ρυθμοί της καθημερινότητας. Επομένως, ο συγγραφέας μπορεί να παίζει με το χρόνο.<p> Αυτό μεταφέρεται στη γλώσσα. Ο μυθιστορηματικός λόγος είναι πιο στοχαστικός, ανοίγει ένα παράθυρο στο άπειρο... Ή τουλάχιστον προσπαθεί να ανοίξει». <p> Επειδή η ίδια έκανε ώς τώρα όχι δημοσιογραφία του ρεπορτάζ, αλλά του σχολίου και της επιφυλλίδας, είχε την τύχη να μην αισθανθεί ποτέ το διχασμό, το ασυμβίβαστο μεταξύ δημοσιογραφίας- συγγραφής. Παρ' ότι, έτσι κι αλλιώς, η ιδιότητα του συγγραφέα είναι αυτή που, σύμφωνα με την ίδια, την προσδιορίζει απόλυτα.<p> «Από την εφηβεία μου έγραφα. Απ' τη στιγμή που γνώρισα τον εαυτό μου ήξερα ότι θα γινόμουν συγγραφέας. Πρώτη μου ιδιότητα είναι, λοιπόν, η συγγραφική και μετά έρχεται η δημοσιογραφική».<p> Τα βασικά θέματα γύρω από τα οποία περιστρέφονται πάντοτε τα έργα της, και αυτό το διαπιστώνουμε για άλλη μια φορά στο «Ενα κομματάκι ουρανός», είναι η ύπαρξη, ο έρωτας κι ο θάνατος. Από κει και έπειτα λειτουργεί πάντα για τη συγγραφέα ένα πολύ άμεσο ερέθισμα, μια μνήμη που θα ξυπνήσει, κάποιοι άνθρωποι που θα γνωρίσει, για να δρομολογηθεί η συγγραφική διαδικασία.<p> Οπως συνέβη στον «Τόμεκ», την προτελευταία της νουβέλα (1992), συγγραφική αφορμή της οποίας στάθηκε ένας Ελληνας μετανάστης από την Πολωνία, τον οποίο γνώρισε προσωπικά.<p> Η Ζαρόκωστα, εκτός από «εκ των πραγμάτων, κατά βάση συγγραφέας», δηλώνει «φανατικός θεατής της κρατικής τηλεόρασης». Οχι επειδή δουλεύει σ' αυτήν. Αλλά γιατί, όπως αναφέρει, «η κρατική έχει κρατήσει το προνόμιο της κουλτούρας, τη στιγμή που τα ιδιωτικά κανάλια έχουν παραδοθεί στον αγώνα του κέρδους και της θεαματικότητας. Στα κρατικά υπάρχουν εκπαιδευτικές εκπομπές, ντοκιμαντέρ, συζητήσεις με ενδιαφέροντα θέματα. Η ΕΤ1 με τα σίριάλ της έχει κάνει στροφή στο πλατύ κοινό χωρίς εκπτώσεις στην ποιότητα. Αυτή η πολιτική που έχει υιοθετήσει εδώ και 3- 4 χρόνια φαίνεται πως τώρα αποδίδει».<p> Αυτή η «πετυχημένη» πολιτική, τονίζει, χρωστά τα μάλα στο διευθυντή της ΕΤ, Κωνσταντίνο Αλαβάνο, «ο οποίος επιμένει εδώ και χρόνια στην ποιότητα χωρίς, να παραβλέπει το θεατή ή να κάνει παραχώρηση στη φτήνεια».<p> Οι επαγγελματικές της σχέσεις, αυτόν τον καιρό, με την τηλέοραση συνοψίζονται στο συντονισμό της εκπομπής «Υμείς και Ημείς», που παρουσιάζει η Βίκυ Φλέσσα.<p> «Οι συγγραφείς μπορούν να λειτουργούν ως πρεσβευτές της χώρας τους πιο πολύ και πιο καλά κι από την ίδια την πολιτική», καταλήγει η συγγραφέας, η οποία προέρχεται από μια γενιά κατ' εξοχήν πολιτικοποιημένη, τη γενιά του Πολυτεχνείου, και για την οποία «η γραφή είναι καθρέφτης της ψυχής». Οσο για το σημαντικότερο «όπλο» του συγγραφέα... «μα, είναι το βλέμμα του», διαπιστώνει με σιγουριά. <p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
