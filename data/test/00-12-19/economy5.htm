<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  19/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του ΔHMHTPH KΟNTΟΓIANNH</b><p>
 Με τη μεγάλη πλειονότητα των επενδυτών -Eλλήνων και ξένων- να επιδεικνύουν αδιαφορία, η χρηματιστηριακή αγορά αδυνατεί να βγει από το γνωστό καθοδικό κανάλι αλλά και να αντιδράσει μερικές φορές στα καλά νέα. Αναλυτές και θεσμικοί δεν αποκλείουν κάποια ανοδική αντίδραση έως το τέλος του χρόνου, αλλά
τονίζουν ότι οι προοπτικές της Σοφοκλέους αυτή τη στιγμή δεν είναι ιδιαίτερα θετικές. Ξένα κεφάλαια δεν εισρέουν, καθώς τα θεμελιώδη δεδομένα της αγοράς δεν θεωρούνται πολύ ελκυστικά, το βάρος της χώρας στους δείκτες της MSCI θα είναι μικρότερο του αναμενόμενου, ενώ τα εγχώρια κεφάλαια παρακολουθούν τις εξελίξεις από μακρόθεν, αδιαφορώντας προς το παρόν για τις μειώσεις των επιτοκίων. <p>
 Ο γενικός δείκτης του Xρηματιστηρίου Αθηνών έκλεισε χθες κάτω 1, 52%, στις 3, 529.69 μονάδες, με 49 μετοχές να είναι ανοδικές, 297 να είναι καθοδικές και 28 να παραμένουν αμετάβλητες. Ο όγκος των συναλλαγών κυμάνθηκε στα 94 δισ. δραχμές, αλλά αν αφαιρούνταν τα πακέτα μετοχών που άλλαξαν χέρια τότε θα έπεφτε κάτω από τα 40 δισ. δραχμές.<p>
 «Το αγοραστικό ενδιαφέρον εκδηλώνεται σε χαμηλότερα επίπεδα, αλλά η αγορά αδυνατεί να κινηθεί ανοδικά με διάρκεια», λέει ο Γιώργος Σπαής, αναλυτής της Deutsche Bank, που χαμήλωσε τη 12μηνη τιμή-στόχο για το γενικό δείκτη του Xρηματιστηρίου της Αθήνας στις 4.000 μονάδες από 4.600 μονάδες που ήταν πριν.<p>
 Ο κ. Σπαής πιστεύει ότι οι αρνητικές εκπλήξεις κερδοφορίας, που παρουσίασαν αρκετές εισηγμένες εταιρείες, οδήγησαν τους αναλυτές σε αναθεώρηση προς τα κάτω των προβλέψεών τους για το μελλοντικό ρυθμό κερδοφορίας των ίδιων εταιρειών, κατεφέροντας πλήγμα στη ρευστότητα της αγοράς και στην ψυχολογία των Eλλήνων μικροεπενδυτών που ενεργούν με βάση τις μεταβολές της ρευστότητας και όχι των δεδομένων των επιχειρήσεων.<p>
 Ο κ. Σπαής σημειώνει ότι, ενώ το μέσο (Ρ/Ε) του δείκτη FTSE/ASE-20 εκτιμάται γύρω στις 19 φορές τα μετά φόρων κέρδη του 2000 και είναι χαμηλότερος του ιστορικού μέσου (Ρ/Ε) του ίδιου δείκτη στις 28 φορές -μια θετική εξέλιξη για την αγορά-, ο δείκτης ΕΥR (Earnings Yield Ratio) βρίσκεται σε καθοδική τροχιά από τα μέσα του 2000, που δείχνει ότι οι αναλυτές ήταν πιο αισιόδοξοι όσον αφορά τα κέρδη των εταιρειών απ' ό,τι ήταν στην πραγματικότητα.<p>
 «Ακόμη και αν η αγορά παραμείνει σταθερή, αν οι αναλυτές αναθεωρήσουν προς τα κάτω τις προβλέψεις τους για τα κέρδη των επιχειρήσεων, αυξάνεται το (Ρ/Ε), δηλαδή η αγορά γίνεται πιο ακριβή και το EYR συνεχίζει να υποχωρεί.<p>
 Ο κ. Σπαής πιστεύει ότι η μη στροφή εγχώριων κεφαλαίων από άλλες τοποθετήσεις προς μετοχές παρά τη μείωση των επιτοκίων οφείλεται κυρίως σε δύο λόγους.<p>
 Ο πρώτος λόγος έχει να κάνει με τα θεμελιώδη δεδομένα των εταιρειών που δεν θεωρούνται πολύ ελκυστικά με αποτέλεσμα να περιορίζονται οι εισροές κεφαλαίων στο Xρηματιστήριο.<p>
 «Τα περιθώρια κέρδους των βιομηχανιών και των εταιρειών παροχής υπηρεσιών έχουν ελαφρά πιεστεί φέτος και πρέπει λογικά να συνεχίσουν να δέχονται μεγαλύτερες πιέσεις στο μέλλον, καθώς προχώρα η απελευθέρωση ολόκληρων κλάδων,
επηρεάζοντας αρνητικά την κερδοφορία τους αλλά και επιταχύνοντας τις συγχωνεύσεις και τις εξαγορές για να αποκτήσουν το κρίσιμο μέγεθος», τονίζει ο
κ. Σπαής, που είναι πιο θετικός για τις τράπεζες.<p>
 Ο δεύτερος λόγος έχει να κάνει με το γεγονός ότι η ελληνική αγορά βρίσκεται σε
μια μεταβατική κατάσταση, καθώς βαδίζει προς το κλαμπ των ανεπτυγμένων, ενώ κλάδοι όπως των τηλεπικοινωνιών και των ΜΜΕ δέχονται πιέσεις σε όλη την Ευρώπη.<p>
 «Ο Eλληνας μικροεπενδυτής ενεργεί με βάση το ρεύμα της ρευστότητας και δεν υπάρχει τέτοιο αυτή τη στιγμή από το εξωτερικό», λέει ο αναλυτής της Deutsche Bank, προσθέτοντας ότι η κίνηση της MSCI να αλλάξει τη μεθοδολογία κατασκευής των δεικτών της με βάση την αρχή της διασποράς (free float) δεν είναι θετική όσον αφορά τις συνολικές εισροές για την αγορά, αφού το ειδικό βάρος της χώρας
μειώνεται.<p>
 Ο Δημήτρης Σπανοδήμος, αναλυτής της UBS Warburg στο Λονδίνο, διακρίνει κάποια
θετικά στοιχεία αλλά και κάποια αρνητικά από τις διεθνείς εξελίξεις.<p>
 «Αυτή τη στιγμή φαίνεται ότι η Ευρώπη θα δώσει καλύτερες αποδόσεις από την Αμερική το 2001 και το ευρώ δείχνει τάσεις περαιτέρω ισχυροποίησης έναντι του δολαρίου. Ολα αυτά είναι θετικά για την ελληνική αγορά», λέει ο κ. Σπανοδήμος.<p>
 Από την άλλη πλευρά, όμως, ο ίδιος αναλυτής διακρίνει και κάποια αρνητικά σημάδια.<p>
 «Το άσχημο είναι ότι οι αναλυτές αναθεωρούν προς τα κάτω τις προβλέψεις τους για τα κέρδη των ευρωπαϊκών τραπεζών, λόγω της έκθεσης που έχουν οι τελευταίες
στην αμερικανική αγορά μέσω δανείων, δραστηριοτήτων στην επενδυτική τραπεζική και αλλού. Επομένως, οι τράπεζες δεν θα στηρίξουν την ευρωπαϊκή αγορά όσο θα το έκαναν υπό διαφορετικές συνθήκες», τονίζει.<p>
 Aν αυτό συμβεί, τότε λογικά πρέπει να επηρεαστούν αναλόγως και οι αποτιμήσεις των ελληνικών τραπεζών.<p>
 Αλλά και για τον τομέα των τηλεπικοινωνιών, ο κ.Σπανοδήμος δεν είναι ιδιαίτερα
θετικός αφού περιμένει περαιτέρω απογοητεύσεις από ανακοινώσεις κερδοφορίας.<p>
 «Οταν οι εκτιμήσεις για δυο κλάδους, όπως ο τραπεζικός και οι τηλεπικοινωνίες,
που έχουν μεγάλο βάρος στους ελληνικούς δείκτες, δεν είναι τόσο θετικές, τότε οι οιωνοί δεν είναι και οι καλύτεροι», προσθέτει.<p>
 Αλλά και ο αναλυτής της UBS Warburg δεν δείχνει τόσο αισιόδοξος ούτε για τη ρευστότητα της αγοράς, εκτιμώντας ότι οι 5-6 μεγάλοι ξένοι θεσμικοί που επενδύουν σε αναδυόμενες αγορές θα συνεχίσουν να αποχωρούν από τη Σοφοκλέους το επόμενο εξάμηνο εν όψει της αναβάθμισης, ενώ άλλοι με μικρότερες θέσεις δεν
θέλουν να τις αυξήσουν. Από την άλλη πλευρά, οι θεσμικοί που επενδύουν σε ανεπτυγμένες αγορές δεν έχουν αρχίσει ακόμη να δραστηριοποιούνται και αν το κάνουν θα το κάνουν από τις αρχές του νέου χρόνου και σιγά σιγά.<p>
 «Δεν έχουν λόγο να βιάζονται. Τα θεμελιώδη μεγέθη της αγοράς δεν είναι πολύ ελκυστικά για να το κάνουν και το βάρος της Ελλάδος στους δείκτες της MSCI εκτιμάται ότι θα είναι μικρότερο του αναμενόμενου μετά την αλλαγή της μεθοδολογίας, που θα ευνοήσει κάποιες εταιρείες και θα πλήξει άλλες», καταλήγει.<p>
 Ενας άλλος λόγος, που δίνει ο ίδιος αναλυτής για την αδιαφορία κάποιων ξένων οίκων να επενδύσουν σε ελληνικές μετοχές, είναι ότι από τη στιγμή που έχουν θέσεις στις μητρικές εταιρείες σε Ελλάδα και εξωτερικό είναι λίγο δύσκολο να πειστούν να πάρουν θέση στις θυγατέρες.<p>
 Ο Σάκης Μιχαλαράκος, υπεύθυνος πωλήσεων σε ξένα θεσμικά χαρτοφυλάκια της HSBC Παντελάκης χρηματιστηριακής, διακρίνει μια γενική αδιαφορία που αντικατοπτρίζεται και στον όγκο των συναλλαγών.<p>
 «Ο όγκος τα λέει όλα. Οι κινήσεις από το εξωτερικό είναι ελάχιστες», προσθέτει
ο κ. Μιχαλαράκος.<p>
 Στο ίδιο πάνω-κάτω μήκος κύματος κινούνται και εγχώριοι θεσμικοί επενδυτές που
αφήνουν μια χαραμάδα αισιοδοξίας, ότι το τέλος του χρόνου μπορεί να βρει την αγορά σε υψηλότερα επίπεδα γενικού δείκτη.<p>
 «Το επενδυτικό ενδιαφέρον έχει ατονήσει αρκετά. Με ανησύχησε ιδιαίτερα το γεγονός ότι σήμερα (Δευτέρα) παρά τα καλά νέα από τον ΟΤΕ με την ανάληψη της 2ης άδειας κινητής τηλεφωνίας στη Βουλγαρία, τις θετικές ειδήσεις του Σαββατοκύριακου και την άνοδο των ευρωπαϊκών χρηματιστηρίων, η δική μας αγορά δεν αντέδρασε ανοδικά», λέει ο Γιάννης Κοκκινιάς, διευθυντής επενδύσεων στη Metrolife Ασφαλιστική.<p>
 Ο ΟΤΕ πλειοδότησε στη δημοπρασία για τη δεύτερη άδεια κινητής τηλεφωνίας στη Βουλγαρία πληρώνοντας 135 εκατ. δολάρια. Σημειώνεται ότι η μετοχή του ΟΤΕ, παρά τη σημερινή θετική αντίδρασή της, βρίσκεται κάτω από πίεση τις τελευταίες
μέρες λόγω της μείωσης θέσεων από συγκεκριμένο ξένο θεσμικό επενδυτή.<p>
 «Το καλό είναι ότι η αγορά δείχνει στοιχεία ωρίμασης, αφού οι μετοχές δεν κινούνται όλες μαζί προς την ίδια κατεύθυνση και οι καλές ξεχωρίζουν. Το άσχημο είναι ότι οι όγκοι των συναλλαγών παραμένουν χαμηλοί», προσθέτει ο κ. Κοκκινιάς. <p>
 Αλλοι θεσμικοί ισχυρίζονται ότι για να κινηθεί η αγορά υψηλότερα «χρειάζονται πράξεις και όχι μόνο δηλώσεις», ενώ αναφορικά με τη μείωση των επιτοκίων τονίζουν ότι η πολιτική της παρατεταμένης διστακτικότητας από τη μεριά της Τράπεζας της Ελλάδος αδρανοποίησε το μηχανισμό αντίδρασης.<p>
 «Το έκαψε το χαρτί των επιτοκίων η πολιτική του Παπαδήμου», τονίζει διαχειριστής κρατικού χαρτοφυλακίου.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
