<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Τρίτη 17 Οκτωβρίου 2000</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Η</b></font>
 γυναίκα που έχω απέναντί μου εκπέμπει θετική ενέργεια. Είναι ζωντανή, αεικίνητη και ενήμερη για όλα. Βλέπει τη ζωή με τα μάτια του ενήλικα, την απολαμβάνει όμως με τη ζωηράδα μιας έφηβης. Τους τελευταίους μήνες έχει δύο λόγους παραπάνω να χαίρεται. Η Καλή Καλό, η ηθοποιός που λάμπρυνε με την παρουσία της το θεατρικό σανίδι τις δεκαετίες '50 και '60, ετοιμάζεται να επανακάμψει, και μάλιστα σε διπλό...ταμπλό: και στον κινηματογράφο και στο θέατρο. <p>
 Ο μύθος της Καλής Καλό στο θέατρο ξεκινάει από τότε που γεννήθηκε, στο καμαρίνι της Μαρίκας Κοτοπούλη. Η μητέρα της, Χρύσα Καλό, ανήκε στο θίασό της. 

Λίγα μόλις χρόνια αργότερα η μικρούλα Καλή θα έκανε το ντεμπούτο της στη σκηνή 

στο «Ο μπαμπάς εκπαιδεύεται» του Σπύρου Μελά. Το ταλέντο του «παιδιού-θαύματος» αναγνωρίστηκε αμέσως και η καριέρα της προδιαγραφόταν λαμπρή. Ετσι και έγινε. Η Καλή Καλό υπηρέτησε έκτοτε το μουσικό θέατρο και την 

επιθεώρηση παίζοντας σε όλη την Ελλάδα, αλλά και το εξωτερικό, πλάι σε μεγάλα ονόματα, όπως η Κοτοπούλη, ο Νέζερ, ο Λογοθετίδης, ο Αττίκ. <p>
 Ολα αυτά άλλωστε περιλαμβάνονται στο βιβλίο της «Οσα δεν πήρε ο άνεμος. Η αυτοβιογραφία μιας θεατρίνας», που κυκλοφόρησε πριν από δύο χρόνια από τις εκδόσεις «Αγρα». Εκεί με γλαφυρό τρόπο και με αφοπλιστική ειλικρίνεια περιγράφει τις πολλές περιπέτειες της ζωής της. <p>
 Αυτό που δεν περιλαμβάνει, και δεν ήταν δυνατόν φυσικά, είναι η πρόταση-έκπληξη που της έγινε πρόσφατα να μετάσχει σε μια κινηματογραφική ταινία, που θα είναι η πέμπτη της καριέρας της. «Δεν συμπαθώ τα μηχανήματα, δεν τα πάω καθόλου καλά με τα κουμπιά», μας λέει, εξηγώντας γιατί δεν έκανε περισσότερες ταινίες. <p>
 Η συγκεκριμένη, πάντως, σε σενάριο και σκηνοθεσία της Δώρας Μασκλαβάνου τιτλοφορείται «Και αύριο μέρα είναι». Η Καλή Καλό δέχτηκε με μεγάλη χαρά την πρόταση της σκηνοθέτιδος να συμμετάσχει. Ετσι, θα έχουμε την ευκαιρία να την ξαναδούμε ύστερα από πολλά χρόνια στη μεγάλη οθόνη. Θα υποδυθεί μια γυναίκα της ηλικίας της, που με την προτροπή των άλλων θα αρχίσει να αφηγείται μια ρομαντική ιστορία παιδικού έρωτα. Στην ίδια ταινία και σε ενορχήστρωση Νίκου Ξυδάκη θα την ακούσουμε να ξανατραγουδά. Θα πει το «Είναι η αγάπη χίμαιρρα» του Αττίκ. Πρωταγωνίστρια στην ταινία θα είναι η Ταμίλα Κουλίεβα με το γιο της, ενώ θα παίζουν ακόμη οι: Αννα Μακράκη, Αθηνά Παππά, Μελίνα Βαμβακά, Λάζαρος Ανδρέου, Μηνάς Χατζησάββας, Γιώργος Μωρόγιαννης, Αιμιλία Υψηλάντη, Δημήτρης Αλεξανδρής, Κώστας Κόκλας, Μάγια Λυμπεροπούλου κ.ά.<p>
 «Είναι πάρα πολύ ωραίο να υπάρχεις και να δημιουργείς», λέει με χαρά. «Αρκεί να έχεις το "γνώθι σ' αυτόν" και να καταλαβαίνεις τι μπορείς να προσφέρεις ακόμη. Το θέατρο και ο κινηματογράφος είναι γεμάτα κύκλους. Καθώς περνούν τα χρόνια ανήκεις και σε διαφορετικό κύκλο. Ομως πάντα υπάρχουν ρόλοι, αρκεί να δεχτείς την ηλικία σου κι αυτό που είσαι», καταλήγει. <p>
 Το 2000 είναι αναμφισβήτητα η χρονιά της. Η φίλη της, ηθοποιός και σκηνοθέτιδα, Μαριέττα Ριάλδη, της πρότεινε να τη σκηνοθετήσει, αλλά και να παίξει μαζί της στο θέατρο. Ισως λοιπόν σε μερικούς μήνες τη δούμε και στο σανίδι. <p>
 Σημαντικότερο, όμως, η ίδια θεωρεί ένα άλλο γεγονός. Αυτό που έγινε πριν από ένα μήνα στην πατρίδα της μητέρας της, στις Αρχάνες, στο Ηράκλειο Κρήτης. Εκεί 

ο δήμος κάλεσε την Καλή Καλό και την τίμησε για την προσφορά της στην τέχνη. «Είμαι ακόμη συγκλονισμένη», λέει. «Από εκεί αναγκάστηκε να φύγει η μητέρα μου 

γιατί ο στρατηγός Καλοχριστιανάκης, ο πατέρας της, μόλις έμαθε ότι θα βγει στο 

θέατρο της ζήτησε να τα παρατήσει, αλλιώς θα την αποκληρώσει. Εκείνη φυσικά δεν τον υπάκουσε και κράτησε έκτοτε μόνο το πρώτο συνθετικό του ονόματός της. Ποτέ δεν επέστρεψε στην πατρίδα της». Ο πατέρας της δεν την ξαναείδε, ούτε και 

γνώρισε ποτέ την εγγονή του, Καλή Καλό. Αυτή η τιμητική βραδιά ήταν μια ξεχωριστή μέρα για την ίδια. «Την τιμή τη χαρίζω στη μητέρα μου γιατί πραγματικά της άξιζε. Τώρα που γνώρισα και τους συγγενείς μου, θα πηγαίνω πιο συχνά και θα είναι σαν να γυρίζει και η μάνα μου μαζί»... <p>
 ΦΩTEINH MΠAPKA<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
