 νταση αλλά σε σχετικά ελεγχόμενο επίπεδο στη Λωρίδα της Γάζας και τη Δυτική Οχθη συνοδεύει την ένταση στις διαπραγματεύσεις του Σαρμ Αλ-Σεΐχ, που προκαλούν την αντίδραση των Παλαιστινίων, ενώ νέο σημείο τριβής αποδεικνύεται το θέμα του σχηματισμού ισραηλινής κυβέρνησης «εθνικής ανάγκης».
 Αν στο Ισραήλ σχηματιστεί κυβέρνηση με τη συμμετοχή και του σκληροπυρηνικού αρχηγού του Λικούντ, Αριέλ Σαρόν, «τότε κι εμείς θα κάνουμε το ίδιο πράγμα με όλους τους πολιτικούς σχηματισμούς της παλαιστινιακής αντιπολίτευσης», προειδοποίησε χθες ο υπουργός της Παλαιστινιακής Αρχής για το θέμα της Ιερουσαλήμ, Φαϊσάλ Χουσέινι.
 «Ο τρόπους με τον οποίο μιλούν οι Ισραηλινοί για μια κυβέρνηση εθνικής ενότητας και η προπαρασκευή τους για πόλεμο σημαίνει πως επιθυμούν να πολεμήσουν στο εξωτερικό, προκειμένου να ενώσουν τις εθνικές τους δυνάμεις», πρόσθεσε.
 Σε συγκρούσεις που έγιναν χθες στη Λωρίδα της Γάζας, ένας Παλαιστίνιος αστυνομικός σκοτώθηκε από πυρά Ισραηλινών, ενώ στη Δυτική Οχθη ένας νεαρός Παλαιστίνιος είναι κλινικά νεκρός από σφαίρα που δέχθηκε στο κεφάλι. Ο αριθμός 
των τραυματιών ξεπερνά τους 60, έστω και αν το γενικό επίπεδο των συγκρούσεων ήταν χθες χαμηλότερο.
 Μεγάλο μέρος των χθεσινών διαδηλώσεων στα παλαιστινιακά εδάφη δεν στρεφόταν εναντίον των Ισραηλινών αλλά κατά της πραγματοποίησης της συνόδου κορυφής στο Σαρμ Αλ Σεΐχ. Δώδεκα παλαιστινιακές οργανώσεις, ανάμεσά τους και η Φατάχ του Γιάσερ Αραφάτ, κήρυξαν τη χθεσινή μέρα «Μέρα Οργής».
 Στο Ισραήλ επικρατεί ένταση σχετικά με τη σύλληψη στο Λίβανο και την κράτηση του Ισραηλινού συνταγματάρχη Τάνενμπαουμ από τη Χεζμπολάχ. Η οργάνωση ανακοίνωσε ότι είναι έτοιμη ν' ανταλλάξει το συνταγματάρχη με τα κρατούμενα στο Ισραήλ στελέχη της. Ο Ισραηλινός πρωθυπουργός Εχούντ Μπάρακ ζήτησε χθες αποφασιστικές ενέργειες εκ μέρους του ΟΗΕ για την απελευθέρωση του συνταγματάρχη.
 Ο Ισραηλινός πρωθυπουργός δήλωσε στο γενικό γραμματέα του ΟΗΕ, Κόφι Ανάν, ότι «η απαγωγή πολιτών από το έδαφος μιας άλλης χώρας είναι απαράδεκτη».
 Σύμφωνα, πάντως, με τον ηγέτη της Χεζμπολά, σεΐχη Χασάν Νασραλάχ, ο συνταγματάρχης Τάνενμπαουμ συνελήφθη στο έδαφος του Λιβάνου όπου είχε εισέλθει 
 Κατά τη Χεζμπολά, ο συνταγματάρχης Τάνενμπαουν ήταν πράκτορας της ισραηλινής υπηρεσίας πληροφοριών Μοσάντ. Σε κάποια ευρωπαϊκή χώρα, ενδεχομένως στην Ελβετία, πλησίασε κάποιο στέλεχος στην ηγεσία της Χεζμπολά και προσπάθησε να τον στρατολογήσει. Στη συνέχεια μετέβη στη Βηρυτό, προερχόμενος από το Βέλγιο, 
 Ο εκπρόσωπος της ισραηλινής κυβέρνησης Μπινιαμίν Μπεν Ελιέζερ απέρριψε τις πληροφορίες αυτές ως «φανταστική ιστορία» που «δεν έχει καμία σύνδεση με την πραγματικότητα». «Πρόκειται για έναν επιχειρηματία, το ταξίδι του οποίου έγινε 
εν μέρει για προσωπικούς λόγους και δεν υπάρχει λόγος να μπούμε σ' αυτές τις λεπτομέρειες», είπε.
