<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 16/10/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Της NATAΛI XATZHANTΩNIΟY<p>
Αδυνατισμένος, με αρκετά πιο μακριά μαλλιά, κάπως χλομός, κάπως μεγαλωμένος, αν και διατηρεί το νευρώδες, σχεδόν εφηβικό του, στιλ και το ανάλογο χαμόγελό του. Συναντώντας τον Στράτο Τζώρτζογλου ας ξεκινήσουμε κι εμείς από αυτό που σχολιάζουν οι πολλοί: την εξωτερική του εμφάνιση.<p>
Αν ασπαζόμασταν και περαιτέρω τη συνηθισμένη συνταγή,  τώρα θα έπρεπε να ακολουθήσει η αναφορά στην προσωπική και κοινωνική του ζωή, με όλα τα πού, πώς και με ποιον θεάθηκε να τρώει, να κάνει διακοπές, να χορεύει προσφάτως.<p>
Ας ακολουθήσουμε μια άλλη οδό. Αυτήν που είχε συνειδητοποιήσει ο Ντοστογιέφσκι ήδη στα 27 του, όταν έγραφε πως «ο άνθρωπος είναι μόνος στη γη». Διότι αυτόν τον καιρό ο Τζώρτζογλου προσπαθεί να εξασκηθεί σε μια τέτοια μοναξιά, μένοντας ώρες μόνος με τον πρίγκιπα Μίσκιν, τον «Ηλίθιο» του Ντοστογιέφσκι, για τις ανάγκες της παράστασης, που σε διασκευή της Μαριλένας Παναγιωτοπούλου και σκηνοθεσία της Ρούλας Πατεράκη θα ανεβεί από τα τέλη Νοεμβρίου στο θέατρο «Τζένη Καρέζη».<p>
Για τη συνεργασία του με την Πατεράκη ο Τζώρτζογλου εξηγεί πως ήθελαν από καιρό να δουλέψουν μαζί.<p>
Η συνάντησή του με τον «Ηλίθιο», παλιά επιθυμία κι αυτή, απαιτεί θυσίες. Γι' αυτές μιλάει, αλλά και γι' αυτόν καθεαυτόν το ρόλο του, συστήνοντάς τον με μία από τις πρώτες παραγράφους του βιβλίου, λίγο προτού ο γιατρός του σανατορίου αποχαιρετήσει τον Μίσκιν: «Είστε ένα παιδί Μίσκιν, δηλαδή ολότελα παιδί. Μονάχα στο μπόι και στο πρόσωπο μοιάζετε με άνδρα...»<p>
*Εχετε κι εσείς μια παιδικότητα. Στον Μίσκιν λόγω αυτής, «του συγχωρούν τα πάντα». Σ' εσάς;<p>
«Πολλές φορές στη ζωή μου κάνω πράγματα που τα αισθάνομαι, χωρίς δεύτερη σκέψη. Δεν έχω μέτρο, γι' αυτό, συχνά, χωρίς να το θέλω, πέφτω σε υπερβολές. Οι άνθρωποι του στενού μου περιβάλλοντος καταλαβαίνουν ότι δεν το κάνω επίτηδες, ότι ζω σε έναν δικό μου κόσμο. Κοινά με τον Μίσκιν έχω και στο θέμα της σχέσης μου με τις γυναίκες. Οταν ήμουν πιτσιρικάς από τον έρωτά μου για κάποια κορίτσια τα εξαΰλωνα, ή καθόμουνα με τις ώρες και τα άκουγα, νομίζοντας ότι με βλέπουν σαν φίλο... Στο κοινωνικό λεξιλόγιο ήμουν αμόρφωτος».<p>
*Εχετε μία εμμονή στο κλασικό ρεπερτόριο...<p>
«Στο μόνο πράγμα που προσπαθώ να μην κάνω εκπτώσεις -ασχέτως από το αποτέλεσμα- είναι το θέατρο».<p>
*Εκπτώσεις πού έχετε κάνει;<p>
«Στον κινηματογράφο, όχι, εκ των πραγμάτων. Και στην τηλεόραση όμως δεν πάει κανείς μ' αυτή την πρόθεση. Αλλά εκεί είναι εργοστάσιο: από τις 40 δουλειές που γίνονται κάθε χρόνο, καλές βγαίνουν οι 2. Προσπαθώ τουλάχιστον να συνεργάζομαι με ανθρώπους που θα επιτύχουν το καλύτερο δυνατό αποτέλεσμα. Καταλαβαίνω, πάντως, πως η τηλεοπτική μου εικόνα δεν συμπίπτει καθόλου με τη θεατρική: όταν παίζω στην τηλεόραση κάνω υποκριτικά λάθη, γιατί είναι όλα στο πόδι, αλλά και γιατί εγώ είμαι ηθοποιός της πρόβας».<p>
*Ο,τι έχετε κάνει στην τηλεόραση αντιτίθεται πάντως στην άποψη που πρεσβεύει ότι για να ανεβάσεις ένα κλασικό έργο πρέπει να είσαι «πιστός» σ' αυτό.<p>
«Εχουν δίκιο όσοι το λένε αυτό. Ετσι πρέπει να 'ναι. Δεν μπορείς να κάνεις τον Μίσκιν και κάθε βράδυ να τρέχεις στα πάρτι και να φωτογραφίζεσαι. Και μην κοιτάτε τον Ντόριαν Γκρέι -εκείνος ήταν ένα πλάσμα βαθύτατα κοινωνικό που έψαχνε εμπειρίες παντού. Ο Μίσκιν είναι το εντελώς αντίθετο. Αυτόν τον καιρό, για να διαβάσω το ρόλο μου το βράδυ, προετοιμάζομαι όλη τη μέρα: κάθομαι κλεισμένος σε ένα δωμάτιο και διώχνω από πάνω μου πράγματα, το ποιος είμαι, το τι πρέπει να κάνω. Πρώτη φορά μου συμβαίνει να προσπαθώ να απομονωθώ τόσο. Νομίζω ότι αν αρχίσω να κάνω άλλα δεν θα καταφέρω τίποτα και γι' αυτό, μέχρι στιγμής έχω επιλέξει τον άλλο δρόμο...».<p>
*Λέτε «μέχρι στιγμής». Ακούγεστε σχεδόν επιφυλακτικός...<p>
«Ξέρετε γιατί; Οχι γιατί δεν ξέρω τι πρέπει να κάνω, αλλά γιατί έχω να το κάνω καιρό: από το «Θάνατο του εμποράκου», με σκηνοθέτη τον Ντασσέν κι από το Αμφι-θέατρο του Ευαγγελάτου».<p>
*Υπάρχει και μία άλλη άποψη που σας ακολουθεί: «Aυτό το παιδί ξεκίνησε καλά και στην πορεία έχασε το δρόμο του...».<p>
«Αυτό μου το είχαν πει ακόμα και μετά τον Ηχο του όπλουΣ, όταν είχα παίξει με τη Νόνικα Γαληνέα στο Λεωφορείο ο πόθοςΣ. Οταν έκανα τη Μικρή μας πόληΣ ή το Θάνατο του εμποράκουΣ είπαν ξαναγύρισεΣ. Μου ξαναείπανε ότι έχασα το δρόμο μου μετά και από τον Ευαγγελάτο, όταν άρχισα πια να κάνω δικές μου δουλειές κι έτρεχα να τις διαφημίσω στις τηλεοράσεις. Κι όμως, οι ρόλοι που επέλεγα και τότε ήταν ουσιαστικά ανάλογοι με όσους είχα παίξει μέχρι εκείνη τη στιγμή».<p>
«Πρέπει να ρισκάρεις»<p>
*Εσείς πιστεύετε ότι στη ζωή ενός ηθοποιού οι δρόμοι είναι δύο, διαφορετικοί;<p>
«Τα όρια είναι λίγο ασαφή. Κάποιοι είναι υποκριτές. Πάνε σε προστατευμένα σχήματα κι ενώ είναι πολύ σταρ το παίζουνε κουλτουριάρηδες, γιατί π.χ. δεν τους παίρνουν στην τηλεόραση. Από την άλλη υπάρχουν κάποιοι, όπως οι παλιοί μας κωμικοί, που είναι εξαιρετικοί ηθοποιοί, αλλά δεν έχουν το χρίσμα του καλού, επειδή κάνουν τηλεόραση. Υστερα, πρέπει να ζήσεις και πράγματα ως ηθοποιός, να ρισκάρεις, για να μπορείς να ερμηνεύσεις μεγάλους ρόλους. Γι' αυτό δεν πιστεύω κι ότι πρέπει να κάθομαι σε ένα σπίτι όλη μέρα, να διαβάζω βιβλία και να ερμηνεύω τους μεγάλους ρόλους χωρίς να έχω ρισκάρει στη ζωή μου. Θυμάμαι, όταν ήμουν φαντάρος, είχα δουλέψει ως νοσοκόμος έξι μήνες σε ψυχιατρική κλινική. Αργότερα, όταν μπήκα στη σχολή του Θεάτρου Τέχνης κι έκανα ως πρωτοετής έναν αυτοσχεδιασμό πάνω στο ηλεκτροσόκ, μάζεψε ο δάσκαλος όλα τα έτη να με δουν. Οση φαντασία κι αν είχα, μόνος μου δεν θα μπορούσα να το κάνω.<p>
Απ' την άλλη πλευρά, πιστεύω στην προσήλωση κι ότι ένας άνθρωπος δεν μπορεί να κρατάει δύο καρπούζια κάτω από την ίδια μασχάλη. Είναι αδύνατον να είσαι επιχειρηματίας και ταυτόχρονα καλός ηθοποιός».<p>
*Εσείς το κάνατε πάντως...<p>
«Αναγκάστηκα γιατί δεν έβρισκα παραγωγούς, δεν ήθελα να μείνω στο σπίτι μου και, προκειμένου να ανεβάσω αυτά τα έργα, προτιμούσα ακόμα και να χάσω λεφτά, να με βρίσουν κιόλας».<p>
*Σας επέκριναν και για τη σκηνή του γυμνού στον «Ντόριαν Γκρέι». Γιατί την κάνατε, αφού τελικά ήταν εις βάρος της παράστασης;<p>
«Πολλές φορές σκέφτηκα μήπως δεν έπρεπε να υπάρχει αυτή η σκηνή. Αλλά πέρυσι παίζονταν άλλες 14 παραστάσεις με γυμνό. Τα φώτα της δημοσιότητας πέσανε τελικά πάνω μου, λόγω του Ντόριαν ΓκρέιΣ. Το γυμνό όμως το 'χα κάνει από το Δεκέμβριο και μέχρι τον Ιανουάριο, που ήρθαν τα κανάλια κι έγινε χαμός, δεν το είχα προβάλει. Μπορεί τελικά όλος αυτός ο θόρυβος να ήταν εις βάρος του καλλιτεχνικού αποτελέσματος, αλλά καλλιτεχνικό αποτέλεσμα υπήρχε».<p>
Το κυνήγι της ομορφιάς<p>
*Σας κυνηγάει η ομορφιά σας;<p>
«Βέβαια. Δεν είναι ανασταλτικός παράγοντας το ότι όλοι που είναι προδιατεθειμένοι αρνητικά ή σε φθονούν, αυτήν χρησιμοποιούν; Οι κακοπροαίρετοι αποκρύπτουν τις δουλειές που έχω κάνει. Μιλάνε για ένα ένδοξο παρελθόν, αλλά δεν λένε με ποιους σκηνοθέτες έχω δουλέψει. Λένε έλα μωρέ, ωραίος είναι, τον κυνηγούν τα κοριτσάκια, γίνεται υστερία, αλλά δεν είναι θέατροΣ. Βέβαια δίνω και εγώ πάτημα, για να λέμε την αλήθεια».<p>
*«Δίνω κι εγώ πάτημα» λέτε...<p>
«Θα μπορούσα να πω μην κάνεις τηλεόραση, μη δίνεις παντού συνεντεύξεις, μη νοιάζεσαι για το ταμείο, μην κάνεις παραγωγή κι ας μείνεις 5 χρόνια χωρίς δουλειάΣ. Ομως τρελαίνομαι να παίζω θέατρο, γι' αυτό μπαίνω σ' αυτή τη διαδικασία».<p>
*Υπάρχουν περίοδοι της ζωής σας που εμφανίζεστε συχνότερα στο κοσμικό ρεπορτάζ παρά στο πολιτιστικό...<p>
«Ε, δεν θα το 'λεγα. Είναι ίσως η γενική εικόνα που δίνω. Για τα περιοδικά, όταν πουλάς, είσαι αναλώσιμο είδος. Αυτό θολώνει την εικόνα του ηθοποιού: όταν βλέπεις κάποιον συνέχεια στα εξώφυλλα, δεν σου δημιουργεί την αίσθηση του ανθρώπου που πεθαίνει για το θέατρο, που είναι σιωπηλός εργάτης του. Αλλωστε δεν είμαι αυτό. Είμαι ένας άνθρωπος που αγαπάει τη δουλειά του και που κάνει ό,τι καλύτερο μπορεί».


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
