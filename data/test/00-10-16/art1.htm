<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 16/10/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<font size=4><b>Σ</b></font>ύμβολο επί αιώνες κοινωνικής τάξης και πλούτου, το κόσμημα απέκτησε μία διαφορετική διάσταση στα τέλη του 19ου αιώνα: τότε ακριβώς η αναγνώριση της αξίας του χειροποίητου ανέδειξε και την αξία του χειροποίητου κοσμήματος, το οποίο άρχισε να εκτιμάται όχι τόσο βάσει των υλικών που είχαν χρησιμοποιηθεί για την κατασκευή του, αλλά με γνώμονα τη σχεδιαστική του ιδιαιτερότητα. Τα χρόνια που ακολούθησαν αναγνωρίστηκε πλέον και η αξία του κοσμήματος ως έργου τέχνης. Αλλωστε, πολλοί καλλιτέχνες ασχολήθηκαν ή ασχολούνται με το σχεδιασμό κοσμήματος χρησιμοποιώντας όχι μόνο τις «παραδοσιακές» πολύτιμες ύλες αλλά και πολλά άλλα «ευτελέστερα» υλικά, όπως το δέρμα, το ξύλο, το κρύσταλλο, το πλαστικό. <p>
 Το «Κόσμημα ως Τέχνη» απασχολεί και τον οίκο Κρίστις, που δημοπρατεί αύριο Τρίτη στο Λονδίνο 100 αντικείμενα αντιπροσωπευτικά του... τίτλου: «Στόχος μας» εξηγούν στον κατάλογο οι υπεύθυνοι, «να προβάλουμε το κόσμημα όχι μόνον ως προσωπικό στολίδι, αλλά και ως διακοσμητικό αντικείμενο, το οποίο δεν φοριέται απαραιτήτως, ή ως αντικείμενο μιας εναλλακτικής χρήσης, όπως το μπουκάλι αρώματος του Μάικλ Κρίστι ή οι καθαρά διακοσμητικοί "καρποί" του Τζον Χάτλμπεργκ -τα κατασκευασμένα από καλλιεργημένα μαργαριτάρια "καλαμπόκια" ή ο "αρακάς"»! <p>
 Ανάμεσα στα εκθέματα περιλαμβάνονται και κοσμήματα που ξεχωρίζουν για κάποιο ιδιαίτερο ρόλο: σ' αυτή την περίπτωση ανήκουν τα αντικείμενα που φέρουν την υπογραφή του Μπερντ Μιουνστάινερ, πρωτοπόρου στον τομέα της κοπής πολύτιμων λίθων -μια άλλη ξεχωριστή τέχνη. Ενα από τα δικά του έργα, μάλιστα, ένας σπάνιος χαλαζίας, κομμένος με τέτοιο τρόπο ώστε να αποτελεί πλέον γλυπτό, είναι το «Prisma V» που αποτελεί το ακριβότερο κόσμημα της δημοπρασίας, καθώς η αξία του κυμαίνεται μεταξύ 3, 5-4, 5 εκ. δραχμών.<p>
 Κάποια από τα άλλα κοσμήματα έχουν φτιαχτεί ειδικά για τη δημοπρασία και είναι ως εκ τούτου μοναδικά. Αλλα αποτελούν τμήμα μιας σειράς έργων ενός καλλιτέχνη. Σ' αυτή την περίπτωση υπάγονται τα έργα του Τάκι και της Ντέπυ Χανδρή... <p>
 Κοσμήματα με αρχαιοελληνικές μνήμες θα μπορούσε κανείς να πει ότι είναι αυτά που φέρουν την υπογραφή του Τάκι. Είναι όλα σμιλεμένα σε χρυσό με τρόπο ώστε το μέταλλο να δημιουργεί την αίσθηση σχεδόν του ακατέργαστου. Είναι επιπλέον «ομαδοποιημένα» σε 6 σετ. Κάθε σετ περιλαμβάνει: <p>
 Ενα βραχιόλι με ένα διαμάντι και αντίστοιχα σκουλαρίκια. Η αξία τους υπολογίζεται μεταξύ 907.200 δρχ. και 1 εκ. δρχ.<p>
 Κολιέ διακοσμημένο με διαμάντια. Αξία: 1.247.400-1.417.500 δρχ.<p>
 Σκουλαρίκια διακοσμημένα με διαμάντια. Αξία: 425.250-481.950 δρχ.<p>
 Μία μεγάλη πόρπη που έχει ένα διαμάντι στο κέντρο της. Αξία: 907.200-1 εκ. δρχ.<p>
 Σκουλαρίκια διακοσμημένα με ένα μόνο διαμάντι. Αξία: 567.000-850.500 δρχ.<p>
 Σετ με πόρπη, δαχτυλίδι και σκουλαρίκια. Αξία: 1.020.600-1.134.000 δρχ. <p>
 Ιδιόρρυθμα παιχνίδια με το μέταλλο είναι τα εκκεντρικά κοσμήματα της Ντέπυ Χανδρή, που χρησιμοποιεί ακόμα χρυσό, μαργαριτάρια, πολύτιμους λίθους αλλά και πλαστικό. Οι ιδιαίτερες δημιουργίες της σ' αυτό τον τομέα την έχουν άλλωστε κάνει διάσημη στο εξωτερικό. Από τους Κρίστις δημοπρατούνται τα εξής: <p>
 Δύο ρολόγια-χειροπέδες. Οι χειροπέδες είναι πλαστικές, σε έντονο κίτρινο ή μπλε χρώμα. Στο κέντρο τους είναι τοποθετημένα τα ρολόγια, ενώ διάσπαρτοι πολύτιμοι λίθοι συμπληρώνουν τη διακόσμηση. Η αξία τους υπολογίζεται μεταξύ 396.000 και 567.000 δρχ.<p>
 Ενα ζευγάρι μακριά σκουλαρίκια (11, 5 εκ.) που κάνουν ζιγκ-ζαγκ καταλήγοντας σε ένα μάτι, μια καρδούλα και ένα δάκρυ φτιαγμένα από πολύτιμους λίθους. Αξία: 283.500-396.900 δρχ.<p>
 Μία καρφίτσα σε σχήμα καρδιάς με ένα μεγάλο μπλε τοπάζι ακριβώς στη μέση της και διάσπαρτους ημιπολύτιμους λίθους κομμένους σε γεωμετρικά σχήματα. Αξία: 567.000-850.500 δρχ.<p>
 Μία εκκεντρική καρφίτσα που αναπαριστά ένα ποτήρι σαμπάνιας. Είναι διακοσμημένη με μικρά διαμαντάκια. Αξία: 283.500-396.900 δρχ.<p>
 Ενα ζευγάρι σπειροειδή σκουλαρίκια, διακοσμημένα με διαμαντάκια. Αξία: 283.500-396.900 δρχ.<p>
 Ολα τα εκθέματα υπογράφονται από Ευρωπαίους ή Νοτιοαμερικανούς καλλιτέχνες. Ξεχωριστή κατηγορία αποτελούν τα κοσμήματα που δημιουργήθηκαν από την ομάδα GANA. Τα αρχικά σημαίνουν Gem Artists of North America (Νοτιοαμερικανοί Καλλιτέχνες Πολύτιμων Λίθων).<p>
 Η ομάδα αυτή συστάθηκε το 1996 φιλοδοξώντας να γίνει «ένα φόρουμ καλλιτεχνών και επαγγελματιών που ασχολούνται με την τέχνη της κοπής πολύτιμων λίθων». Εκτοτε έχουν δώσει το δυναμικό «παρών» τους διοργανώνοντας διάφορες εκθέσεις τόσο στη Νότια Αμερική όσο και στις ΗΠΑ και τον Καναδά.<p>
 Και οι δικές τους δημιουργίες, όπως άλλωστε όλες όσες δημοπρατούνται από τους Κρίστις, έχουν αυτή την ιδιαιτερότητα που τις διαχωρίζει από τις άλλες της απλής χρυσοχοΐας και τις καλωσορίζει στη μεγάλη συντροφιά των έργων τέχνης. Αυτό σημαίνει επιπλέον ότι όλα αυτά τα κοσμήματα μπορούν να φορεθούν ή να εκτεθούν σε μία βιτρίνα. Γι' αυτό και οι Κρίστις διευκρινίζουν πως η δημοπρασία απευθύνεται εξίσου «σε ανθρώπους που λατρεύουν τη χρηστική πλευρά ενός κοσμήματος αλλά και σε συλλέκτες». <p>
 N. XATZ.<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
