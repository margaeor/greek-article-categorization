<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 16/10/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΑΛ. ΣΠΥΡΟΠΟΥΛΟΥ<p>
 Στη ζωή πάντοτε αποζητάς, και λαχταράς για ν' αποκτήσεις, αυτό που δεν έχεις. Το Τσάμπιονς Λιγκ, αφού άφησε τους εμπλεκόμενους στην περιπέτειά του να ξαποστάσουν τούτες τις είκοσι μέρες που μεσολαβούν από τις 27 Σεπτεμβρίου έως αύριο, επιστρέφει στις οθόνες (και στην ποδοσφαιρόφιλη καθημερινότητα) ολόκληρης της Ευρώπης. Κι είναι αυτό το ξεκίνημα τού τρόπον τινά «δεύτερου γύρου» της πρώτης φάσης των ομίλων που βρίσκει τις ελληνικές ομάδες να ψάχνουν ακριβώς, όπως το χώμα το νερό, ό,τι τους έχει λείψει. Τι; <p>
 Ο πρωταθλητής Ολυμπιακός, την πρώτη εκτός έδρας νίκη της ιστορίας του στο Τσάμπιονς Λιγκ. Και δεύτερη «όλων των εποχών», ύστερα από εκείνη (τη μοναδική) επί της Ανόρθωσης στη Λάρνακα τον Αύγουστο του '98, στο Κύπελλο Πρωταθλητριών Ευρώπης. Ο δευτεραθλητής Παναθηναϊκός, από την πλευρά του, την πρώτη εντός έδρας νίκη στο Τσάμπιονς Λιγκ εδώ και σχεδόν δύο χρόνια. Από το αγχωτικό, δηλαδή, 1-0 επί της τότε πρωταθλήτριας Γαλλίας Λανς στο Ολυμπιακό Στάδιο, με την κεφαλιά-γκολ του Λάκη Βώκολου, αρχές Νοεμβρίου του '98.<p>
 Κοινός παρονομαστής της ζωής κόκκινων και πράσινων; Το δυσβάστακτα επιτακτικό, έτσι όπως έχει διαμορφωθεί, «must-win» κλίμα. Οχι απλώς η απαίτηση της νίκης, δηλαδή. Μα η βιασύνη να τους καταδικάσουμε, πριν καν βγουν στο γήπεδο να παίξουν, ότι αν δεν νικήσουν, «δεν δικαιούνται διά να ομιλούν» περί προκρίσεως στους «16». Ενώ θ' απομένουν, στην πράξη, άλλα 180 λεπτά. Ε-λε-ος! Και, προ πάντων, ψυχραιμία. Ας σκεφτούμε ότι ποτέ, στο ποδόσφαιρο, τα προηγηθέντα δεν εξασφαλίζουν τα μελλούμενα. Ναι, οι ελληνικές ομάδες πριν από τρεις εβδομάδες νίκησαν τους αντιπάλους που ξαναβρίσκουν τώρα μπροστά τους. Οχι, ουδείς μας υπογράφει εγγύηση «με ρήτρα» ότι θα τους νικήσουν εκ νέου. Ακούγεται τόσο στοιχειώδες που καταντά αυτονόητο. Aλλά...<p>
 Ο Ολυμπιακός δεύτερος ήταν (από τη δεύτερη αγωνιστική και δώθε), δεύτερος είναι (μετά και την τρίτη) και δεύτερος θα παραμείνει στην κατάταξη του γκρουπ ό,τι μα ό,τι κι αν συμβεί αύριο βράδυ τόσο στο «Αμπε Λένστρα» όσο και στο «Ζερλάν» (Ολιμπίκ Λιόν - Βαλένθια). Αυτό, ακόμη και με το πιο καταστροφολογικό σενάριο, είναι ξεκάθαρα μαθηματικά και δεν αλλάζει. Δεν αλλάζει, επίσης, γιατί απλώς είναι η ρεαλιστική πραγματικότητα, ότι τίποτα δεν πρόκειται να τελειώσει αύριο. Να τελειώσει είτε για το καλό (πρόκριση) είτε για κακό (αποκλεισμός).<p>
 Ο Παναθηναϊκός, πάλι, μεθαύριο ξεκινάει τη δική του βραδιά από την τρίτη θέση και μπορεί «πολύ εύκολα» να 'ναι, πριν από τα μεσάνυχτα, είτε πρώτος (με νίκη επί του Αμβούργου, και ισοπαλία στη Λα Κορούνια) είτε και τέταρτος (με ήττα από τους Γερμανούς). Σε κάθε περίπτωση, ωστόσο, της χειρότερης μη εξαιρουμένης, παρά ταύτα θα παραμένει ζωντανός μες στο παιγνίδι. Ενδέχεται να 'ναι πρώτος, αλλά δίχως την παραμικρή διασφάλιση ότι θα προκριθεί. Ενδέχεται να 'ναι τελευταίος, όμως μόλις δύο πόντους μακριά απ' τη γραμμή πρόκρισης.<p>
 Η Χερενφέιν πήρε, πια, την κρυάδα του πρωτάρη. Στην καθαρεύουσα, το βάπτισμα του πυρός. Οτι για την ώρα έχει μηδέν εις το πηλίκον, ουδόλως σημαίνει ότι θα 'χει μηδέν εις το πηλίκον και στο φινάλε της διαδρομής. Κάτι τέτοιο είναι (και) στατιστικώς απίθανο: Από τις εβδομήντα διαφορετικές ομάδες που πήραν μέρος στις προηγούμενες οκτώ διοργανώσεις του Τσάμπιονς Λιγκ, οι εξήντα εννέα κάτι περιέσωσαν στο τέλος, έστω το μίνιμουμ του ενός πόντου (η ΑΙΚ Σόλνα και η βελγική Λίρσε) ή των δύο από ισάριθμες ισοπαλίες (η Ράπιντ Βιέννης, η CSKA Μόσχας, η ολλανδική Βίλεμ, η ΑΕΚ). Η μοναδική που έφυγε με 0-0-6, έξι ματς έξι ήττες, ήταν το 1997-98 η σλοβακική Κόσιτσε. Με αντιπάλους τη Μάντσεστερ Γιουνάιτεντ, τη Γιουβέντους και την Φέγενορντ.<p>
 Αυτό το στοιχείο λοιπόν, ότι πλέον η Χερενφέιν απέκτησε την εμπειρία της κρυάδας και περνάει στο παρακάτω στάδιο, είναι η μία διαφοροποίηση στο μοτίβο. Η δεύτερη είναι ότι τώρα, σε αντίθεση με την αρχική φάση, η ομάδα καλείται ν' ανταποκριθεί σε παράλληλες (στο ολλανδικό πρωτάθλημα και στο Τσάμπιονς Λιγκ) τακτικές υποχρεώσεις. Ενα μήνα πριν, ο σύλλογος τα είχε κανονίσει με την ομοσπονδία έτσι ώστε να ξεκινήσει το πρωτάθλημα με τρία συνεχόμενα εκτός έδρας παιγνίδια, αλλά συνάμα να 'χει εν συνεχεία κενό, από τις 9 Σεπτεμβρίου έως τις 2 Οκτωβρίου. Για να 'ναι απερίσπαστοι, και φρέσκοι, στον πρωτόγνωρο γι' αυτούς ευρωπαϊκό στίβο. Επί τριάντα πέντε ημέρες είχαν στο πρόγραμμα (όλο κι όλο) ένα ματς πρωταθλήματος, το 2-2 της 2ας Οκτωβρίου με τον Αγιαξ (δύο γκολ ο Νίκος Μαχλάς) στην έδρα τους. Ενώ στο εξής, αρχής γενομένης απ' το Σαββατοκύριακο που μας πέρασε, θα 'ναι διαρκώς σ' ένα γήπεδο! <p>
 Πώς θ' ανταποκριθούν και τι απαντήσεις θα δώσουν σ' αυτή την πρόσθετη επιβάρυνση, μόνον ο χρόνος θα το δείξει. Ενίοτε, όταν διαθέτεις εναλλακτικές λύσεις και τις χρησιμοποιείς για να μην καταρρεύσεις, το να παίζεις συνεχώς αγώνες, αποβαίνει ευεργετικό για το ρυθμό της ομάδας. Κι οπωσδήποτε, από τη στιγμή που υποδέχονται διαδοχικά αύριο τον Ολυμπιακό και την άλλη Τετάρτη την Ολιμπίκ Λιόν, οι Ολλανδοί είναι οι αυταπόδεικτοι «εκ των κάτω» ρυθμιστές της διεκδίκησης της δεύτερης θέσης. Οσο ρυθμιστές είναι, «εκ των άνω» και οι της Βαλένθια, που αυτές τις ίδιες εβδομάδες έχουν τους δύο σερί εκτός έδρας αγώνες, πρώτα στη Λιόν κι έπειτα στην Αθήνα. Οι Ισπανοί ξέρουν ότι θα συνεχίσουν 100% στη διοργάνωση, λίγο λίγο φαίνεται να βρίσκουν τις καινούργιες εφέτος (σε σχέση με τις αλλιώτικες πέρυσι) συντεταγμένες του παιγνιδιού τους, διατηρούνται ανέτως σε πολύ υψηλό επίπεδο, αλλά το πού θα κόψουν βαθμούς (στη Γαλλία ή στην Ελλάδα;) και πού όχι φαντάζει παντελώς αστάθμητο. Εξίσου αστάθμητο με το ποιον θα βρουν...μπόσικο οι της Χερενφέιν, τον Ολυμπιακό ή την Ολιμπίκ Λιόν, για ν' αποσπάσουν πόντο (πόντους).<p>
 Η Βαλένθια είναι, μέχρι στιγμής, η μοναδική ομάδα που επισκέφθηκε τη Friesland στη βόρεια Ολλανδία. Υπέφερε, νωρίς νωρίς έχασε λόγω τραυματισμού τον πολύτιμο Ντεσάν, και νίκησε (1-0) με τη συνταγή που αρμόζει στη μεγάλη ομάδα όταν έχει να δαμάσει τη μικρή. Ποια συνταγή; Οργάνωση, ρεαλισμός, εμπειρία, φονικό ένστικτο. Τα στοιχεία, σημαίνει αυτό, που απορροφούν σαν σφουγγάρια τον ενθουσιασμό, τη φούρια, την πίεση, τον οίστρο του Δαβίδ. Κι αφού τον αποστραγγίσουν, βρίσκουν τη μία φάση την οποία τελειώνουν επαγγελματικά (ο Κίλι Γκονσάλες στην περίπτωσή μας) και μαζί τελειώνουν επαγγελματικά και τη δουλειά. Ακούγεται απλό στη σύλληψη μα (στην εκτέλεσή του) το σχέδιο δεν είναι τέτοιο.<p>
 Για τον Ολυμπιακό, για τον οποίο είναι εκ των προτέρων δεδομένο ότι θα ζήσει δύσκολες φάσεις στο παιγνίδι αύριο βράδυ εκεί, το υπ' αριθμόν ένα ζητούμενο παραμένει η ανασταλτική λειτουργία. Απέναντι στο άγαρμπο (μεν) πάθος (δε) των γηπεδούχων, τούτη είναι η ικανή και αναγκαία συνθήκη νίκης «α λα Βαλένθια». Αλλιώς, όσο το βρίσκει εύκολο να φτάνει ώς την απέναντι περιοχή δίχως σοβαρή αντίσταση, το αγριμάκι δεν τιθασεύεται. Και δεν είναι ψέματα, ίσα ίσα είναι προς το παρόν αποδεδειγμένο (έως ότου...διαψευστεί) μες στους αγώνες σε Ελλάδα και Ευρώπη, ότι όποτε συμβαίνει να λείπει ο Ζε Ελίας, ανταγωνιστική ανασταλτική λειτουργία δεν υπάρχει.<p>
 Οσο για το Αμβούργο; Θα 'ταν η τέλεια αφέλεια να λογαριάζει κανείς (και να ποντάρει στην αυταπάτη) ότι μπορεί αυτοί να παραιτηθούν πριν εκλείψει και η ακροτελεύτια μαθηματική ελπίδα. Αφέλεια, όχι μόνον επειδή πρόκειται για...Γερμανούς, συνεπώς «ξεχάστε το» ούτως ή άλλως, μα και γιατί το συγκεκριμένο γκρουπ επιβεβαιώνει πανηγυρικώς τις ευθύς εξαρχής (από την ημέρα της κλήρωσης ακόμη) ψυχρές εκτιμήσεις. Οτι θα γίνει (αλληλο) σφαγή μέχρις εσχάτων, ότι δεν υπάρχει ούτ' ένα παιγνίδι-στάνταρ στα δώδεκα (ένα Βαλένθια - Χερενφέιν, επί παραδείγματι, ένα Λάτσιο - Σαχτάρ ή ένα Μπάγερν - Ελσινγκμποργκ), ότι κατά πάσα πιθανότητα όλα θα παίζονται πάνω σε μια κλωστή ως και το 90' της 8ης Νοεμβρίου.<p>
 Πράγματι, τα δρώμενα στον όμιλο επαληθεύουν την πρόβλεψη των λεπτών ισορροπιών και της μεγάλης φθοράς όλων των εταίρων. Πουθενά, μα πουθενά, αλλού η προπορευόμενη ομάδα δεν έχει μόνον πέντε (σε, μάξιμουμ, εννέα) βαθμούς. Και πουθενά αλλού δεν υπάρχουν τέσσερις (άπασες, δηλαδή, οι) ομάδες που να ελπίζουν, βασίμως, ακόμη. Από τα έξι ματς που ήδη έγιναν, τα τρία έληξαν ισόπαλα, σε άλλα δύο η ισοπαλία έσπασε στο τελευταίο δεκάλεπτο (στο ένα, μάλιστα, από τα δύο στις καθυστερήσεις!), στο δε μοναδικό όπου το κρίσιμο (νικητήριο) γκολ επιτεύχθηκε νωρίς, Αμβούργο - Παναθηναϊκός 0-1, ώς και τότε το αποτέλεσμα παρέμενε απολύτως ρευστό μέχρι το φινάλε.<p>
 Το Αμβούργο, με οκτώ ματς στην Μπουντεσλίγκα (δύο τον Αύγουστο, πέντε το Σεπτέμβριο, ένα το Σαββατοκύριακο που μας πέρασε) κάτω από τη ζώνη του, έναντι μόλις τεσσάρων του Παναθηναϊκού στην Εθνική Κατηγορία, έρχεται στην Αθήνα για να παίξει το δικό του (πρώτο) «τελικό» τούτη την περίοδο στην Ευρώπη. Η παρτίδα, γι' αυτούς, έφτασε να είναι «όλα ή τίποτα». Κι οι έμπειροι χαρτοπαίκτες ξέρουν ότι το φύλλο δεν είναι ποτέ το ίδιο, μονίμως ευνοϊκό ή μονίμως ανάποδο, από την αρχή ώς το τέλος. Η γερμανική ομάδα, από τη Γιουβέντους ισοφαρίστηκε με το πέναλτι στο 88'. Και στη Λα Κορούνια, έχασε την ισοπαλία με γκολ στο πέμπτο και τελευταίο λεπτό του εξτρά χρόνου. Ουδείς μπορεί, λοιπόν, να τους απαγορεύσει (απεναντίας «νομιμοποιούνται») να φιλοδοξούν ότι εδώ η τύχη θα γυρίσει, για να τους δείξει και το καλό πρόσωπό της. Τουλάχιστον θα την προκαλέσουν να γυρίσει, ετούτο είναι το σίγουρο. Οταν ηττήθηκαν από τον Παναθηναϊκό μες στο Φολκσπαρκστάντιον, η άμεση αντίδρασή τους ήταν ότι στο επόμενο παιγνίδι νίκησαν με το ξερό 2-0 την (εκ των προπορευομένων, στο πρωτάθλημα, ομάδων) Σάλκε. Ηταν ο πρώτος αγώνας που τον έβγαλαν δίχως να δεχτούν τέρμα.<p>
 Ο Αναστασιάδης, μέσα από τα προβλήματα στην πορεία της περιπέτειας, άλλαξε πράγματα σ' αυτά που παρέλαβε από τον Κυράστα. Πέρασε, δειλά-δειλά, δικές του ιδέες και λογικές. Το 4-4-2 έγινε 3-4-3, δηλαδή οι δύο σέντερ-μπακ αυξήθηκαν σε τρεις και το σχήμα λειτούργησε αρμονικά, βασικός τερματοφύλακας προήχθη στη διαδρομή ο Χαλκιάς, η ομάδα (το κυριότερο) στηρίχθηκε στο ελληνικό στοιχείο. Κι όχι απλώς επιβίωσε, αλλά προχώρησε με το κεφάλι (και το ηθικό) ψηλά. Τώρα, όμως, οι «προβληματικοί» ξένοι επιστρέφουν στη διάθεση του κόουτς. Μένει να δούμε αν αυτό είναι ευλογία ή κατάρα.<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
