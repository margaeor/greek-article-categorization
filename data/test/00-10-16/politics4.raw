«Κανείς δεν επιτρέπεται να είναι υπεράνω κριτικής. Κυρίως όσοι ανέλαβαν την ευθύνη να καθορίσουν την πορεία του κόμματος. Ας κάνουν επομένως την αυτοκριτική τους και ας βοηθήσουν το κόμμα να προχωρήσει με την ανάδειξη νέων και άφθαρτων δυνάμεων, που είναι σε θέση να ανοίξουν ένα νέο κεφάλαιο στην ιστορική του διαδρομή».
 Με τις φράσεις αυτές ο ευρωβουλευτής του ΚΚΕ Γιάννης Θεωνάς στο σημείωμά του στον προσυνεδριακό διάλογο, που δημοσίευσε στο σαββατιάτικο φύλλο του ο «Ριζοσπάστης», καλεί τη σημερινή ηγεσία να αποχωρήσει και να παραδώσει τη διεύθυνση σε νέα πρόσωπα.
 Στις ευθύνες που καταλογίζει στην υπό την Αλέκα Παπαρήγα ηγεσία περιλαμβάνονται μεταξύ άλλων: 
  Η επικίνδυνη, όπως τη χαρακτηρίζει, στασιμότητα της πολιτικής επιρροής του κόμματος, όπως εκφράζεται στα εκλογικά αποτελέσματα του 1996 και του 2000.
  Η φθίνουσα πορεία του συνδικαλιστικού κινήματος με την εφαρμογή της νέας επαναστατικής γραμμής του ταξικού πόλου, που ακολουθεί η ηγεσία του ΚΚΕ, σε αντιπαράθεση με τις μαζικές κινητοποιήσεις των εργαζομένων, όταν το κόμμα αγωνιζόταν μέσα από τη ΓΣΕΕ.
  Η κυκλοφορία του «Ριζοσπάστη» είναι μικρότερη και από την περίοδο της παρανομίας.
  Το «Μέτωπο» με το πολιτικό περιεχόμενο που έχει πάρει ταυτίζεται με το κόμμα 
  Η θέση για αποδέσμευση από την Ευρωπαϊκή Ενωση δεν βοηθά το ΚΚΕ να αναπτύξει 
 Επίσης, επισημαίνει ότι το κόμμα δεν λειτουργεί καν με τις αρχές του δημοκρατικού συγκεντρωτισμού, καθώς το δεύτερο σκέλος λειτουργεί σε βάρος του άλλου. Ετσι, κατά την προσυνεδριακή διαδικασία αποκλείστηκαν μέλη που διατύπωναν άποψη διαφορετική από την ηγεσία.
