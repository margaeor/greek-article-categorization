<html>

<!--

	Web Author:  Αριστείδης Παλιούρας 

	email: aris@enet.gr

-->

<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 16/10/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		

		<BR><BR>

		</td>

</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">




Του ΣΑΒΒΑ ΛΙΒΑΝΙΟΥ<p>
 Και ύστερα από τη Βουλή, έρχεται η σειρά των δικαστηρίων! Τα δύο αντιμαχόμενα στρατόπεδα, Γ.Γ.Α. και ΕΠΑΕ, ετοιμάζονται να αναμετρηθούν στα δικαστήρια, όπου θα κριθεί η συνταγματικότητα του νόμου Φλωρίδη με τον οποίο καθαιρείται από την προεδρία της ΕΠΑΕ ο Βίκτωρας Μητρόπουλος. Η «μάχη» πάντως καλά κρατεί, αφού το ΣΔΟΕ με 10 Ράμπο (!) έκανε προχθές το απόγευμα έφοδο στα γραφεία της ΕΠΑΕ και έλεγξε τα βιβλία του λογιστηρίου της διοργανώτριας αρχής...<p>
 Μόνο τυχαίο δεν είναι το γεγονός ότι οι Ράμπο πήγαν στην ΕΠΑΕ τη στιγμή που η διοίκησή της βρίσκεται σε ανοιχτή ρήξη με τον υφυπουργό Αθλητισμού. Τα μέλη του Σώματος Δίωξης Οικονομικού Εγκλήματος αιφνιδίασαν τον πρόεδρο της ΕΠΑΕ, ο οποίος δεν περίμενε ότι θα πραγματοποιήσουν έλεγχο το Σάββατο το μεσημέρι, καθώς συνήθως τα γραφεία της Ενωσης τη συγκεκριμένη ημέρα είναι κλειστά. Παρ' όλα αυτά στα γραφεία ήταν τρεις λογιστές και οι Ράμπο έκαναν φύλλο και φτερό τα βιβλία της ΕΠΑΕ. Ο έλεγχος διήρκεσε 7 ώρες (!) και στους ελεγκτές δεν δόθηκε μόνο το αρχείο του ελεγκτικού συμβουλίου, το οποίο δεν βρίσκεται στην ΕΠΑΕ. Φεύγοντας τα μέλη του ΣΔΟΕ πήραν μαζί τους αντίγραφα των συμβάσεων που έχει υπογράψει η ΕΠΑΕ με εταιρείες για την εκτέλεση των έργων εκσυγχρονισμού των γηπέδων.<p>
 «Η ΕΠΑΕ παρέδωσε ό,τι στοιχεία τής ζητήθηκαν και στο τέλος οι ελεγκτές μάς έδωσαν συγχαρητήρια, καθώς δεν βρήκαν το παραμικρό», δήλωσε στην "Ε" ο ταμίας της Ενωσης, Νίκος Παπαδόπουλος, αν και από πηγές που είναι προσκείμενες στον ΠΑΟΚ διέρρευσε ότι «οι Ράμπο βρήκαν λαβράκια».<p>
 Από σήμερα η κυβέρνηση στη «μάχη» της κάθαρσης θα ρίξει τους ελεγκτές του υπουργείου Οικονομικών, προκειμένου να γίνει διασταύρωση στοιχείων. Οι έλεγχοι, όπως έγραψε η «Ε», θα επεκταθούν στις ΠΑΕ και στην ΕΠΟ.<p>
 Δικαστικές κόντρες<p>
 Σε ό,τι αφορά το νόμο Φλωρίδη, ο Βίκτωρας Μητρόπουλος για να τον ακυρώσει θα προσφύγει είτε στο Πρωτοδικείο είτε στο Συμβούλιο της Επικρατείας (θα καταθέσει και αίτηση αναστολής) και όπως υποστηρίζει «ο υφυπουργός θα είναι αυτός που στο τέλος θα πιει το πικρό ποτήρι», εκφράζοντας έτσι τη βεβαιότητά του ότι θα δικαιωθεί στα δικαστήρια.<p>
 Και στο στρατόπεδο της Πανεπιστημίου 25 σχεδιάζουν τις επόμενες κινήσεις τους έχοντας στο πλευρό τους τον ΠΑΟΚ, τον Παναθηναϊκό, την ΑΕΚ και τον ΟΦΗ. Οι «σύμμαχοι» του κ. Φλωρίδη θα ζητήσουν την έκπτωση του προέδρους τους, ενώ σιγά σιγά ακούγονται και τα πρώτα ονόματα για την προεδρία της ΕΠΑΕ. Ο ΠΑΟΚ θα προτείνει τον Κώστα Τσαρούχα, ενώ υποψηφιότητα ενδέχεται να θέσουν οι Νίκος Μπερετάνος και Ευάγγελος Σαβράμης! Ανοιχτός σε κάθε πρόταση είναι και ο Πέτρος Θεοδωρίδης, αλλά παράγοντες της Ενωσης υποστηρίζουν ότι για το θέμα του προέδρου έχουν άσο στο μανίκι τους.<p>
 Ο Παναθηναϊκός έχει κλειστά τα χαρτιά του, αν και από τη Γ.Γ.Α. υποστηρίζουν ότι «ο κ. Φιλιππίδης δεν έχει πρόβλημα για το ποιος θα διαδεχτεί τον Βίκτωρα Μητρόπουλο, αρκεί να είναι άνθρωπος της εμπιστοσύνης του υφυπουργού Αθλητισμού».<p>
 Ραντεβού με ΟΥΕΦΑ<p>
 Ο Γιώργος Φλωρίδης από το βήμα της Βουλής δεσμεύτηκε ότι θα προχωρήσει σε ριζικές αλλαγές στο νομοθετικό πλαίσιο που διέπει το επαγγελματικό ποδόσφαιρο. Σύμφωνα με πληροφορίες ο υφυπουργός Αθλητισμού θα προσπαθήσει να συναντηθεί είτε ο ίδιος είτε συνεργάτης του με εκπροσώπους της ΟΥΕΦΑ και της FIFA, προκειμένου να τους ενημερώσουν για τις προθέσεις της ελληνικής κυβέρνησης. Κι αυτό για να μην υπάρξουν έντονες αντιδράσεις από την ΟΥΕΦΑ και τη FIFA στην περίπτωση που κατατεθεί στη Βουλή το νέο αθλητικό νομοσχέδιο.<p>
 Ηδη πάντως έχει κλειστεί ραντεβού του κ. Φλωρίδη με την πενταμελή επιτροπή των ΠΑΕ, τα μέλη της οποίας έχουν αναλάβει να συζητήσουν με την πολιτεία τα αιτήματα των ομάδων. Η συνάντηση είναι προγραμματισμένη για την προσεχή Πέμπτη, αλλά αν πραγματοποιηθεί δεν θα είναι παρών ο Σωκράτης Κόκκαλης, ο οποίος θα βρίσκεται στο εξωτερικό.<p>
 Ο υφυπουργός Αθλητισμού θα ζητήσει από τα μέλη της επιτροπής να γίνει μία συμφωνία κυρίων για να προχωρήσει η κάθαρση στο ποδόσφαιρο. Εάν δεν συμφωνήσουν, ο κ. Φλωρίδης θα σταματήσει το διάλογο με την ΕΠΑΕ για τα αιτήματα των ομάδων.<p>
 Στην ΟΥΕΦΑ δεν θα πάει πάντως μόνο ο κ. Φλωρίδης. Τις βαλίτσες τους ετοιμάζουν και οι Βίκτωρας Μητρόπουλος, Βασίλης Γκαγκάτσης, οι οποίοι στις 20 Οκτωβρίου θα ταξιδέψουν στη Νιόν για τη σύσκεψη της ΟΥΕΦΑ, η οποία θα ενημερώσει τις ομοσπονδίες για το θέμα των μετεγγραφών. Στο περιθώριο της σύσκεψης οι δύο παράγοντες αναμένεται να μεταφέρουν τα όσα συμβαίνουν στην Αθήνα στους αξιωματούχους της ΟΥΕΦΑ.<p>
 * «Είναι κυβερνητική πολιτική και δεν υπάρχει διαμάχη σε προσωπικό επίπεδο», δήλωσε στη Βέροια ο υπουργός Πολιτισμού Θεόδωρος Πάγκαλος αναφερόμενος στο νόμο Φλωρίδη. Ο κ. Πάγκαλος έκανε και μία ευχή: «Εύχομαι να αθωωθεί ο κ. Μητρόπουλος και να επανέλθει στην ΕΠΑΕ».<p>



</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
