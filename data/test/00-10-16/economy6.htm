<html>



<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Δευτέρα 16/10/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>




Του ΔΗΜΗΤΡΗ ΚΟΝΤΟΓΙΑΝΝΗ<p>
 Η φράση «ήταν στραβό το κλήμα το 'φαγε κι ο γάιδαρος» ταιριάζει γάντι στην αγορά των δημόσιων εγγράφων (ΙΡΟ), αφού όλες οι τιμές των μετοχών των επιχειρήσεων που εισήλθαν στο Xρηματιστήριο από τις αρχές Αυγούστου και μετά βρίσκονται χαμηλότερα από την τιμή διάθεσής τους, με μοναδική εξαίρεση την εταιρεία Space Ελλάς, όπως φαίνεται και στο σχετικό πίνακα.<p>
 <font size=4><b>Τ</b></font>ελευταίο θύμα αυτής της αρνητικής κατάστασης ήταν η ξενοδοχειακή επιχείρηση «Ηλιος» που ανέστειλε την Παρασκευή, τελευταία ημέρα της περιόδου εγγραφών, τη 

δημόσια εγγραφή της επικαλούμενη το δυσμενές χρηματιστηριακό κλίμα.<p>
 Δεν υπάρχει αμφιλοβία ότι η πτωτική πορεία της Σοφοκλέους για πάνω από ένα χρόνο δεν είναι ό,τι καλύτερο για τις εταιρείες που θέλουν να περάσουν την πόρτα του Xρηματιστηρίου. -Ομως όλοι -ανάδοχοι, σύμβουλοι, επιχειρηματίες, αναλυτές- γνωρίζουν ότι ο κυριότερος λόγος που νέες εισαγωγές δεν πάνε καλά είναι οι υψηλές αποτιμήσεις με τις οποίες οι εταιρείες εισήλθαν στο Xρηματιστήριο.<p>
 Αν αυτή η πρακτική δεν αλλάξει, τότε η αγορά των δημόσιων εγγραφών κινδυνεύει και μαζί της οι αμοιβές όλων των εμπλεκομένων, που είναι βασικά εταιρείες-μέλη 

τραπεζικών ομίλων, καθώς και η δυνατότητα των εταιρειών εκτός Xρηματιστηρίου να αντλούν φθηνά κεφάλαια.<p>
 Δεν είναι μυστικό ότι οι ακριβές αποτιμήσεις που έχουν τη ρίζα τους στη «χρυσή 

εποχή» του 2000 οφείλονται τόσο στον έντονο ανταγωνισμό μεταξύ των αναδόχων για την προσέλκυση εταιρειών που θα τους απέφεραν έσοδα όσο και στην επιθυμία των ιδιοκτητών των επιχειρήσεων να τις βάλουν στο Xρηματιστήριο είτε για να τα 

«κονομήσουν γρήγορα» είτε για να χρηματοδοτήσουν την επέκταση των εταιρειών τους, είτε και για τα δύο. Για να σταματήσει αυτή η πρακτική θα πρέπει να αλλάξει ο τρόπος προσδιορισμού της τιμής διάθεσης των μετοχών.<p>
 Ο καθορισμός της τιμής<p>
 Με το σημερινό σύστημα που τέθηκε σε λειτουργία πρόσφατα οι ανάδοχοι προσδιορίζουν το εύρος τιμών στις δημόσιες εγγραφές και προσκαλούν τους ενδιαφερόμενους να υποβάλουν προσφορές. Κατόπιν προσδιορίζεται η ακριβής τιμή διάθεσης. Μέχρι πριν από λίγο καιρό οι τιμές εισαγωγής προσδιορίζονταν επακριβώς από τους αναδόχους λίγες μέρες πριν από την έναρξη της περιόδου εγγραφών και αρκετά παλαιότερα πολλές μέρες πριν από την περίοδο των εγγραφών.<p>
 Αντίθετα στο εξωτερικό οι ανάδοχοι παρουσιάζουν την εταιρεία (roadshow) στους θεσμικούς επενδυτές που υποβάλλουν προσφορές (τιμή-ποσότητα) με βάση την οποία 

ο ανάδοχος προσδιορίζει το εύρος των τιμών για τη δημόσια εγγραφή.<p>
 Ο πρόεδρος του Xρηματιστηρίου φέρεται να κατανοεί το πρόβλημα και να προσανατολίζεται προς την υιοθέτηση της διαδικασίας ανοίγματος του βιβλίου προσφορών (book building) που ισχύει στο εξωτερικό, αλλά προς το παρόν έχει επιλέξει να περιμένει και να προχωρήσει μόνο σε συστάσεις προς τους αναδόχους.<p>
 «Το σημερινό δεν είναι πραγματικό book building (βιβλίο εγγραφών), αλλά book building α λα Γκρέκα», λέει στην «Ε» ο επικεφαλής μιας εταιρείας διαχείρισης χαρτοφυλακίου, που θέλει να παραμείνει ανώνυμος.<p>
 Ο ίδιος επισημαίνει ότι «το χειρότερο είναι πως αποδεικνύεται στην πράξη με την περίπτωση της εταιρείας "Ηλιος" ότι δεν υπάρχει κίνδυνος για τον ανάδοχο, αφού αν η δημόσια εγγραφή πάει καλά όλα είναι μέλι-γάλα, αν δεν πάει καλά τότε 

ακυρώνεται με τη σύμφωνη γνώμη της εταιρείας».<p>
 Υπενθυμίζεται ότι τα έξοδα αναδοχής αντιστοιχούν στο 3, 5% του συνολικού ποσού της δημόσιας εγγραφής.<p>
 Τα διεθνή πρότυπα<p>
 Πολλοί εκτιμούν ότι αν το σύστημα της δημόσιας εγγραφής γινόταν με τη μεθοδολογία του εξωτερικού και οι ανάδοχοι δεν μπορούσαν να αποκηρύξουν το ρίσκο που αναλάμβαναν σε περίπτωση που η δημόσια εγγραφή μιας εταιρείας δεν πήγαινε καλά, τότε οι αποτιμήσεις θα εκλογικεύονταν και η ουρά των προς εισαγωγή εταιρειών στο Xρηματιστήριο θα μειωνόταν σημαντικά.<p>
 Η διεθνής εμπειρία από τις αναπτυγμένες αγορές δείχνει ότι οι μετοχές επιχειρήσεων που πραγματοποίησαν δημόσιες εγγραφές και μπήκαν στο χρηματιστήριο δίνουν κατά μέσον όρο στους κατόχους τους υψηλότερες αποδόσεις απ' ό,τι όλη η αγορά το πρώτο διάστημα μετά την εισαγωγή τους.<p>
 Ο κυριότερος λόγος είναι η τιμολόγησή τους κάτω από τα «σωστά επίπεδα αποτίμησης», για να είναι η δημόσια εγγραφή επιτυχημένη. Αυτό θα πρέπει να γίνει συνήθεια και εδώ, μόνο που απ' ό,τι φαίνεται θα πρέπει να συνοδευτεί με συμμόρφωση του σημερινού book building προς τα διεθνή πρότυπα και ουσιαστική ανάληψη του ρίσκου από τους αναδόχους.<p>



	

</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>

</body></html>
