<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 1 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο</b>
 Θόδωρος Αγγελόπουλος είναι ο πρόεδρος του Διεθνούς Φεστιβάλ Κινηματογράφου Θεσσαλονίκης, ένα ρόλο που δέχτηκε να παίξει με προθυμία για να στηρίξει με το

κύρος του τα πρώτα δύσκολα βήματα της διεθνοποίησης του θεσμού. Αυτό, όμως, δεν σημαίνει ότι το Φεστιβάλ Θεσσαλονίκης δεν μπορεί να τιμήσει τον μεγάλο Ελληνα σκηνοθέτη οργανώνοντας ρετροσπεκτίβα των έργων του, σαν κι αυτές που έχει ήδη αφιερώσει στον Ντασέν, τον Τζαβέλλα, τον Κακογιάννη, τον Κούνδουρο. <p>
 Ετσι, λοιπόν, φέτος το 41ο Φεστιβάλ Θεσσαλονίκης (10-19 Νοεμβρίου) θα είναι γεμάτο από Θόδωρο Αγγελόπουλο. Το αφιέρωμα, που έχει ετοιμαστεί για τα 35 χρόνια της κινηματογραφικής του πορείας, είναι πολύπλευρο και ενδιαφέρον -για παλιούς και νεότερους θεατές.<p>
 Θα παιχτούν κατ' αρχήν και οι έντεκα ταινίες του, από την «Αναπαράσταση» του 1970, που υπήρξε σταθμός στην ιστορία του ελληνικού κινηματογράφου και απέδειξε με μοναδικό τρόπο -αυτή, μια πρώτη ταινία- το μεγάλο ταλέντο του δημιουργού της, μέχρι τη βραβευμένη το 1998 με Χρυσό Φοίνικα στις Κάννες «Μια αιωνιότητα και μία μέρα».<p>
 Θα παιχτούν οι μικρού μήκους ταινίες του και τα ντοκιμαντέρ του, αλλά και ανέκδοτα αποσπάσματα ταινιών του. Την ρετροσπεκτίβα θα πλαισιώσουν και 9 «making of», δηλαδή ντοκιμαντέρ που έχουν καταγράψει το γύρισμα των ταινιών του και υπογράφουν μερικοί γνωστοί Ελληνες σκηνοθέτες, όπως η Μαίρη Παπαλιού, ο Πατρίς Βιβάνκος, ο Αλέξανδρος Λαμπρίδης, ο Δημήτρης Μακρής, αλλά και ο διευθυντής του Φεστιβάλ, Μισέλ Δημόπουλος. <p>
 Επειδή, όμως, το έργο του Θόδωρου Αγγελόπουλου έχει δεχτεί πλήθος θεωρητικών προσεγγίσεων από Ελληνες και ξένους κριτικούς (και όχι μόνο του κινηματογράφου) και η διεθνής βιβλιογραφία ολοένα και αυξάνεται, το Φεστιβάλ Θεσσαλονίκης αποφάσισε να προχωρήσει στη διοργάνωση διεθνούς συμποσίου με τίτλο «Βλέμματα στον κόσμο του Αγγελόπουλου», που αφιερώθηκε στη μνήμη του Βασίλη Ραφαηλίδη. <p>
 Το συμπόσιο θα γίνει το πρώτο Σαββατοκύριακο του Φεστιβάλ (11 και 12 Νοεμβρίου) και θα φιλοξενηθεί στην αίθουσα εκδηλώσεων του Μουσείου Αρχαίων Βυζαντινών και Μεταβυζαντινών Μουσικών Οργάνων (στα Λαδάδικα).<p>
 Το θέμα της πρώτης μέρας του συνεδρίου είναι «Από το Μύθο στην Ιστορία -Μύθος,

Ιστορία, Θέατρο, Αναπαράσταση».Της συνεδρίας θα προεδρεύσει ο κριτικός κινηματογράφου και σύμβουλος κινηματογραφίας του ΥΥΠΟ Γιάννης Μπακογιαννόπουλος. <p>
 Θα συμμετέχουν με εισηγήσεις οι: Οριο Καλντιρόν, καθηγητής της Εθνικής Σχολής Κινηματογραφίας της Ιταλίας (Ο Θ.Α. και οι αρχαίοι μύθοι), Καρολίν Εαντές, καθηγήτρια Κινηματογραφικών Σπουδών και Λογοτεχνίας στο πανεπιστήμιο Σταντάλ- Γκρενόμπλ ΙΙ (Το ποιητικό ύφος του Θ.Α.), Φρανσουάζ Λετουμπλόν, καθηγήτρια αρχαιοελληνικής γλώσσας και λογοτεχνίας στο ίδιο πανεπιστήμιο (Οι αναφορές στην αρχαιότητα στον κινηματοτογράφο του Θ.Α.), Ανχελ Κιντάνα, κριτικός κινηματογράφου και καθηγητής στο πανεπιστήμιο της Χερόνα της Ισπανίας (Ο Θ.Α.,

ο κύκλος, η γενεολογία και η ιστορία), Σιλβί Ρολέ, αναπληρώτρια καθηγήτρια της Σύγχρονης Λογοτεχνίας στη Σορβόνη (Οι παραλλαγές στη μουσική λειτουργία ανάμεσα στο «Θίασο» και το «Ταξίδι στα Κύθηρα»), ο Γουόλτερ Ραγκλ, Γερμανός κριτικός κινηματογράφου (Θ.Α.: ένας ταξιδιώτης στο χρόνο) και ο Γιόζεπ Τορέλ, κριτικός κινηματογράφου από την Ισπανία (Η συνάντηση με την Ιστορία).<p>
 Πρόεδρος της δεύτερης μέρας του συμποσίου θα είναι ο Γάλλος κριτικός κινηματογράφου Μισέλ Σιμάν και το θέμα που θα προσεγγίσουν οι εισηγητές είναι «Το τέλος των ιδεολογιών και η ανίχνευση μιας νέας ουτοπίας». <p>
 Ο Ισπανός σκηνοθέτης και κριτικός κινηματογράφου Πέρε Αλμπέρο θα μιλήσει για «Τις τρεις μεταμορφώσεις. Τράβελινγκ με το φακό του Νίτσε στον κινηματογράφο του Θ.Α». Ο Ισραηλινός κριτικός κινηματογράφου Νταν Φαϊνάρι για την «Αναζήτηση

των χαμένων ιδανικών». Ο καθηγητής Κινηματογραφικών Σπουδών και Βίντεο στο πανεπιστήμιο της Οκλαχόμα, Αντριου Ορτον, για την «Πιθανότητα ειρήνης στα Βαλκάνια: οι ελπιδοφόρες εικόνες του Θ.Α. πέρα από τους περιορισμούς της ιδεολογίας στο Μετέωρο Βήμα, το Βλέμμα του Οδυσσέα και την Αιωνιότητα και μια Μέρα». Η αναπληρώτρια καθηγήτρια στο Τμήμα Επικοινωνίας και Ενημέρωσης του πανεπιστημίου Αθηνών, Μαρία Κομνηνού, με θέμα «Θ.Α., ο δημιουργός στην εποχή της διακύβευσης: ζητήματα ταυτότητας στον ελληνικό και βαλκανικό χώρο». Ο κριτικός κινηματογράφου Νίκος Κολοβός με θέμα «Ο Οδυσσέας στη χώρα των νεφών».

Η καθηγήτρια νεοελληνικής λογοτεχνίας στο πανεπιστήμιο «Λα Σαπιέντσα» της Ρώμης, Πάολα Μινούτσι, με θέμα «Στο δρόμο με τον άγγελο» και ο Γερμανός κριτικός κινηματογράφου Βόλφραμ Σούτε με θέμα «Τελική Εξοδος Ευρώπη». Την επιστημονική επιμέλεια του συμποσίου έχει η Ειρήνη Στάθη.<p>
 Επειδή, όμως, ο Θόδωρος Αγγελόπουλος είναι στενά συνδεδεμένος με τους συνεργάτες του, στους οποίους παραμένει πιστός τόσα χρόνια τώρα, το αφιέρωμα του Φεστιβάλ στο έργο του περιλαμβάνει και δύο συναυλίες της Ελένης Καραΐνδρου

στο Μέγαρο Μουσικής Θεσσαλονίκης, έκθεση με σκηνικά και κοστούμια των Γιώργου Πάτσα, Γιώργου Ζιάκα και Μικέ Καραπιπέρη, έκθεση αφίσας από μεγάλα φεστιβάλ και έκθεση φωτογραφίας του Δημήτρη Σοφικίτη.<p>
 <b>Β. ΓΕΩΡΓ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
