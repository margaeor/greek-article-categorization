<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 1 Νοεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Της ΛΙΑΝΑΣ ΣΠΥΡΟΠΟΥΛΟΥ<p>
 Σ</b>την αρχή η απορία και η έκπληξη. Μετά η έντονη διαφωνία και η αποδοκιμασία. Οι



δηλώσεις του υπουργού Μακεδονίας-Θράκης Γιώργου Πασχαλίδη σίγουρα προκάλεσαν αντιδράσεις στους Ολυμπιονίκες μας. Η σύγκριση των ολυμπιακών μεταλλίων τους με τη βαθμολογια του Οδυσσέα που τελικά δεν σήκωσε τη σημαία στην παρέλαση της



28ης Οκτωβρίου φαίνεται ότι τουλάχιστον τους απογοήτευσε. Κάποιοι τον δικαιολογούν και κάνουν λόγο για ανθρώπινο λάθος. Δεν δικαιολογούν όμως την εμμονή του υπουργού στην «άτυχη», όπως τη χαρακτηρίζουν, σύγκριση. Οσον αφορά την όλη ιστορία με το μαθητή, οι Ολυμπιονίκες μας πιστεύουν ότι ήταν παρατραβηγμένη. Μιλούν στην «Ε» ο «χρυσός» Κάχι Κακιασβίλι, ο προπονητής των Κώστα Κεντέρη και Κατερίνας Θάνου, Χρήστος Τζέκος και η Ειρήνη Αϊδηνλή, Ολυμπιονίκης με την ομάδα του ανσάμπλ.<p>
 <b>Κάχι Κακιασβίλι, Ολυμπιονίκης άρσης βαρών</b><p>
 «Πιστεύω ότι ο υπουργός έκανε ένα ανθρώπινο λάθος. Αυτό που με πείραξε είναι ότι δεν το παραδέχτηκε στη συνέχεια. Καταλαβαίνω ότι είναι υπουργός και ίσως δεν μπορεί να το παραδεχτεί, αλλά νομίζω ότι έπρεπε να το κάνει. Για τον Οδυσσέα τι να πω... Μήπως υπάρχει ξενοφοβία; Δεν το ξέρω... Μήπως κάποιοι δεν θέλουν να βγάλουν το καπέλο σε κάποιο ταλέντο που δεν είναι Ελληνας; Είμαστε σωστοί από ανθρώπινη σκοπιά; Εχουμε σωστούς νόμους; Αν ήταν από μια άλλη χώρα,



θα είχαμε τα ίδια προβλήματα και θα είχε γίνει τόσος θόρυβος; Μπράβο στον Οδυσσέα που έκανε πίσω για να μη δημιουργήσει ακόμη περισσότερα προβλήματα. Ομως αυτά που είπε ο κ. Πασχαλίδης θεωρώ ότι ήταν ένα λάθος, στο οποίο και επέμεινε. Νομίζω παρ' όλ' αυτά ότι τα προβλήματα που υπάρχουν στην Ελλάδα είναι άλλα και όχι αυτή η ιστορία και κάποιες ατυχείς δηλώσεις που ακολούθησαν».<p>
 <b>Χρήστος Τζέκος, προπονητής στίβου</b><p>
 «Και εγώ και τα παιδιά (Κατερίνα Θάνου, Κώστας Κεντέρης) θεωρούμε ότι οι δηλώσεις του κ. Πασχαλίδη είναι άκαιρες και εντελώς αποτυχημένες. Ο υπουργός συνέκρινε δύο ανόμοια μεταξύ τους πράγματα. Ατοπο το σχόλιό του. Tο συγκεκριμένο παιδί, με την ιστορία του οποίου προκλήθηκε και ο θόρυβος και οι δηλώσεις, είναι άξιο. Βρίσκεται σε μια ξένη γι' αυτόν χώρα, προσπαθεί και είναι πολύ καλός μαθητής, κάτι που δείχνει ότι έχει και πολύ καλό χαρακτήρα. Από κει και πέρα υπάρχουν νόμοι, οι οποίοι διέπουν όλες τις καταστάσεις και δεν νομίζω ότι έπρεπε να γίνει τόσος θόρυβος. Εφόσον έγινε, έπρεπε να είχε σταματήσει. Αν δεν είχαν γίνει οι άκομψες αυτές δηλώσεις του υπουργού, όλα θα είχαν σταματήσει νωρίτερα. Ηταν, πιστεύουμε, ατυχής η συγκυρία. Να αναφερθεί σε Ολυμπιονίκες που πια είναι ινδάλματα για όλο τον κόσμο... Δεν υπήρχε κανένας λόγος να συγκρίνει τη σχολική με την αθλητική παιδεία».<p>
 <b>Ειρήνη Αϊδηνλή, Ολυμπιονίκης ανσάμπλ</b><p>
 «Ο κ. Πασχαλίδης δεν έπρεπε να συγκρίνει τους Ολυμπιονίκες με ένα μαθητή, όποιος και να είναι αυτός και όσο καλός και να είναι. Τα ολυμπιακά μετάλλια δεν μπαίνουν στο ίδιο σακί με την καλή βαθμολογία στο σχολείο. Τα μετάλλια ανήκουν σε όλη την Ελλάδα, η σχολική επίδοση μόνο στο μαθητή. Στον πίνακα ανακοινώσεων στο Σίδνεϊ δεν έγραφε το μετάλλιο πήρε η Αϊδηνλή, αλλά η Ελλάδα. Αλλωστε τα παιδιά που παίρνουν 20άρια στο σχολειο είναι πολλά. Ολυμπιονίκες πόσους έχουμε; Ο υπουργός καλά έκανε και τίμησε το μαθητή καλώντας τον, αλλά έπρεπε να σταματήσει εκεί και να μην κάνει σχόλια που θίγουν όλους μας. Οσον αφορά την όλη ιστορία με το μαθητή, πιστεύω ότι παραασχοληθήκαμε και μεγαλοποιήσαμε τα πράγματα. Δεν έπρεπε να ξεκινήσει όλος αυτός ο θόρυβος και έπρεπε να έχουν ξεκαθαριστεί τέτοιου είδους διαδικαστικά και νομοθετικά ζητήματα για να μην έχουμε τις παρεξηγήσεις που είχαμε».<p>

<p>

<b>Ο Pέππας</b><p>
 «Οι Ελληνες Ολυμπιονίκες δεν πρέπει να διατυπώνουν τέτοιου είδους παράπονα, διότι η πολιτεία τούς τίμησε με ξεχωριστό τρόπο», δήλωσε ο κυβερνητικός εκπρόσωπος. Σε μια προσπάθεια να ισορροπήσει μεταξύ του υπουργού Μακεδονίας-Θράκης Γ. Πασχαλίδη και των αντιδράσεων που προκάλεσε η δήλωσή του,
ο Δ. Ρέππας είπε: «Οι Ελληνες Ολυμπιονίκες μάς έκαναν περήφανους γιατί σε όλο τον κόσμο έδειξαν ότι ο ελληνικός αθλητισμός αξίζει να βρίσκεται στο βάθρο. Από την άλλη, ένας μαθητής που ζει στην πατρίδα μας και αξιοποιεί τις δυνατότητες που του προσφέρει το εκπαιδευτικό μας σύστημα και αριστεύει, και αυτό μας ικανοποιεί, τον συγχαίρουμε και ελπίζουμε να συνεχίσει σ' αυτόν το δρόμο».<p>

– Aπαντώντας στον υπουργό Mακεδονίας-Θράκης Γ. Πασχαλίδη, ο Σύνδεσμος Eλλήνων Ολυμπιονικών σε χθεσινή ανακοίνωσή του μεταξύ άλλων αναφέρει ότι αφήνει στην κρίση του λαού «τις απόψεις, αλλά ιδιαίτερα τα υπονοούμενα του εκπροσώπου αυτών που οι ολυμπιονίκες έκαναν υπερήφανους» και παραπέμπει στις πρόσφατες ομιλίες προς τιμήν των ολυμπιονικών στη Bουλή.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
