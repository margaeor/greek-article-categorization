<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 1 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Π</b>ριν μπορούσες να κατηγορήσεις ανοιχτά το αφεντικό σου, αλλά δεν μπορούσες να μιλήσεις για το σύστημα, ενώ τώρα μπορείς να βρίσεις το σύστημα, αλλά δεν μπορείς να πεις κακή κουβέντα για το αφεντικό σου», λέει ο Γερμανός Ινγκο Σούλτσε, συγγραφέας του βιβλίου «Απλές Ιστορίες» ενός μυθιστορήματος από την ανατολικογερμανική επαρχία, δέκα χρόνια μετά την επανένωση των δύο Γερμανιών. Αλλα πολιτικά συστήματα, ίδιες όμως εξαρτήσεις.<p>
 Με την ευκαιρία της κυκλοφορίας του βιβλίου του, βρέθηκε για λίγες μέρες στην Αθήνα, προσκεκλημένος των εκδόσεων «Καστανιώτη» και του Γερμανικού Ινστιτούτου

Γκέτε.<p>
 Στο βιβλίο του αφηγείται με λακωνικό και διόλου συναισθηματικό ύφος μικρές καθημερινές ιστορίες ποτισμένες με την απόγνωση, τη σύγχυση και τις κωμικοτραγικές καταστάσεις που ζουν σήμερα οι κάτοικοι της πρώην Ανατολικής Γερμανίας. Οι φαινομενικά 29 αυτές «Απλές Ιστορίες» εκτυλίσσονται σε μια μικρή

ξεπεσμένη επαρχιακή πόλη, το Αλτενμπουρκ, στην οποία έζησε πολλά χρόνια και ο ίδιος ο συγγραφέας. «Ηθελα να γράψω για ένα θέμα που γνωρίζω καλά. Θα μπορούσα

πολύ εύκολα να είμαι και εγώ ένας ήρωας του βιβλίου. Μέσα από τα μικρά, καθημερινά συμβάντα αποκαλύπτεται το γκρέμισμα ενός ολόκληρου κόσμου και τα τραύματα που άφησε η επανένωση του 1990 στη ζωή των ανθρώπων, που τους πέταξαν

κυριολεκτικά τον έναν πάνω στον άλλο».<p>
 Ο Ινγκο Σούλτσε γεννήθηκε το 1962 στη Δρέσδη, εργάστηκε στο θέατρο και στον Τύπο και από τα μέσα της δεκαετίας του '90 ασχολείται αποκλειστικά με τη συγγραφή βιβλίων και ζει στο Βερολίνο. Οι «Απλές Ιστορίες» είναι το δεύτερο βιβλίο του, το οποίο σημειώνει μεγάλη επιτυχία παγκοσμίως.<p>
 Οταν έπεσε το «Τείχος της Ντροπής», ο Ινγκο Σούλτσε ήταν 27 χρόνων και μέχρι τότε δεν είχε επισκεφτεί τη Δυτική Γερμανία, αλλά ούτε και καμία άλλη χώρα του

Δυτικού Μπλοκ. «Το Νοέμβριο του '89 η Ανατολική Γερμανία ήταν ένα καμίνι που έβραζε. Κανείς όμως δεν ήξερε τι ακριβώς επρόκειτο να συμβεί. Το βράδυ, πριν από την πτώση του Τείχους, έπεσα νωρίς για ύπνο και όταν ξύπνησα την επομένη το πρωί όλα είχαν αλλάξει. Η πρώτη σκέψη που μου ήρθε στο μυαλό ήταν τι θα γίνει τώρα; Θα φύγουν όλοι για τη Δυτική Γερμανία; ».<p>
 Οι κάτοικοι της πρώην Ανατολικής Γερμανίας αναγκάστηκαν εν μιά νυκτί να αλλάξουν τρόπο ζωής, πιστεύω, αξίες. Ο, τι είχαν μάθει να θεωρούν σημαντικό, σήμερα δεν έχει αξία. «Το σοκ ήταν σίγουρα μεγάλο», λέει ο Σούλτσε. «Τις πρώτες μέρες διαδραματίζονταν ιδιαίτερα κωμικοτραγικές καταστάσεις. Πολλοί θέλανε να πάνε διακοπές στo εξωτερικό, άλλοι θέλανε να αγοράσουν μια BMW, ενώ άλλοι προμηθεύονταν είδη πρώτης ανάγκης από τη Δυτική Γερμανία, γιατί ήταν καλύτερα συσκευασμένα. Ολοι θέλανε να γευτούν αυτά που τόσα χρόνια δεν μπορούσαν· και συμπεριφέρονταν σαν μικρά παιδιά. Μπορεί να μην ήξεραν τι θα κάνουν αύριο, αν θα έχουν δουλειά και χρήματα, αλλά εκείνες τις μέρες δεν τους

ενδιέφερε».<p>
 Πολλοί όμως προσγειώθηκαν ανώμαλα. Μετά τις φιέστες και τα πανηγύρια, ήρθε η ανεργία, που εδώ και πολλά χρόνια μαστίζει τη Γερμανία, την κατ' εξοχή χώρα της εργασίας. Πολλοί, κυρίως πρώην Δυτικογερμανοί, θεωρούν υπαίτια την ενοποίηση των δύο Γερμανιών και τον τότε πρωθυπουργό Χέλμουτ Κολ. Ο Σούλτσε όμως είναι κατηγορηματικός. «Οι περισσότεροι άνεργοι είναι κάτοικοι της πρώην Ανατολικής Γερμανίας. Πολλοί από αυτούς έμειναν ξαφνικά χωρίς δουλειά, αφού έκλεισαν οι επιχειρήσεις όπου εργάζονταν. Το καινούργιο σύστημα δεν τους χρειαζόταν πια. Δεν υπάρχει, πιστεύω, χειρότερο συναίσθημα από το να νιώθει κανείς περιττός πια. Πολλοί συμπατριώτες μου, κυρίως άνω των 45 χρόνων, που έχασαν τη δουλειά τους και δεν βρήκαν άλλη, κόντεψαν να τρελαθούν. Βρέθηκαν ξαφνικά στο περιθώριο και αναρωτιώνταν τι έκαναν τόσα χρόνια. Εχασαν τη δουλειά τους και δεν μπορούσαν να φύγουν από την περιοχή που ζούσαν, γιατί εκεί ήταν η οικογένειά τους, οι φίλοι τους.<p>
 Αυτό όμως που δεν πρέπει να ξεχνάνε οι Δυτικογερμανοί που ισχυρίζονται αυτά, είναι ότι όλα σχεδόν τα χρήματα που πήγαν στην Ανατολική Γερμανία επέστρεψαν στη Δυτική, γιατί εκεί εδρεύουν όλες οι μεγάλες επιχειρήσεις. Αυτοί που επωφελήθηκαν σαφώς περισσότερο από την ενοποίηση είναι μεγάλες επιχειρήσεις, όπως η Mercedes και η BMW που αύξησαν τους πελάτες τους. Εξάλλου, τα 2/3 της ανατολικογερμανικής βιομηχανίας έκλεισαν, γιατί θεωρούνταν πλέον ανασυχρονιστική».<p>
 Οταν τον ρωτήσαμε αν τελικά είναι ευχαριστημένος με τη γερμανική ενοποίηση, χαμογέλασε αμήχανα. «Ζούσαμε σε ένα σύστημα που όλα βασίζονταν στην ιδεολογία και ξαφνικά βρεθήκαμε σε ένα σύστημα όπου όλα εξαρτώνται από το χρήμα. Σαφώς όμως και δεν θα ήθελα να γυρίσει πίσω ο χρόνος. Τώρα έχουμε την ελευθερία να ταξιδέψουμε, να γνωρίσουμε άλλους ανθρώπους και άλλες κουλτούρες. Η ενοποίηση είναι μια πραγματικότητα που πρέπει να δεχθούμε, δεν πιστεύω όμως ότι αυτός ο τρόπος ζωής θα λύσει διά μαγείας όλα τα προβλήματα. Παρ' όλα αυτά, θεωρώ πλεονέκτημα να προέρχεται κανείς από την Ανατολική Γερμανία. Μπορεί να συγκρίνει τα δυο συστήματα και να δει τη χώρα του με πιο κριτικό μάτι».<p>
 «Εξάλλου -όπως αναφέρει και κάποια στιγμή στο βιβλίο του- είμαστε τελικά τυχεροί». «Τυχεροί», όπως εξηγεί, «γιατί πλέον δεν είμαστε τουρίστες στην ίδια

μας τη χώρα. Τώρα παλεύουμε όλοι για τα ίδια».<p>
 <b>BIKY TPAXANH</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
