<html>
<!--
Web Author:  Αριστείδης Παλιούρας
email: aris@enet.gr
-->

<head><title>E Online - ΣΠΟΡ </title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 29 Σεπτεμβρίου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P>
</td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Tου <b>KΩΣTA TATAKH<p></b>
«Aυτά τα παιδιά κάνουν πρωταθλητισμό, αλλά έχουν μεγαλύτερες δυσκολίες απ' ό,τι ο Κεντέρης να τρέξουν και ο Παπακώστας να πηδήσουν... Ξέρουν όμως το ίδιο να αγωνίζονται και να μας δίνουν μεγάλες χαρές». <p>
Γεμάτος πάθος ο αρχηγός της ελληνικής αποστολής στους Παραολυμπιακούς Αρης Πανανός προσπαθούσε από το Σίδνεϊ να μας δώσει μια εικόνα της προσπάθειας των 44 παιδιών που εκπροσωπούν τη χώρα μας σε ένα εξίσου μεγάλο με τους Ολυμπιακούς αθλητικό ραντεβού, που δυστυχώς δεν έχει την ανάλογη προβολή στην πατρίδα. <p>
Η Ελλάδα μέχρι και αύριο που τελειώνουν οι Παραολυμπιακοί αναμένεται να φτάσει σε διψήφιο αριθμό μεταλλίων, σε μία παγκόσμια εκδήλωση που παίρνουν μέρος 4.000 αθλητές! <p>
Μακριά από τα δυνατά φώτα της δημοσιότητας, αφού και «το κρατικό κανάλι δεν τήρησε την υπόσχεση να μεταδώσει ζωντανά κάποια μεγάλα στιγμιότυπα της προσπάθειας των παιδιών από το Σίδνεϊ», όπως έλεγε με παράπονο ο κ. Πανανός, με έναν μόλις χορηγό που έδωσε τα ρούχα για να πάρουν μέρος στη διοργάνωση, παρά το ψάξιμο να βρουν και άλλες ελληνικές εταιρείες να τους ενισχύσουν, οι μεγάλοι μαχητές της ζωής δεν το έβαλαν κάτω. <p>
<b>Διπλές ώρες<p></b>
Ακόμη και αν τα πρόσωπά τους δεν θα γίνουν ποτέ τόσο οικεία σαν του Πύρρου, του Κεντέρη, του Καχιασβίλι και του Μουρούτσου, αφού σπανίζουν οι φωτογραφίες τους, αυτοί, άντρες και γυναίκες, τα έδωσαν όλα και κατάφεραν να ανέβουν στο βάθρο και να καμαρώσουν για τη γαλανόλευκη στον ιστό, όπως και το 1996 στην Ατλάντα, όταν γύρισαν στην Αθήνα με 13 μετάλλια! <p>
«Αυτό που θέλουμε, είναι να στείλουμε και στην Ελλάδα ένα μήνυμα που ο κόσμος έχει καταλάβει εδώ στην Αυστραλία και γεμίζει τα στάδια για να δει τους Παραολυμπιακούς. Αυτοί οι άνθρωποι που παίρνουν μέρος στη διοργάνωση είναι πρώτα απ' όλα αθλητές και μετά αθλητές με ειδικές ανάγκες. Είναι άνθρωποι που δίνουν καθημερινά τη μάχη και καταφέρνουν να σταθούν ίσοι σε κάθε αγώνα της ζωής, ακόμη και αν κάνουν διπλή προσπάθεια. Χρειάζεται να κάνουν διπλές ώρες προπόνηση για να τρέξουν ακόμη και σε σχέση με τη Θάνου και να πας στο γήπεδο να τους δεις δεν πρέπει να το βλέπουμε σαν... φιλανθρωπία. Απ' αυτά τα παιδιά μπορούμε να πάρουμε το δικό μας μάθημα για το τι σημαίνει θέληση, πάθος και αγώνας» λέει ο κ. Πανανός. <p>
<b>Tα πορτρέτα<p></b>
Και αμέσως μετά ξετυλίγει τα πορτρέτα κάποιων από τους... «κρυμμένους ήρωες», των τριών χρυσών ολυμπιονικών της Τετάρτης που χειροκροτήθηκαν από 2.000 ομογενείς! <p>
-Ο Κώστας Φίκας που πήρε χρυσό στα 100 ελεύθερο κολύμβησης, έκανε δύο φορές παγκόσμια ρεκόρ για να φτάσει σε αυτή τη διάκριση. Νίκησε μάλιστα στον τελικό έναν Αυστραλό, σε μία γεμάτη από θεατές πισίνα, που στο τέλος ιπποτικά τον χειροκρότησαν... Ο Φίκας είναι 21 ετών, το ένα του χέρι είναι ακρωτηριασμένο και το μεγάλο του άγχος είναι να βρει στην Αθήνα ελεύθερη διαδρομή για να κολυμπά. <p>
Καμιά φορά αναγκάζεται να πηγαίνει σε διαφορετικά κολυμβητήρια μέσα στην εβδομάδα, για να γίνει αυτός ο μεγάλος πρωταθλητής που εδώ στο Σίδνεϊ αποθέωσε ο κόσμος όλος...<p>
-Ο Θανάσης Μπαράκας από τη Ρόδο που πήρε χρυσό στο μήκος τυφλών με 6 μ. 11, ξεκίνησε αθλητισμό μόλις πριν από δύο χρόνια, όταν με προτροπή μας ίδρυσε και το σωματείο του Αθλητικού Δωδεκανησιακού Συλλόγου. Λόγω της ιδιαιτερότητας της κατηγορίας του, αγωνίζεται πάντα με έναν προπονητή - συναθλητή, το Γιώργο Γιαλουράκη. <p>
Είχε πάρει μέρος μόνο σε δύο μεγάλους αγώνες πριν έρθει στο Σίδνεϊ, τους Βαλκανικούς και το πανελλήνιο. Στα 100 μέτρα των Παραολυμπιακών, το άγχος του πρωτάρη τον λύγισε και δεν μπόρεσε να μπει τελικό. Ηταν όμως η επιμονή του για τη διάκριση τέτοια, που τον έκανε στο μήκος να ξεπεράσει σε μια μάχη που κρίθηκε στα δύο εκατοστά, τον ισπανό παγκόσμιο ρέκορντμαν, για να πάρει το χρυσό! <p>
-Ο Στέφανος Αναργύρου έριξε σφαίρα από το αναπηρικό του αμαξίδιο και πρώτευσε, φτάνοντάς την στα 10 μέτρα. Και στην Ατλάντα είχε πάρει μετάλλιο, το χάλκινο, αλλά στο Σίδνεϊ υπερέβαλε εαυτόν και έφτασε στην ύψιστη αθλητική διάκριση. <p>
<b>Yπόσχεση<p></b>
Πέρα απ' τα μετάλλια που κατακτήσαμε, ο κ. Πανανός αναφέρθηκε και στην ομάδα του μπάσκετ με νοητική στέρηση που άρχισε να δημιουργείται το 1994 με τη βοήθεια του Δήμου Κηφισιάς. Στο Σίδνεϊ εκπροσώπησε για πρώτη φορά την Ελλάδα σε ομαδικό άθλημα των Παραολυμπιακών, παίρνοντας την καθ' όλα τιμητική 7η θέση. Νίκησε μάλιστα υπερδυνάμεις όπως η Ρωσία. <p>
«Η υπόσχεση που πήραμε πριν φύγουμε από την Αθήνα, από τον υφυπουργό Αθλητισμού Γιώργο Φλωρίδη, που έχει αγκαλιάσει τα προβλήματά μας, είναι πως τα παιδιά αυτά θα πάρουν ίδια πριμ με τους υπόλοιπους Ολυμπιονίκες, όπως προβλέπει και ο αθλητικός νόμος για ισοτιμία μεταξύ των αθλητών. <p>
Αλλωστε τα περισσότερα παιδιά βρίσκονται σε χαμηλά οικονομικά στρώματα, και σε πολλές οικογένειες -γιατί πολλοί απ' αυτούς που αγωνίστηκαν στο Σίδνεϊ είναι οικογενειάρχες- θα δοθεί και μία πολύ σημαντική ανακούφιση, για να συνεχίσουν τη μάχη για τη ζωή. <p>
Σύμφωνα με τα προβλεπόμενα, αυτοί που διακρίθηκαν θα μπορούν να πάρουν μία άδεια πρακτορείου ΠΡΟΠΟ που θα έχει τεράστια σημασία για τη ζωή τους». <p>
«Τα τελευταία χρόνια έχουν γίνει βήματα μπροστά, στην προσπάθεια να μπορεί να έχει πρόσβαση στον αθλητισμό ένας ανάπηρος. Αρχισαν να μπαίνουν ράμπες σε στάδια, διατέθηκαν χρήματα, αλλά μέχρι το 2004 η βοήθεια πρέπει να είναι σημαντικά μεγαλύτερη, με στόχο η Ελλάδα αν είναι δυνατόν να εκπροσωπηθεί και στα 21 αθλήματα των Παραολυμπιακών και όχι μόνο σε έξι, όπως στο Σίδνεϊ. <p>
Ενα τρίτροχο αμαξίδιο για αγώνες κάνει κοντά 2 εκατ. δρχ. και καταλαβαίνετε πως οι δαπάνες για τα αθλητικά σωματεία των ατόμων με ειδικές ανάγκες είναι τεράστιες. Το υφυπουργείο Αθλητισμού έχει συλλάβει και εκτιμήσει την προσπάθειά μας και πιστεύουμε πως στους αγώνες που θα φιλοξενήσει η Αθήνα, θα κάνουμε την Ελλάδα περήφανη και για τις επιτυχίες στους Παραολυμπιακούς. Αρκεί να βοηθηθούμε ανάλογα». <p>
-Την Τετάρτη 1η Νοεμβρίου -γύρω στις 5 το πρωί- στο ανατολικό αεροδρόμιο, τα παιδιά των Παραολυμπιακών επιστρέφουν θριαμβευτές από την Αυστραλία. Οσοι αγνοί φίλαθλοι προσέλθετε! </td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>
<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.
</font>

</CENTER>

</table>

</center>
</body></html>

