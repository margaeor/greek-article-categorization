<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 29 Σεπτεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Του <b>ΣTPATH ΛIAPEΛΛH<p></b>
Tην παλιά, δοκιμασμένη και κάποτε επιτυχημένη μέθοδο της επίθεσης, «που είναι η καλύτερη άμυνα», επιστρατεύει ο Κ. Σημίτης προκειμένου να ξεπεράσει την αρνητική συγκυρία και να αναστρέψει την κακή εικόνα, της κυβέρνησης και τη δική του, στα μάτια της κοινής γνώμης.<p>
«Αυτή είναι η μόνη πρόσφορη επιλογή για την ώρα», εξομολογείται ο ίδιος σε συνεργάτες του, θεωρώντας ότι η σκληρή στάση προς τη Ν.Δ., η ανάληψη πολιτικών πρωτοβουλιών στα μεγάλα ανοιχτά θέματα και η έντονη παρουσία όλων των κυβερνητικών στελεχών στο προσκήνιο μπορούν να βγάλουν την κυβέρνηση από τη «γωνία»: <p>
«Θέλω διαρκή και πάνω απ' όλα συντονισμένη παρουσία των κυβερνητικών στελεχών, κορυφαίων και μη». <p>
<b>Η επιστολή<p></b>
Σε αυτό το τελευταίο, ο πρωθυπουργός δίδει ιδιαίτερη σημασία, απόδειξη η μονοσέλιδη προσωπική επιστολή του προς τα μέλη του Εκτελεστικού Γραφείου. Με λίγα λόγια, ο Κ. Σημίτης δεν ζητεί μόνο από τους πρωτοκλασάτους να στρωθούν στη δουλειά, αλλά και να... συντονιστούν σε μία κοινά αποδεκτή πολιτική γραμμή.<p>
Αναγνωρίζει, ωστόσο, ο πρωθυπουργός ότι «η διαπλοκολογία και η κοτερολογία που κυριάρχησαν στην επικαιρότητα το τελευταίο διάστημα, επέφεραν σοβαρό πλήγμα στην κυβερνητική συνοχή, γεννώντας κρούσματα καχυποψίας και αποξένωσης μεταξύ βουλευτών και υπουργών», κάτι που δεν είναι εύκολο να αντιμετωπιστεί. <p>
Ισως, λοιπόν, η συσπείρωση απέναντι στον κοινό... εχθρό ­τη Ν.Δ.­ να είναι μία καλή αρχή. Ετσι, το Μαξίμου αποφάσισε ότι από εδώ και μπρος ό,τι προέρχεται από τη Ρηγίλλης «θα βρίσκει αμέσως την απάντησή του, ώστε να μη δημιουργείται η αίσθηση ότι η Ν.Δ. έχει πάρει κεφάλι στο πολιτικό παιχνίδι». <p>
Την ίδια στιγμή, ωστόσο, ο πρωθυπουργός παραδέχεται ότι «η αμυντική συσπείρωση δεν αρκεί» αφενός γιατί δεν μπορεί ν' αντέξει σε βάθος χρόνου και αφετέρου γιατί το κυριότερο πρόβλημα που πρέπει άμεσα ν' αντιμετωπιστεί, είναι «τα... ρήγματα που παρουσιάζει στα στεγανάΣ του το κυβερνητικό σκάφος»:<p>
- Στο οικονομικό πεδίο, η συγκυρία (πετρέλαιο, αναστάτωση στα διεθνή χρηματιστήρια) ανεβάζει τις τιμές και τον πληθωρισμό, και δυσκολεύει την πτώση των επιτοκίων, ενώ στις ιδιωτικοποιήσεις η διαπλοκή παραμονεύει πάντα...<p>
Η κυβέρνηση εμφανίζεται χωρίς «αντίδοτα» στα παραπάνω και το οικονομικό επιτελείο δείχνει να αδρανεί (Ρεπορτάζ στην «Οικονομία»). Την ίδια στιγμή το «όραμα» της ΟΝΕ δεν έχει αντικατασταθεί από ένα νέο...<p>
Μοναδική αντίδραση, η πρωτοβουλία του υπουργού Εργασίας Τ. Γιαννίτση που δήλωσε στην «Κ.Ε.» και στην Α. Χριστοδουλίδου ότι μπορεί να θεσμοθετηθεί η 38ωρη εβδομαδιαία απασχόληση (όπως θέλουν οι εργαζόμενοι), χωρίς το «διευθυντικό δικαίωμα» (όπως επίσης ζητάει η ΓΣΕΕ), αλλά με παράλληλη διευθέτηση του χρόνου εργασίας (με ην οποία, όμως, διαφωνούν οι εργαζόμενοι).<p>
<b>Τα «καπετανάτα»<p></b>
- Η υπόθεση Τσουκάτου (ρεπορτάζ κάτω) φαίνεται να είναι μόνο η αρχή μιας περιόδου αποκαλύψεων ή «αποκαλύψεων» που μπορεί να απλωθεί και σε άλλα στελέχη, χωρίς αυτά να τύχουν «συντροφικής αλληλεγγύης» από τα «καπετανάτα» του ΠΑΣΟΚ.<p>
- Στο μέτωπο του 2004, τέλος, (ρεπορτάζ σελ. 92) τίποτα δεν βεβαιώνει ότι θα λήξουν οι τριβές μεταξύ κυβέρνησης και εταιρείας «2004». Τόσο ο πρωθυπουργός όσο και υπουργοί του φοβούνται ότι, αν τα πράγματα φτάσουν στα άκρα, η ΔΟΕ θα παρέμβει δυναμικά και καθώς δεν θα μπορεί να... ακυρώσει τους Ολυμπιακούς Αγώνες, θα... αναλάβει απλώς η ίδια τη διοργάνωσή τους. <p>
Το πολιτικό κόστος, όμως, θα είναι τότε ανυπολόγιστο...<p>
<b>Ο στρατηγός σε νέο, εφεδρικό στρατηγείο<p></b>
Tου<b> TAΣΟY ΠAΠΠA<p></b>
H METABAΣH από το «καθεστώς Τσουκάτου» στο «καθεστώς Νεονάκη» στο ΠΑΣΟΚ γίνεται σταδιακά και διακριτικά. Σταδιακά, για να μην προκληθούν τριγμοί σε ένα κόμμα που έχει ανάγκη το σύνολο των δυνάμεών του. Διακριτικά, για να μην φανεί ότι το σύστημα «ξεβράζει» βιαίως τον άλλοτε «στρατηγό» του, αφήνοντάς τον ανυπεράσπιστο στο θέμα της διαπλοκής.<p>
Αυτή είναι η προσέγγιση πολλών παραγόντων της Χαρ. Τρικούπη, που από τη μια μεριά βλέπουν τον γραμματέα του οργανωτικού Μ. Νεονάκη να επωμίζεται όλες τις ευθύνες που είχε μέχρι πρότινος ο Θ. Τσουκάτος και από την άλλη διαπιστώνουν ότι ο κ. Τσουκάτος παραμένει στον 3ο όροφο των κεντρικών γραφείων κι ότι διατηρεί το πορτοκαλί τηλέφωνο για απευθείας σύνδεση με το Μαξίμου.<p>
Φαίνεται ότι στη μεθόδευση αυτή έχει συναινέσει και ο ίδιος στη διάρκεια της τελευταίας συνάντησής του με τον K. Σημίτη: Ο πρωθυπουργός του ζήτησε να «τραβηχτεί» λίγο από την επικαιρότητα και ο «στρατηγός» δέχτηκε αφού «θέλω να ασχοληθώ πιο δραστήρια με την Β  Αθήνας, όπου θα είμαι υποψήφιος στις άλλες εκλογές».<p>
Nέο στρατηγείο του Θ. Τσουκάτου θα είναι το πολιτικό γραφείο του στον 7ο όροφο κτιρίου στη συμβολή Πανεπιστημίου και Εμμ. Μπενάκη και το οποίο θα αρχίσει να λειτουργεί γύρω στις 15 Δεκεμβρίου.<p>
Στο μεταξύ, η εντολή του πρωθυπουργού προς τον κ. Tσουκάτο είναι να μην απαντά στις προκλήσεις. Kαι εδώ συμφώνησε ο κ. Τσουκάτος. Ομως αυτό δεν θα ισχύει στις περιπτώσεις που κάποιοι επιχειρήσουν να τον εκθέσουν στο ηθικό πεδίο. Αλλωστε, με δήλωσή του στην «Κ.Ε.» ξεκαθαρίζει ότι «όποιος θίξει την υπόληψή μου θα παίρνει τις απαντήσεις που πρέπει».<p>
Κατά τ' άλλα, το ΠΑΣΟΚ αποφάσισε να κινηθεί έστω και χωρίς τον Θ. Τσουκάτο στις «διαδικασίες».<p>
- Ο Κ. Σημίτης βγαίνει προσωπικά στην περιφέρεια. Η αρχή γίνεται από τα Γιάννενα και θα ακολουθήσουν κι άλλες περιοχές.<p>
- Κλιμάκια αποτελούμενα από υπουργούς, υφυπουργούς και μέλη του Ε.Γ. θα «σαρώνουν» κάθε 15 μέρες τους νομούς από το πρωί μέχρι το βράδυ. Εχουν προγραμματιστεί «έξοδοι» στον Εβρο, στην Αιτωλοακαρνανία και τη Μαγνησία.<p>
- Μέχρι τις 15 Δεκεμβρίου θα γίνουν τέσσερις συνδιασκέψεις: <p>
Στις 3-4 Νοεμβρίου για το εργασιακό, στις 10-11 για την Υγεία, στις 2-3 Δεκεμβρίου για το οργανωτικό και στις 15 Δεκεμβρίου για το αγροτικό.
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
