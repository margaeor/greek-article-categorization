<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 29 Σεπτεμβρίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Της<b> ΦΩΤΕΙΝΗΣ ΜΠΑΡΚΑ<p></b>
Η κωμωδία έγινε το βαρύ χαρτί των ιδιωτικών καναλιών. Η επιτυχία του «Συνηγόρου», ακόμα και της «Μαντάμ Σουσούς», ωχριά μπροστά στα όσα γράφτηκαν για τις «Τρεις χάριτες», τους «Αυθαίρετους» και φυσικά τους «Απαράδεκτους». Από τότε οι διευθυντές προγράμματος άρχισαν να επενδύουν πολλά στην κωμωδία. <p>
Και τι δεν είδαμε στις κωμικές σειρές: συγκατοικήσεις σε όλες τις μορφές, ερωτικά τρίγωνα, ενίοτε και τετράγωνα, ήρωες διαφόρων κοινωνικών τάξεων και επαγγελμάτων με κοινό όμως πάντα παρονομαστή τον έρωτα. Στα μέσα τις δεκαετίας μας ήρθε η επιτυχημένη συνταγή του διδύμου Μ. Ρέππα-Θ. Παπαθανασίου με το «Δις εξαμαρτείν», αργότερα η «Ντόλτσε βίτα» του Αλέξανδρου Ρήγα για να ακολουθήσουν ο Ακάλυπτος και ο Τίγρης στο «Και οι παντρεμένοι έχουν ψυχή» του Λευτέρη Καπώνη και οι «Δύο ξένοι» του έτερου διδύμου Αλ. Ρήγα-Δ. Αποστόλου. <p>
Φετινό χαρακτηριστικό, η ποσότητα. Μόνο τούτη την πρώτη σεζόν «κυκλοφορούν» ελεύθερα 29 σίριαλ! Νέα πρόσωπα εμφανίστηκαν στο γυαλί και νέες συνταγές. Εχουμε και εκπομπές σάτιρας ενταγμένες πάντα στο «prime time». Μετά την επιτυχία των «Δέκα μικρών Μήτσων» του Λάκη Λαζόπουλου, φιλόδοξοι μιμητές μπήκαν στο σαλόνι μας. Την επιτυχία έδρεψαν δυο θρασείς Θεσσαλονικιοί και το τίμημα που «πλήρωσαν» ήταν να γυρίσουν από κανάλι σε κανάλι. Οι πρώην «Αμάν» και νυν «Καθάρματα» μόνο στον Alpha δεν βγήκαν... ενώ το φορμάτ της εκπομπής τους άλλαξε πολλάκις. Νεότευκτο είδος και το stand up comedy που προσπαθούν να λανσάρουν οι «Δύο στα όρθια» Κώστας Παπαγεωργίου και Χριστόφορος Ζαραλίκος. <p>
Στις ελληνικές σειρές, η διαφορετική συνταγή λανσάρεται φέτος από το Μέγκα και τα σίριαλ «Σ' αγαπώ, μ' αγαπάς» και «Τι ψυχή θα παραδώσεις, μωρή». Ηδη κατέκτησαν τις δύο από τις τρεις πρώτες θέσεις της AGB.<p>
- To «Σ' αγαπώ, μ' αγαπάς» είναι μια πετυχημένη συνταγή που μας έρχεται από τον Καναδά και προσαρμόζεται στα ελληνικά από τη Δήμητρα Παπαδοπούλου. Οι ήρωες, ένα ζευγάρι. Στόρι δεν υπάρχει. Μικρά σκετσάκια με το ζευγάρι σε πολυκατάστημα, σε σουπερμάρκετ, στο αυτοκίνητο, στην κρεβατοκάμαρα, στο μπάνιο... <p>
«Αυτοί οι δύο αγαπιούνται πολύ» λέει η Δήμητρα Παπαδοπούλου. «Φαίνεται όμως ότι μπορεί και να σκοτωθούν οποιαδήποτε στιγμή. Εκεί λοιπόν έρχεται η ανατροπή, που είναι τελικά η γέφυρα για να επικοινωνούν. Ολα τα ευτυχισμένα ζευγάρια έχουν βρει αυτή τη μορφή επαφής, να λένε ό,τι τους έρχεται και να μην γίνεται γινάτι και μανιάτικο».<p>
Η επικαιρότητα όπως «εκατομμύρια άλλα πράγματα», ο έρωτας, οι ανθρώπινες σχέσεις, η τσιγκουνιά, η λαιμαργία κ.ά. είναι για τη Δήμητρα Παπαδοπούλου κάποια από τα «κλειδιά» γιατί αποτελούν σημεία αναφοράς για τον περισσότερο κόσμο. «Το χιούμορ είναι σαν την αναπνοή μας. Η ατάκα δεν λάμπει ποτέ από μόνη της. Υπάρχει όταν αναγνωριστεί η κατάσταση από την οποία προέρχεται».<p>
- Η έτερη «καινοτομία» είναι το «Τι ψυχή θα παραδώσεις, μωρή;» των Αλέξανδρου Ρήγα και Δημήτρη Αποστόλου. Το μυστικό των δύο σεναριογράφων είναι η επικαιρότητα. Από τους διαλόγους τους μαθαίνουμε ότι ο Χριστόδουλος... έλεγε ανέκδοτα από το 1966, ότι το κουδούνι της Αντζελας Δημητρίου έγραφε Κάρμεν και τώρα γράφει Σελίν, ότι η Βάνα Μπάρμπα ενδεχομένως μισεί τη δόξα της Ματσούκα... <p>
«Εχουμε μια εμμονή στην επικαιρότητα και στις μικρές ειδήσεις που κρύβουν κάτι πίσω» λέει ο Δημήτρης Αποστόλου.  «H είδηση ότι θ' απαγορευθεί η διακίνηση του σπληνάντερου μας έδωσε μια αφορμή να προσθέσουμε ένα ακόμη χαρακτηριστικό στον σουβλατζή ήρωα (Γ. Μποσταντζόγλου). Η Φλώρα των «Δύο ξένων» ήταν ένα υπαρκτό πρόσωπο, μια θεία μου. Οι ήρωές μας ζουν σ' αυτή την πόλη. Βλέπαμε παλιά τηλεόραση και ήταν σαν οι ήρωες να μην είχαν υποχρεώσεις, να μη δούλευαν ποτέ, να μη ζούσαν στην Αθήνα... Οι δικοί μας ζουν στην καθημερινότητα, στους εφιάλτες ή στα όνειρά μας... Πάντως όπου και να πάμε το μυαλό μας, ποτέ δεν θα φτάσουμε να σκεφτούμε αυτά που συμβαίνουν σήμερα στ' αλήθεια!»<p>
Οταν το δίδυμο των Ρήγα-Αποστόλου αποφάσισε ότι θέλει να ξανακάνει τηλεόραση, το μόνο που ήξερε ήταν τι δεν θέλει να γράψει: σε καμία περίπτωση συγκατοίκηση, με τίποτα άντρες που δεν το κάνουν ή γυναίκες που δεν τους το κάνουν... <p>
- Ο Κώστας Παπαγεωργίου και ο Χριστόφορος Ζαραλίκος ξεκίνησαν ως stand up κωμικοί στις «Νύχτες κωμωδίας» της Λουκίας Ρικάκη στο «104». Παράλληλα άρχισε και η πετυχημένη τους εκπομπή στον Sport FM με υψηλή ακροαματικότητα. Τώρα και στην εκπομπή «Δύο στα όρθια» (Μέγκα) προσπαθούν να περάσουν αυτό το νέο, για την ελληνική τηλεόραση, είδος κωμωδίας. Η επικαιρότητα είναι και εδώ σημείο αναφοράς. «Κάνουμε γυρίσματα μέχρι την τελευταία στιγμή για να προλάβουμε τις ειδήσεις» λέει ο Κώστας Παπαγεωργίου. «Μας ενδιαφέρουν τα πολιτικά, τα κοινωνικά και τα αθλητικά, που τα ξέρουμε. Ασχολούμαστε λιγότερο με τα καλλιτεχνικά. Δεν έχει ξαναπαρουσιαστεί κάτι τέτοιο στην τηλεόραση, αν και πιστεύουμε ότι ταιριάζει πολύ στον Ελληνα. Πάντα στην παρέα μας υπάρχει ένας που θα λέει τα καλύτερα ανέκδοτα, που θα κάνει πετυχημένη πλάκα...».<p>
- Ο Ακάλυπτος Αντώνης Καφετζόπουλος φαίνεται να διαφωνεί: «Δεν υπάρχει τίποτα καινούριο κάτω από τον ήλιο. Δεν υπάρχουν στην κωμωδία καινούριες συνταγές. Εξάλλου είναι ένα τόσο συντηρητικό είδος, που δεν χωράει καινοτομίες». Οι «Παντρεμένοι» για τον ίδιο δεν είχαν κάτι καινούριο. Πάντα όμως, για να ξεχωρίσει κάτι, πρέπει κάποιος να πάρει το θέμα προσωπικά. Είτε είναι ηθοποιός, είτε σεναριογράφος, είτε σκηνοθέτης. «Πάντα ένας θα σέρνει το άλογο...».<p>
 ήταν καλά, σωστά ζωγραφισμένο, θα με κολάκευε. Θα του 'βγαζα το καπέλο. Αν ήταν άσχημο, θα τον χτύπαγα. Γιατί εμένα μ' ενδιαφέρει η καλή ζωγραφική. Από άσχημη πήξαμε».<p>
- Η έκθεση του Δ. Σκουλάκη θα διαρκέσει ώς τις 20 Νοεμβρίου. <p>

</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

