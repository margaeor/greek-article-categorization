<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 29 Σεπτεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Tου<b> XPHΣTΟY ZEPBA<p></b>
Στα ίχνη των μυστικών λογαριασμών του Σλόμπονταν Μιλόσεβιτς, πολλοί από τους οποίους περνούν μέσα από δύο ιδιωτικές  τράπεζες που δραστηριοποιούνται σε Κύπρο και Ελλάδα, βρίσκονται οι άνθρωποι του Διεθνούς Ποινικού Δικαστηρίου της Χάγης «για τα εγκλήματα πολέμου» στην πρώην Γιουγκοσλαβία.<p>
H διώκτις του Μιλόσεβιτς, η εισαγγελέας του δικαστηρίου της Χάγης, Κάρλα Ντελ Πόντε, ήρθε, την περασμένη εβδομάδα, με μυστική αποστολή στην Αθήνα και, σε συνάντηση που είχε με τρεις ανώτατους έλληνες δικαστές και εισαγγελείς, ζήτησε τη συνδρομή των ελληνικών δικαστικών και διωκτικών αρχών σε δύο καίρια ζητήματα:<p>
<b>Δύο αιτήματα<p></b>
 Τον εντοπισμό των εταιρειών-φαντασμάτων, που έχουν χρησιμοποιηθεί για την παράνομη διακίνηση χρημάτων στο εξωτερικό και<p>
 Το «πάγωμα» των τραπεζικών λογαρισμών μέσω των οποίων θεωρείται ότι έχουν φυγαδευθεί από τη Γιουγκοσλαβία χρηματικά ποσά ύψους αρκετών δισ. δρχ.<p>
Ετσι, όταν την περασμένη εβδομάδα η «σιδηρά κυρία» χτυπούσε την πόρτα του γραφείου του προέδρου του Αρείου Πάγου, στον 4ο όροφο του δικαστικού μεγάρου. Ο Στ. Ματθίας δεν έδειξε καμία απολύτως έκπληξη. Στο ίδιο γραφείο, την ελβετίδα εισαγγελέα περίμεναν, εξάλλου, ο εισαγγελέας του Αρείου Πάγου, Παναγ. Δημόπουλος, και ο εισαγγελέας εφετών αρμόδιος για θέματα εκδόσεων, Αθαν. Καφίρης.<p>
- Η συζήτηση που ακολούθησε ήταν μακρά και αναλυτική. Η Ντελ Πόντε έδειχνε να εκτελεί με ζήλο την αποστολή της, που δεν άφησε καμία αμφιβολία ότι είναι θέμα χρόνου(;) η σύλληψη του Σλ. Μιλόσεβιτς.<p>
- Το πρώτο πράγμα που ζήτησε να μάθει ήταν εάν μετά την «αλλαγή φρουράς» στη Γιουγκοσλαβία και την ανάληψη της εξουσίας από τον Kοστούνιτσα, θα άλλαζε και η... γενικότερη στάση των ελληνικών αρχών απέναντι στην υπόθεση Μιλόσεβιτς. <p>
Οι έλληνες δικαστές κοιτάχθηκαν έκπληκτοι και προτίμησαν να μην απαντήσουν. <p>
Τι πραγματικά ,όμως, ήθελε από την Ελλάδα η ελβετίδα εισαγγελέας; <p>
- Λίγη ώρα μετά τις πρώτες φιλοφρονήσεις, αποκαλύφθηκε και η πραγματική αιτία του ξαφνικού ταξιδιού: <p>
<b>«Σίγουρη»<p></b>
Η Ντελ Πόντε ήταν σίγουρη (αυτό τουλάχιστον ήθελε να πιστέψουν οι συνομιλητές της) ότι οι εμπειρογνώμονες με τους οποίους συνεργάζεται το Δικαστήριο έχουν εντοπίσει τους μυστικούς τραπεζικούς λογαριασμούς του Μιλόσεβιτς και των ανθρώπων που εκείνος χρησιμοποίησε για να καλύψει τα ίχνη του!<p>
- Οι ανώτατοι έλληνες δικαστές άκουγαν για αρκετή ώρα την εισαγγελέα της Χάγης να περιγράφει ένα σύγχρονο πολιτικο-οικονομικό θρίλερ, με πρωταγωνιστή τον πρώην πρόεδρο της Γιουγκοσλαβίας.<p>
Κινήσεις τεράστιων χρηματικών ποσών από τροφοδότες-λογαριασμούς της Σερβίας προς τρίτες χώρες, «αχυράνθρωποι» που παρεμβάλλονται στις αλλεπάλληλες μεταβιβάσεις των ποσών από λογαριασμό σε λογαριασμό, «off-shore» εταιρείες-φαντάσματα, που εμφανίζονταν ως δικαιούχοι των επίμαχων λογαριασμών για να «νομιμοποιούν» τη διακίνησή τους και να εμποδίζουν τον εντοπισμό των πραγματικών κατόχων τους, συνθέτουν το παζλ των «αποκαλύψεων» που η Ντελ Πόντε εκμυστηρεύθηκε στους έλληνες συναδέλφους της.<p>
<b>Πέντε εταιρείες<p></b>
- Η εισαγγελέας της Χάγης ξεκίνησε μάλιστα τη διήγησή της λέγοντας ότι οι αρμόδιες υπηρεσίες του δικαστηρίου είναι πλέον σε θέση να γνωρίζουν, αλλά και να αποδείξουν, ότι ο κ. Μιλόσεβιτς μέσω των στενών συνεργατών του, μετά το 1991, διοχέτευσε σε διάφορες κατευθύνσεις τεράστια χρηματικά ποσά. Μία από τις κατευθύνσεις αυτές ήταν, σύμφωνα πάντα με όσα είπε η Ντελ Πόντε, και η Κύπρος.<p>
- Τα ποσά στάλθηκαν στην Κύπρο, σε λογαριασμούς «αχυρανθρώπων» του Μιλόσεβιτς, σε μεγάλη ιδιωτική τράπεζα και από εκεί διακινήθηκαν σε διάφορους άλλους λογαριασμούς της ίδιας τράπεζας που έχει δίκτυο και στην Ελλάδα. <p>
- Ανάμεσα στους δικαιούχους  εμφανίζονται να είναι και 4-5 υπερπόντιες εταιρείες, οι οποίες, σύμφωνα με τα λεγόμενά της, εκπροσωπούν ανά τον κόσμο τα οικονομικά συμφέροντα του πρώην γιουγκοσλάβου προέδρου.<p>
- H Ντελ Πόντε δεν άνοιξε όλα τα χαρτιά της και δεν τους εμφάνισε ούτε ένα έμπρακτο στοιχείο που να επιβεβαιώνει τους ισχυρισμούς της. Ωστόσο, υποσχέθηκε σύντομα να στείλει στις εισαγγελικές υπηρεσίες έγγραφα στοιχεία. <p>
Το μόνο, πάντως, που έχει στείλει έως σήμερα είναι ένα έγγραφο στο οποίο περιγράφονται αναλυτικότερα οι θέσεις της και προτείνονται συγκεκριμένα μέτρα για την αντιμετώπιση της κατάστασης. <p>
Σύμφωνα με το έγγραφο αυτό, οι ελληνικές αρχές, ενημερώνονται επισήμως ότι:<p>
 Το Διεθνές Ποινικό Δικαστήριο της Χάγης επεκτείνει την έρευνά του σε βάρος του Σλ. Μιλόσεβιτς για διάπραξη εγκλημάτων πολέμου και κατά τη διάρκεια του σερβοκροατικού πολέμου, την περίοδο 1991-1992. <p>
Εναντίον του και 4 ακόμη στενών συνεργατών του (του προέδρου της Σερβίας Μίλαν Μιλουτίνοβιτς, του αντιπροέδρου Νικόλα Σαΐνοβιτς, του αρχηγού του γενικού επιτελείου στρατού Ντραγκολιούπ Οϊντάνιτς και του υπουργού Εσωτερικών της Σερβίας Βλάικο Στοϊλίκοβιτς), έχει ασκηθεί δίωξη για γενοκτονία στο Κόσοβο το 1999 και έχουν εκδοθεί διεθνή εντάλματα συλλήψεως.<p>
 Σύντομα θα αποσταλούν συγκεκριμένα στοιχεία με τα οποία θα ζητείται το άμεσο «πάγωμα» των ύποπτων τραπεζικών λογαριασμών, που φέρεται ότι ανήκουν στον πρώην γιουγκοσλάβο πρόεδρο και τους ανθρώπους του.<p>
 Κατονομάζονται 5 συγκεκριμένες «off shore» εταιρείες οι οποίες, σύμφωνα με το Δικαστήριο της Χάγης, εμπλέκονται στην υπόθεση των λογαριασμών και εμφανίζουν οικονομική δραστηριότητα που συνδέεται απευθείας με του Μιλόσεβιτς.<p>
<b>Xωρίς στοιχεία<p></b>
Οι ελληνικές δικαστικές αρχές δηλώνουν πάντως ότι δεν έχουν στα χέρια τους συγκεκριμένα στοιχεία, που να τους επιτρέπουν να συζητήσουν τα αιτήματα της Ντελ Πόντε σε ρεαλιστική βάση.<p>
«Ας μας στείλουν συγκεκριμένα πράγματα και τότε θα δούμε τι μπορούμε να κάνουμε», σχολίαζαν ανώτατες δικαστικές πηγές.<p>
Οσον αφορά την υπόθεση της δολοφονίας του Βλ. Μποκάν τον οποίο πολλοί χαρακτήρισαν άνθρωπο της οικογένειας Μιλόσεβιτς, η Ντελ Πόντε δεν είχε τίποτα να πει. Αντίθετα, μίλησε για κάποιες άλλες πληροφορίες, σύμφωνα με τις οποίες ένας από τους στενούς συνεργάτες του Μιλόσεβιτς έχει σπίτι στην Ελλάδα, το οποίο επισκέπτεται συχνά κάνοντας ανενόχλητος τις διακοπές του...!
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
