<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 30/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>T</b>ο σουπερμάρκετ στην οδό Πειραιώς είναι γεμάτο ανθρώπους που κάνουν τα ψώνια της εβδομάδας, με πλήρη αφοσίωση σε τιμές, ποσότητα και ποιότητα. Το μόνο παράδοξο είναι η μουσική υπόκρουση: το «ζεϊμπέκικο της Ευδοκίας» ακούγεται ολοκάθαρα από τα μεγάφωνα και δίνει το ρυθμό αυτής της σουρεαλιστικής συνεύρεσης. Λες και η Ευδοκία της ομώνυμης ταινίας αποκαταστάθηκε τελικά, άφησε το πεζοδρόμιο, παντρεύτηκε και πήρε καρότσι για τα ψώνια.<p>
 Λίγα χιλιόμετρα πιο πέρα, σε πολυκατάστημα καλλυντικών της Ομόνοιας, η επιλογή

κρέμας ημέρας, αποσμητικού ή κολόνιας ντύνεται με τη μουσική από το «Ο δρόμος είχε τη δική του ιστορία». «Εντός πωλούνται πάσης φύσεως καλλυντικά», παραφράζουμε εμείς και υποθέτουμε ότι για να χρησιμοποιούν μουσική όλες οι εταιρείες, είτε ψωνίζεις είτε περιμένεις στην ουρά είτε στο ακουστικό για μια πληροφορία, δεν μπορεί, κάτι παραπάνω θα ξέρουν.<p>
 Φυσικά, όπως κάθε κίνηση του μάρκετινγκ, δεν είναι καθόλου τυχαία η επιλογή της υπόκρουσης. Οι μελέτες λένε ότι καταναλώνουμε γρηγορότερα όταν ακούμε γρήγορη μουσική και με το πάσο μας όταν ο ρυθμός είναι πιο αργός. Ακόμη πιο σημαντικό, πρέπει η μουσική να ταιριάζει με το προϊόν που επιλέγουμε εκείνη τη

στιγμή. Οι άπιστοι Θωμάδες ας διαβάσουν αυτό: τρεις μουσικοί στέκονται δίπλα σε ένα ράφι σουπερμάρκετ με γαλλικά και γερμανικά κρασιά. Οταν παίζουν γαλλική

μουσική με ακορντεόν, το γαλλικό κρασί πουλάει πέντε φορές περισσότερα μπουκάλια απ' ό,τι το γερμανικό. Αντίστοιχα, όταν οι ρυθμοί είναι γερμανόφερτοι με κρουστά, το γερμανικό κρασί πουλάει δύο φορές περισσότερο από

το γαλλικό. Σε παρόμοιο πείραμα σε μια κάβα, φάνηκε ότι η κλασική μουσική ωθεί

τους πελάτες να αγοράζουν ακριβότερο κρασί απ' ό,τι όταν ακούνε ποπ.<p>
 Γενικώς, η ποπ δεν φαίνεται να κάνει καλό στην οικονομία. Αυτό τουλάχιστον ισχυρίζεται μια έρευνα που δημοσιεύτηκε το 1991 και προσπάθησε να βρει τη σχέση ανάμεσα στη μουσική και την οικονομία. Ο ερευνητής ανέλυσε τα σαράντα δημοφιλέστερα ποπ τραγούδια στις ΗΠΑ από το 1955 έως το 1989. Η έρευνά του έδειξε ότι όσο αυξανόταν η απαισιοδοξία των στίχων, τόσο πιο μαύρο έβλεπαν το μέλλον οι άνθρωποι, οπότε κατανάλωναν λιγότερο. Με δυο λόγια, τα απαισιόδοξα στιχάκια προκαλούν μείωση των πωλήσεων. Στα καθ' ημάς, μήπως φταίνε τα «Διάφανα Κρίνα» για την κατηφόρα της Σοφοκλέους; <p>
 Καθώς στις μπίζνες τίποτε δεν αφήνεται στην τύχη, υπάρχουν εδώ και χρόνια εταιρείες με εξειδικευμένο προσωπικό που αναλαμβάνουν την «ηχητική αρχιτεκτονική» κάθε καταστήματος. Μια από τις μεγαλύτερες εταιρείες του χώρου,

η Muzak, έχει ήδη 60 χρόνια ιστορίας. Ξεκίνησε χρησιμοποιώντας γραμμόφωνα και έχει φτάσει να απευθύνεται σήμερα σε ογδόντα εκατομμύρια καταναλωτές ανά τον κόσμο. <p>
 Στο ίδιο αντικείμενο, η ΑΕΙ Music Network Inc. ξεκίνησε όταν ο Μάικλ Μαλόν, ένας απλός οικονομολόγος τότε, είχε τη φαεινή ιδέα να φτιάξει μια κασέτα με τα

αγαπημένα τραγούδια του και να την πουλήσει στο μπαρ που σύχναζε. Σήμερα, τριάντα εφτά χρόνια μετά, η εταιρεία του απασχολεί 650 εργαζόμενους και έχει πωλήσεις εκατό εκατομμυρίων δολαρίων το χρόνο. Στους πελάτες του συμπεριλαμβάνονται μεγάλες αεροπορικές εταιρείες, όπως η Δέλτα, η Λουφτχάνσα και η Αμέρικαν. Σύμφωνα με τον Μαλόν, «η μουσική κάνει μια επιχείρηση να ξεχωρίζει, δυναμώνει την εικόνα που θέλει να προβάλει προς τα έξω». Η Muzak, από την πλευρά της, το λέει ξεκάθαρα: «Εντοπίζουμε τη δύναμη της μουσικής να μιλάει στο συναίσθημα του καταναλωτή και τη θέτουμε στην υπηρεσία της επιχείρησής σας. Αν κουμαντάρεις κατάλληλα τους ήχους, αποκτάς ένα εξαιρετικό εργαλείο πειθούς».<p>
 Οχι ότι λέει κάτι καινούργιο, βεβαίως. Η σημασία της συνοδευτικής μουσικής είναι γνωστή παλαιόθεν. Σύμφωνα με την ελληνική μυθολογία, ο Ορφέας εμψύχωνε με τη λύρα του τον Ιάσονα και τους Αργοναύτες στην αναζήτηση του Χρυσόμαλλου Δέρατος. Ο Σενσορίνους, Ρωμαίος γραμματικός του 3ου αιώνα μ.Χ., έλεγε ότι «η μουσική κάνει το ζυγό όσο πιο υποφερτό γίνεται, ας πούμε όταν τη χρησιμοποιεί ο τιμονιέρης σε μια γαλέρα». Δεν θα κάνουμε την αναγωγή στη σκλαβιά της καταναλωτικής κοινωνίας, δεν έχουμε χρόνο: πάμε στο σουπερμάρκετ να ρίξουμε δυο γυροβολιές; <p>
 <b>ΑΛΕΞ. ΠΑΝΑΓΙΩΤΑΚΗΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
