<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Μ</b>έχρι το 2004 η Αθήνα θα μπορεί να καυχιέται για το Μουσείο Μοντέρνας Τέχνης Βασίλη και Ελίζας Γουλανδρή στο πάρκο της Ριζάρη, για το Εθνικό Μουσείο Σύγχρονης Τέχνης σε ένα αγνώριστο Φιξ, για τη ριζικά ανακαινισμένη Εθνική Πινακοθήκη. Στην Κρήτη, ήδη από του χρόνου το ΥΠΠΟ θα αυξήσει κατά 20 εκ. δρχ.

την επιδότηση του Κέντρου Σύγχρονης Εικαστικής Δημιουργίας Ρεθύμνης, που θα λαμβάνει συνολικά 50 εκ. δρχ. <p>
 Επιπλέον, η αναγκαία επέκταση του Κέντρου (κόστους μεταξύ 263-320 εκ. δρχ.) θα

ενταχθεί στο Γ  ΚΠΣ.<p>
 Παραπονεμένη δεν θα μείνει και η Θεσσαλονίκη, όχι μόνον γιατί το υπουργικό όραμα την αντιμετωπίζει ως την εν δυνάμει «ισχυρότερη και μεγαλύτερη εστία σύγχρονης τέχνης στα Βαλκάνια», αλλά και γιατί όπως φαίνεται βρέθηκε λύση για το θέμα της παραχώρησης του εργοστασίου της Υφανέτ -με αντίδωρο κτήματα του δημοσίου- προκειμένου να συστεγαστούν εκεί το Κρατικό και το Μακεδονικό Μουσείο Σύγχρονης Τέχνης. Και εκτός όλων αυτών, προγραμματίζεται η επιστροφή του μαθήματος των εικαστικών στα σχολεία.<p>
 Τι σημαίνουν όλα αυτά; Οτι ο υπουργός Πολιτισμού Θεόδωρος Πάγκαλος δεν πήγε με

άδεια χέρια να κηρύξει τα προχθεσινά εγκαίνια της έκθεσης επιλεγμένων έργων από τη συλλογή του Κέντρου Σύγχρονης Εικαστικής Δημιουργίας του Ρεθύμνου (της Δημοτικής Πινακοθήκης «Λ. Κανακάκις») στην Πινακοθήκη Πιερίδη. Αντίθετα, μάλιστα, προέβη στις παραπάνω εξαγγελίες μπροστά σε ένα κοινό που συγκέντρωνε πολλούς εκπροσώπους του ελληνικού εικαστικού τοπίου, καλλιτέχνες σαν τους N. Kεσσανλή, X. Pωμανού, Κ. Τσόκλη, Μ. Κατζουράκη, Γρ. Σεμιτέκολο, Γ. Λάππα, Δ. Μυταρά, Δ. Σκουλάκη, Ν. Καναγκίνη, Αλ. Φασιανό, Γ. Λαζόγκα, Αγγ. Σκούρτη κ.ά.,

τεχνοκριτικούς, γκαλερίστες, εκδότες εικαστικών έργων, συλλέκτες κ.ά., σε ένα κοινό ως εκ τούτου ιδιαίτερης βαρύτητας.<p>
 Tο πιο απρόβλεπτο εξ όσων εξήγγειλε ήταν αναμφισβήτητα το θέμα της ανέγερσης του Μουσείου Γουλανδρή. Και ήταν απρόβλεπτο, όχι μόνον διότι ο σημερινός υπουργός Πολιτισμού είχε υπάρξει στο παρελθόν πολέμιος της ιδέας, αλλά και γιατί από το θάνατο της Ελίζας Γουλανδρή, τον περασμένο Ιούλιο, το ζήτημα αυτό

φαινόταν να έχει «παγώσει» οριστικά. Σε πρόσφατη μάλιστα επικοινωνία μας με το

Ιδρυμα Βασίλη και Ελίζας Γουλανδρή εκπρόσωπος του Δ.Σ. είχε απαντήσει ότι δεν υπάρχει «τίποτε νεότερο. Αν υπάρξει, θα ενημερωθείτε διά δελτίου Τύπου». Και χθες όμως, μετά την εξαγγελία του υπουργού, εκ του Δ.Σ. μάς απάντησαν ότι οι ίδιοι, παρότι «βρίσκονται σε συνεχείς διαπραγματεύσεις με το ΥΠΠΟ, δεν είχαν ενημερωθεί επισήμως». Ο Θεόδωρος Πάγκαλος πάντως προχθές φαινόταν παραπάνω από

αισιόδοξος για την οριστική διευθέτηση του θέματος. Και αργότερα άλλωστε διευκρίνισε πως «βάσει της διαθήκης της Ελίζας Γουλανδρή εξασφαλίζεται τόσο η συλλογή όσο και τα χρήματα για την ανέγερση του μουσείου». <p>
<b> Η έκθεση</b><p>
 Τριακόσια έργα αριθμεί αισίως πλέον η συλλογή του Κέντρου του Ρεθύμνου, που φτιάχτηκε σιγά σιγά και με πολύ κόπο από τη σημερινή διευθύντρια του κέντρου Μαρία Μαραγκού και τον Μπάμπη Μαραγκό. Τα αντιπροσωπευτικότερα εξ αυτών εκτίθενται από προχθές στην Πινακοθήκη Πιερίδη (λ. Ποσειδώνος 29, Γλυφάδα), τοποθετημένα με την επιμέλεια του διευθυντή της Πινακοθήκης Τάκη Μαυρωτά έτσι ώστε να επιτυγχάνεται ένας δημιουργικός «διάλογος» μεταξύ των διαφορετικών γενεών και τάσεων. Εκτίθενται έργα των Τάκι, Ζογγολόπουλου, Κεσσανλή, Κανιάρη,

Τσόκλη, Φασιανού, Σεμιτέκολο, Λάππα, Λασηθιωτάκη, Καναγκίνη κ.ά. και σε μια μικρή ξεχωριστή ενότητα έργα του Λευτέρη Κανακάκι.<p>
 Η συλλογή ξεκίνησε, όπως είπε η διευθύντρια του Κέντρου Μαρία Μαραγκού, το 1992 «πολύ δειλά σαν μία αρκετά "συγκινημένη" πρωτοβουλία και με την προοπτική

να μείνει σε έναν τόπο. Σιγά σιγά μεγάλωσε και μαζί της και οι δραστηριότητες του Κέντρου, με τη συμπαράσταση του Δήμου Ρεθύμνης και του ΥΠΠΟ. Ο θεσμός του πολιτιστικού δικτύου πόλεων μπόρεσε να βοηθήσει σε μία-δύο περιφερειακές περιπτώσεις κι εμείς ίσως να είμαστε μία από αυτές». Η ίδια δεν παρέλειψε βεβαίως να ευχαριστήσει τον υπουργό Πολιτισμού γιατί «τιμά μία μικρή ελληνική πόλη που προσπαθεί να κάνει κάτι», αλλά και γιατί «επιτέλους κάποιος από την πολιτική εξουσία κοιτάζει με αγάπη τη σύγχρονη τέχνη».<p>
 Ο οικοδεσπότης της έκθεσης και της βραδιάς Δημήτρης Πιερίδης καταθέτοντας ένα σύντομο ιστορικό της Πινακοθήκης, που λειτουργεί 20 χρόνια έχοντας φιλοξενήσει

άνω των 110 εκθέσεων και των 600.000 επισκεπτών, καλωσόρισε και εκ μέρους του δημάρχου Γλυφάδας την έκθεση αυτή, που «έχει ξεχωριστό ενδιαφέρον και για έναν

επιπλέον λόγο: η Κρήτη μεταφέρει αυτή τη σπουδαία συλλογή στη Γλυφάδα σε έναν χώρο που αντηχεί τον κυπριακό παλμό».<p>
<b> N. XATZHANTΩNIΟY</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
