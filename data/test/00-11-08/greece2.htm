<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tου ΘANΟY ΛAMΠPΟΠΟYΛΟY<p>
 Σ</b>
 τη δίνη του πολύνεκρου ναυαγίου του «Εξπρές Σαμίνα» βρίσκονται τώρα και οι ανώτατοι αξιωματικοί του Λιμενικού καθώς και οι νόμιμοι εκπρόσωποι της πλοιοκτήτριας εταιρείας MFD, οι οποίοι κατηγορούνται για παράνομο απόπλου του πλοίου τον περασμένο Ιούλιο.<p>
 Xθες και στο πλαίσιο της έρευνας που διενεργεί η Εισαγγελία Πειραιά, με εντολή

του Αρείου Πάγου, ο εισαγγελέας Γρηγόρης Πεπόνης, έχοντας πάρει καταθέσεις από

εφοπλιστές, αξιωματικούς του Λιμενικού αλλά και συνδικαλιστές ναυτικούς, αποφάσισε να προχωρήσει στην άσκηση ποινικών διώξεων. Kαι αυτό γιατί διαπίστωσε ότι στις 18/7/2000, δηλαδή 70 μέρες πριν από το ναυάγιο, το «Εξπρές

Σαμίνα» είχε πραγματοποιήσει χωρίς τα απαραίτητα έγγραφα αξιοπλοΐας δρομολόγιο

με 250 επιβάτες για τα νησιά Μύκονο - Ικαρία - Σάμο - Πάτμο και Λειψούς.<p>
 H ποινική δίωξη αφορά «διατάραξη της ασφάλειας διά πλοίου συγκοινωνιών από την

οποία θα μπορούσε να προκύψει κίνδυνος ανθρώπινης ζωής σε βαθμό κακουργήματος»

και στρέφεται εναντίον του τότε «κλαδάρχη» της Επιθεώρησης Εμπορικών Πλοίων, αρχιπλοίαρχου Δαμιανού Δουμάνη και του διοικητή του Α' Λιμενικού Tμήματος αντιπλοίαρχου Αντώνη Πιτσουλάκη, οι οποίοι, σύμφωνα με τη δικογραφία, «αν και γνώριζαν ότι το "Σαμίνα" δεν διέθετε τα πιστοποιητικά αξιοπλοΐας επέτρεψαν τον

απόπλου του μόνο με τις υπεύθυνες δηλώσεις του πλοιάρχου, του α' μηχανικού και

των εκπροσώπων της πλοιοκτήτριας, ότι το πλοίο μπορούσε να ταξιδεύσει με πλήρη

ασφάλεια».<p>
 Ο εισαγγελέας άσκησε ποινική δίωξη για παράβαση καθήκοντος σε βαθμό πλημμελήματος και κατά του πλοιάρχου Λ.Σ. Σάββα Βοσκόπουλου, ο οποίος, ως διευθυντής της Διεύθυνσης Θαλασσίων Συγκοινωνιών του ΥΕΝ, «αν και γνώριζε την έλλειψη πιστοποιητικών είχε προγραμματίσει στα δρομολόγια το πλοίο. H δίωξη ασκήθηκε και εναντίον του καπετάνιου του πλοίου «Σαμίνα», Βασίλη Γιαννακή, γιατί απέπλευσε χωρίς τα απαραίτητα έγγραφα.<p>
 Ομως, στα χέρια του εισαγγελέα Γρηγόρη Πεπόνη περιήλθε και έντυπο σήματος του αρχιπλοίαρχου Δουμάνη με ημερομηνία 19 Ιουλίου (δηλαδή μία ημέρα μετά την παρανομία) προς τον αρχηγό του Λιμενικού αντιναύαρχο Ανδρέα Συρίγο, τους δύο υπαρχηγούς, υποναύαρχους Νίκο Οικονομάκη και Αντώνη Καραμιχαλάκο, αλλά και τον

υπουργό Χρήστο Παπουτσή. Σε αυτό (σήμα) αναφέρονταν όχι μόνο το περιστατικό του «Σαμίνα», αλλά και ότι η υπηρεσία του δέχονταν πιέσεις από τις πλοιοκτήτριες εταιρείες οι οποίες, αν και τα πλοία τους δεν είχαν τα απαραίτητα πιστοποιητικά αξιοπλοΐας, είχαν εκδώσει εισιτήρια και τα χρησιμοποιούσαν ως μέσο πίεσης.<p>
 Κρίνοντας λοιπόν ο εισαγγελέας ότι η ηγεσία του Λιμενικού δεν έκανε τις δέουσες ενέργειες για την απαγόρευση απόπλου των πλοίων αυτών άσκησε ποινική δίωξη «για παράβαση καθήκοντος» εναντίον του αρχηγού και των δύο υπαρχηγών, οι

οποίοι εντός των ημερών θα κληθούν στον ανακριτή.<p>
 Για όλες τις διώξεις εναντίον των νόμιμων εκπροσώπων της πλοιοκτήτριας εταιρείας MFD ασκήθηκε ποινική δίωξη «για ηθική αυτουργία». Ο κ. Πεπόνης, θέλοντας να προχωρήσει σε βάθος την έρευνα, διαβίβασε ταυτόχρονα όλο το ανακριτικό υλικό στον πρόεδρο της Βουλής, Απόστολο Κακλαμάνη, ο οποίος και θα αποφασίσει αν θα ενεργοποιήσει το νόμο περί ευθύνης υπουργών, αφού στη νέα υπόθεση έχει εμπλακεί και ο υπουργός Eμπορικής Nαυτιλίας Χρήστος Παπουτσής, ως


αποδέκτης του εγγράφου του αρχιπλοίαρχου Δαμιανού Δουμάνη. Tο σήμα του αρχιπλοίαρχου έχει πρωτοκολληθεί από το γραφείο του υπουργού την ίδια ημέρα με

αριθμό 2072. Eρωτηθείς από τους δημοσιογράφους για τις ποινικές διώξεις, αλλά και αν πρόκειται να προχωρήσει σε αλλαγές στην ηγεσία του Λιμενικού, ο κ. Παπουτσής απάντησε χαρακτηριστικά: «Οχι, βέβαια. Kατ' αρχάς, δεν ξέρει κανείς ακόμα τις λεπτομέρειες».<p>
 –Στο μεταξύ, χθες στην Πάρο οι δύτες κατάφεραν να ανοίξουν τον καταπέλτη του βυθισμένου «Eξπρές Σαμίνα» και σήμερα θα ερευνήσουν το γκαράζ, στο οποίο υπάρχουν δεκάδες αυτοκίνητα. Σήμερα, με πρωτοβουλία της δημοτικής αρχής του νησιού, θα πραγματοποιηθεί συγκέντρωση διαμαρτυρίας για το ναυάγιο και την απαράδεκτη κατάσταση στην ακτοπλοΐα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
