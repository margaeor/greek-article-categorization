<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Η</b>
 νέα ταινία του Θόδωρου Αγγελόπουλου δεν θα είναι τελικά μία, αλλά τρεις. Το σχέδιο του σκηνοθέτη να γυρίσει μια τριλογία είχε μείνει μυστικό, μέχρις ότου ανακοινώθηκε προχθές, με τον πιο επίσημο και αναπάντεχο τρόπο: Aπό το στόμα του υπουργού Πολιτισμού Θεόδωρου Πάγκαλου και ως μία από τις 16 εκδηλώσεις της

Πολιτιστικής Ολυμπιάδας, που έχουν ήδη κατ' αρχήν αποφασιστεί.<p>
 Ο υπουργός Πολιτισμού ανακοίνωσε πως πρόκειται για τρία φιλμ, με τα οποία ο Θόδωρος Αγγελόπουλος «θα ολοκληρώσει την ενασχόλησή του με την Iστορία γενικότερα, αλλά και την ιστορία του τόπου μας» και ότι θα είναι μια «μνημειώδης παραγωγή». Ετσι εξηγείται και η εμπλοκή της Πολιτιστικής Ολυμπιάδας, η οποία έχει απείρως μεγαλύτερες οικονομικές δυνατοτήτες από τον συνήθη Eλληνα παρτενέρ του Θόδωρου Αγγελόπουλου, δηλαδή το Ελληνικό Κέντρο Κινηματογράφου. <p>
 Η πρόταση για ένταξη της τριλογίας του Θόδωρου Αγγελόπουλου στην Πολιτιστική Ολυμπιάδα ήταν μια ομόφωνη απόφαση του διοικητικού συμβουλίου του ΕΚΚ όταν συνειδητοποίησε πως δεν θα μπορούσε να αντεπεξέλθει στην ανάγκη έμπρακτης υποστήριξης του σχεδίου του Eλληνα σκηνοθέτη. Διότι άλλο είναι μια ταινία, έστω και υψηλού προϋπολογισμού, και άλλο τρεις.<p>
 Το Ελληνικό Κέντρο Κινηματογράφου γνώριζε από τις αρχές του 2000 την πρόθεση του μεγάλου Ελληνα σκηνοθέτη να γυρίσει την πρώτη, μετά τη βράβευσή του με Χρυσό Φοίνικα, ταινία, που είχε τον τίτλο «Το τρίτο φτερό». Ο κ. Αγγελόπουλος είχε, μάλιστα, καταθέσει στο ΕΚΚ την πρώτη γραφή του σεναρίου και είχε εγκριθεί ένα περιορισμένο ποσό για την πρώτη, διερευνητική φάση της παραγωγής,

δηλαδή την εξεύρεση πόρων.<p>
 <b>Γάλλοι συμπαραγωγοί</b><p>
 Υστερα, όμως, από την ολοκλήρωση της διερευνητικής διαδικασίας, τις επαφές με ξένους παραγωγούς και την επεξεργασία του πρωτογενούς δραματουργικού υλικού της ταινίας, ο Θόδωρος Αγγελόπουλος άλλαξε την απόφασή του. Τη θέση της αρχικής ταινίας πήρε μια τριλογία, αποτελούμενη από τις ταινίες «Το λΛιβάδι που δακρύζει», «Το τρίτο φτερό» και «Η αιώνια επιστροφή», οι οποίες θα αξιοποιούσαν και θα ανέπτυσσαν καλύτερα την αρχική ιδέα. Πρέπει να υπογραμμίσουμε ότι οι Γάλλοι συμπαραγωγοί της ταινίας (Canal <p>
) παρότρυναν ιδιαίτερα τον Θόδωρο Αγγελόπουλο να προχωρήσει σε τριλογία.<p>
 Ας θυμήσουμε ότι ο σκηνοθέτης είχε τη φιλόδοξη ιδέα να αφηγηθεί μια ερωτική ιστορία, που διαρκεί έναν αιώνα. Που διασχίζει την Iστορία και τελειώνει την ανατολή του 2000 στη μέση του Ατλαντικού ωκεανού. Τα γυρίσματα θα γίνονταν στην Ελλάδα, τη Ρωσία, το Ισραήλ, το Ουζμπεκιστάν και τη Νέα Υόρκη. Το ερωτικό

ζευγάρι της ταινίας, Eλληνες μετανάστες από τη στιγμή που γεννιούνται, συναντιέται και χωρίζει και χάνει ο ένας τα ίχνη του άλλου, ενώ γύρω του η Ιστορία οργιάζει. Οκτωβριανή Επανάσταση, Μικρασιατική Καταστροφή, Κατοχή, Αντάρτικο, Σοβιετική Ενωση, αλλά και πέρασμα στην Αμερική.<p>
 Οταν ο Θόδωρος Αγγελόπουλος κατέληξε να πάρει η κινηματογραφική ιδέα του τη μορφή μιας τριλογίας, ενημέρωσε το Ελληνικό Κέντρο Κινηματογράφου.<p>
 «Είναι βέβαιο ότι με τη μορφή της τριλογίας όχι μόνο αναδεικνύεται μια ιστορία, που διατρέχει ολόκληρο τον αιώνα παράλληλα με τα γεγονότα που σημαδεύουν τη νεοελληνική περιπέτεια, αλλά το όλο εγχείρημα αποκτά σπάνιο όγκο

παραγωγής και εντελώς διαφορετικές καλλιτεχνικές διαστάσεις», τόνιζε στην επιστολή του προς το Κέντρο. Και το πληροφορούσε ότι για τη χρηματοδότηση της τριλογίας υπήρχε θετικό ενδιαφέρον από την Telefilm Canada, τη γερμανική τηλεόραση WDR, το Ιταλικό Ινστιτούτο Lucce, όπως επίσης και τηή Ρωσία, που θα προσφέρει κεφαλοποιημένες υπηρεσίες.<p>
 <b>Eτοιμες το 2003</b><p>
 Η πρώτη ταινία («Το λιβάδι που δακρύζει») θα γυριστεί στην Ελλάδα, η δεύτερη («Το τρίτο φτερό») στις χώρες της πρώην Σοβιετικής Ενωσης και η τρίτη («Η αιώνια επιστροφή») στις ΗΠΑ. Το σχέδιο του Θόδωρου Αγγελόπουλου είναι να προβληθεί η πρώτη ταινία στο Φεστιβάλ Βενετίας του 2002, η δεύτερη στο Φεστιβάλ Βερολίνου του 2003 και, τέλος, όλες μαζί, στο Φεστιβάλ των Κανών του 2003.<p>
 Το πρόβλημα που είχε το ΕΚΚ ήταν ότι έπρεπε να δεσμευτεί όσο το δυνατόν πιο γρήγορα για τη δική του συμμετοχή στην τριλογία, μιας και ο Θόδωρος Αγγελόπουλος θεωρούσε μια τέτοια έγκαιρη απόφαση καθοριστική για το μέλλον του

σχεδίου του. Τό πρωτοφανές, όμως, για ελληνικά δεδομένα μέγεθος, τόσο του εγχειρήματος όσο και της χρηματοδότησης καθιστούσε τη συμμετοχή του Κέντρου αδύνατη, αφού θα τινασσόταν στον αέρα το υπόλοιπο χρηματοδοτικό του πρόγραμμα,

οι υπόλοιπες, δηλαδή, ελληνικές ταινίες. Από την άλλη μεριά, θα ήταν «αδιανόητο», όπως τονίζει το ΕΚΚ σε χθεσινή ανακοίνωσή του, «να απουσιάζει ένας εθνικός οργανισμός από το έργο ενός δημιουργού με παρόμοια διεθνή φήμη και αναγνώριση».<p>
 Η λύση βρέθηκε στό πρόσωπο της Πολιτιστικής Ολυμπιάδας και ο Θόδωρος Πάγκαλος υιοθέτησε αμέσως την τριλογία του Θόδωρου Αγγελόπουλου. Το ΕΚΚ, που κρατάει τον προϋπολογισμό του αλώβητο, θα διαθέσει απλώς την «τεχνογνωσία και το μηχανισμό τεχνικής υποστήριξης και οικονομικής τεκμηρίωσης». Με λίγα λόγια, οι

τρεις ταινίες του Θόδωρου Αγγελόπουλου θα γίνουν με τα χρήματα της Πολιτιστικής Ολυμπιάδας, των Eλλήνων χορηγών και των ξένων παραγωγών, αλλά σύμφωνα με το νόμο και τους σχετικούς κανονισμούς του ΕΚΚ.<p>
 Το μόνο που μας μένει είναι να περιμένουμε αυτή τη νέα τριλογία του Θόδωρου Αγγελόπουλου. Και να απολαύσουμε σε λίγες μέρες στο 41ο Φεστιβάλ Κινηματογράφου Θεσσαλονίκης τις προηγούμενες ταινίες του, από την «Εκπομπή» και την «Αναπαράσταση» μέχρι την «Αιωνιότητα και μία μέρα». Ο σκηνοθέτης επιμελήθηκε τις νέες κόπιες (κυρίως χρωματικές διορθώσεις). Αναγκαστικά, όπως μας είπε χθες, με όλη αυτή τη δουλειά, εγκατέλειψε για λίγο την προετοιμασία της τριλογίας του, την οποία θα ξαναπιάσει μετά το Φεστιβάλ Θεσσαλονίκης. <p>
 <b>Β. ΓΕΩΡΓ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
