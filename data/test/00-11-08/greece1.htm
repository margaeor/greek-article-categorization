<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Του APH XATZHΓEΩPΓIΟY</b><p>
 Ευτυχώς που δεν συνέβη σε ώρα αιχμής η χθεσινή σύγκρουση δύο συρμών του Hλεκτρικού λίγο πριν από το σταθμό του ΚΑΤ. Αν το ατύχημα είχε συμβεί νωρίς το


πρωί, θα μπορούσαν να υπάρχουν στους συρμούς πάνω από 1.000 επιβάτες εκ των οποίων περισσότεροι από 700 θα ήταν όρθιοι με τραγικές συνέπειες...<p>
 Με τα παραπάνω λόγια σχολίαζαν στελέχη και εργαζόμενοι στους ΗΣΑΠ το ατύχημα που συνέβη στις 2.15 μ.μ. όταν συρμός ερχόμενος από το Μαρούσι έπεσε με ταχύτητα πάνω σε προπορευόμενη και σταματημένη αμαξοστοιχία. Η κυκλοφορία των συρμών διεκόπη από εκείνη την ώρα και γινόταν μόνον μεταξύ των σταθμών Πειραιά-Ειρήνη, ενώ γίνονταν προσπάθειες να αποκατασταθούν οι ζημιές στις ράγες ίσως και σήμερα.<p>
 Προσπαθώντας όμως να δώσουν εξήγηση για το παράξενο ατύχημα, οι αρμόδιοι των ΗΣΑΠ δεν έκρυβαν ότι η πλάστιγγα γέρνει προς τον ανθρώπινο παράγοντα αν και οι


έρευνες για τον εντοπισμό των αιτιών συνεχίζονται. Σύμφωνα με τα πρώτα στοιχεία τα γεγονότα συνέβησαν ως εξής: <p>
 1) Στις 2.12, συρμός του Hλεκτρικού με περίπου 250 επιβάτες, κατεύθυνση προς Κηφισιά και μηχανοδηγό τον Λ. Κουσουρή πλησιάζει το σταθμό ΚΑΤ. Ο μηχανοδηγός βλέπει αναμμένο κόκκινο το σηματοδότη που υπάρχει 50 μέτρα πριν από το σταθμό.


Σταματάει και περιμένει να ανάψει πράσινο. Ερχεται σε επικοινωνία με τον σταθμάρχη και ετοιμάζεται να ξεκινήσει.<p>
 2) Στις 2.13, άλλος συρμός με μηχανοδηγό τον Δ. Ξακουστή, τον ίδιο περίπου αριθμό επιβατών και κινούμενος στην ίδια κατεύθυνση, βρίσκεται στο σταθμό Αμαρουσίου. Πιθανολογείται ότι το φανάρι είναι επίσης αναμμένο κόκκινο οπότε ο


μηχανοδηγός είναι υποχρεωμένος να περιμένει σταματημένος. Εχει όμως το δικαίωμα να παρακάμψει τη διαδικασία και να ξεκινήσει ακυρώνοντας το σύστημα αυτόματης πέδησης (φρενάρει το συρμό ανεξάρτητα από τους χειρισμούς του οδηγού).<p>
 3) Σύμφωνα με τον κανονισμό, όταν ο μηχανοδηγός παρακάμπτει το σύστημα αυτόματης πέδησης, είναι υποχρεωμένος να κινείται αργά (ανώτατη ταχύτητα 20 χιλιόμετρα) και με τρόπο που θα του επιτρέπει να έχει ελεύθερο οπτικό πεδίο και περιθώριο χρόνου για να αντιδράσει.<p>
 4) Ατυχής σύμπτωση, το σταματημένο τρένο βρισκόταν αμέσως μετά μια στροφή και ο μηχανοδηγός του συρμού που ακολουθούσε δεν μπορούσε να δει από ικανή απόσταση ούτε καν το τελευταίο βαγόνι.<p>
 5) Ο Δ. Ξακουστής βλέπει το σταματημένο συρμό σε πολύ μικρή απόσταση, δεν προλαβαίνει να φρενάρει και πέφτει με ορμή στο τελευταίο βαγόνι. Η ταχύτητα με


την οποία έγινε η πρόσκρουση αναμένεται να υπολογιστεί σήμερα, αλλά οι παραμορφώσεις στα δύο βαγόνια δείχνουν ότι πρέπει ο δεύτερος συρμός να είχε αναπτύξει ταχύτητα πάνω από 40 χιλιόμετρα την ώρα.<p>
 Σημειώνεται ότι ανάλογο ατύχημα είχε συμβεί πριν από 20 μήνες όταν συρμός του Hλεκτρικού έπεσε πάνω σε προπορευόμενο που ήταν σταματημένος επίσης σε κόκκινο


φανάρι λίγο πριν από το σταθμό Ν. Ηρακλείου. Και τότε, ο μηχανοδηγός του συρμού που έπεσε στον προπορευόμενο είχε παρακάμψει το σύστημα αυτόματης πέδησης αλλά, ευτυχώς, τηρούσε χαμηλή ταχύτητα με συνέπεια να τραυματιστούν ελάχιστοι επιβάτες αν και οι δύο συρμοί μετέφεραν περίπου 1.000 επιβάτες (ήταν


πρωινή ώρα αιχμής).<p>
 Στελέχη των ΗΣΑΠ δεν απέκλειαν πάντως το ενδεχόμενο να μη λειτούργησε κάτι σωστά στο σύστημα σηματοδότησης που λειτουργεί με τεχνολογία του 1985, δηλαδή είτε να μην ήταν αναμμένο το κόκκινο φανάρι είτε να μη λειτούργησε η αυτόματη πέδηση. Σημειώνεται ότι οι ΗΣΑΠ παραδέχονται την παλαιότητα του συστήματος και


για το λόγο αυτό έχει ξεκινήσει η εγκατάσταση νέου σύγχρονου συστήματος τηλεδιοίκησης από τη Ζίμενς. Το πρόβλημα όμως είναι ότι για το σύστημα προϋπολογισμού 4 δισ. δραχμών, η συμφωνία υπεγράφη το Δεκέμβριο του 1997 αλλά η ολοκλήρωση δεν αναμένεται πριν το 2003.<p>
 Ο πρόεδρος των εργαζομένων ΗΣΑΠ Γ. Γαβρίλης επισημαίνει ότι πρέπει να επισπευστεί ο εκσυγχρονισμός γιατί οι επιβατικές ανάγκες αυξάνονται συνεχώς, το σύστημα λειτουργεί οριακά και αναμένεται περαιτέρω αύξηση επιβατών 10-15% όταν λειτουργήσει η νέα γραμμή Μετρό προς Δάφνη την ερχόμενη εβδομάδα.<p>
 <b>Σκηνές πανικού με 36 ελαφρά  τραυματισμένους</b><p>
 <b>Tης APΓYPΩΣ K. MΩPΟY<p>
 Δ</b>
 ευτερόλεπτα μετά το «ουρλιαχτό» των φρένων και το κλάξον της αμαξοστοιχίας, χθες το μεσημέρι, στο Μαρούσι, ακολούθησε σφοδρή σύγκρουση. Περίοικοι και περαστικοί κοντά στο σταθμό του ΚΑΤ είδαν έντρομοι τους επιβάτες των δύο τρένων να βγαίνουν πανικόβλητοι από τα βαγόνια, μερικά από τα οποία είχαν μετατραπεί σε άμορφη μάζα.<p>
 Λίγη ώρα αργότερα ασθενοφόρα και πυροσβεστικά οχήματα κατέκλυσαν την περιοχή. Τριάντα έξι άνθρωποι τραυματίστηκαν ελαφρά, ανάμεσά τους και ο μηχανοδηγός της
δεύτερης αμαξοστοιχίας. Μεταφέρθηκαν στα νοσοκομεία «ΚΑΤ» και «Ερυθρός Σταυρός», όπου τους παρασχέθηκαν οι πρώτες βοήθειες, ενώ δύο από αυτούς παρέμειναν για νοσηλεία.<p>
 Σύμφωνα με αυτόπτες μάρτυρες, η πρώτη αμαξοστοιχία ήταν σταματημένη για περίπου 5 λεπτά σε εκείνο το σημείο. Ξαφνικά ακούστηκε κόρνα άλλου τρένου. Μάταια ο μηχανοδηγός Δημήτρης Ξακουστής προσπάθησε να το σταματήσει.<p>
 Οπως είπε ο οδηγός της πρώτης αμαξοστοιχίας Λάζαρος Κουσουρής, αναγκάστηκε να σταματήσει όταν άναψε ο ερυθρός σηματοδότης. «Σταμάτησα, γιατί όφειλα, πιστεύοντας ότι ήταν άλλος συρμός στο σταθμό. Βέβαια είχα ορατότητα και έβλεπα
ότι δεν ερχόταν άλλο τρένο, όμως παρέμεινα εκεί» εξηγεί. «Ξαφνικά, χωρίς να ξέρω το λόγο, ένα άλλο τρένο προσέκρουσε στη δική μου αμαξοστοιχία. Κι από εκεί και πέρα ακολούθησε πανικός».<p>
 «Επιβιβάστηκα στο τρένο στην Ομόνοια. Ημουν στο τελευταίο βαγόνι. Πριν από το σταθμό του ΚΑΤ, το τρένο σταμάτησε. Αρχικά πιστέψαμε ότι είχε κάποιο μηχανικό πρόβλημα. Η αμαξοστοιχία άρχισε να κουνιέται πάρα πολύ αργά προς τα μπρος» περιγράφει ο Γιάννης Νικολίνας. «Ξαφνικά ακούσαμε κόρνα και φρενάρισμα. Μετά έγινε η σύγκρουση. Ο κόσμος έπεσε κάτω. Τα τζάμια έσπασαν, ενώ ένα χερούλι βγήκε από τη θέση του και έσπασε τα δόντια μιας κοπέλας». <p>
 Σαράντα άνδρες της Πυροσβεστικής Υπηρεσίας, που έσπευσαν στην περιοχή με 10 οχήματα, ανέσυραν από τα βαγόνια 7 τραυματίες, ενώ κάποιοι επιβάτες βοηθούσαν τραυματίες και ηλικιωμένους.<p>
 «Αρχισαν όλοι να ουρλιάζουν. Κάποιοι πιο ψύχραιμοι άνοιξαν τις πόρτες. Προσπαθήσαμε να βοηθήσουμε όποιον μπορούσαμε. Ηλικιωμένους, τραυματίες και άλλους. Κάποιοι, που δεν είχαν τραυματιστεί αδιαφόρησαν εντελώς και μόλις κατάφεραν να βγουν έξω έφυγαν, χωρίς να δώσουν την παραμικρή βοήθεια» κατήγγειλε κάποιος άλλος επιβάτης. Ανδρες της Tροχαίας, που έσπευσαν στην περιοχή, υπέβαλαν τους μηχανοδηγούς σε αλκοτέστ.<p>
 Συνολικά τραυματίστηκαν 36 άνθρωποι, ευτυχώς όλοι ελαφρά, οι οποίοι αφού μεταφέρθηκαν στα νοσοκομεία, όπου τους παρασχέθηκαν οι πρώτες βοήθειες, αποχώρησαν, ενώ δύο από αυτούς παρέμειναν για νοσηλεία. <p>
 Σύμφωνα με το Νοσοκομείο πρόκειται για τους: <p>
 Αρσινώη Ανδρεάδη, Γεωργία Νταβαρίνου, Ειρήνη Φωτιάδου, Χρήστο Βούλγαρη, Κυριακή Ζίζα, Ελένη Παπαγεωργίου, Ευάγγελο Ξενοφαντίδη, Βέρα Τριανταφυλλίδου, Ειρήνη Μαβδέλα, Μαρία Ζαρνακάκη, Βασιλική Φιλιππακοπούλου, Ελένη Μακρή, Νίκη Μαυρακάκη, Γιάννη Τετόρου, Ελένη Χφελντσία, Μαρία Πλιάτσικα, Σάια Μιναδίδου, Ευαγγελία Φηρολάκη, Θεοδώρα Μπουκάρα, Βασιλική Χρυσανθακοπούλου, Μαρία Λύκου, Κωνσταντίνα Σιάφου, Μαρία Σιδερικούδη, Τάλια Πραβέρα, Μαρία Σηφάκη, Εμμανουήλ Μποτονάκη, Ειρήνη Νομπιλάκη, Σοφία Νικολαΐδου, Γαρυφαλλιά Τσαβαλά, Ιωάννη Νικολίνα, Διονυσία Μιχαηλίδου, Αρτεμη Πετροπούλου, Νικόλαος Πέππας, Ανδρέας Μεριανός (παρέμεινε για νοσηλεία στο ΚΑΤ), Ευθαλία Ρουτζάνη, (μηχανοδηγός - παρέμεινε για νοσηλεία), Δημήτρης Ξακουστής.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
