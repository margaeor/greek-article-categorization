<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

<b> Tου KΩNΣTANTINΟY ΛAMΠPΟY <p>
 Λ</b>
 ίγες μέρες μετά την ανακοίνωση του νέου νομοθετικού πλαισίου που προωθεί το ΥΠΕΧΩΔΕ για τις συγχωνεύσεις των κατασκευαστικών εταιρειών, η προσεκτικότερη ανάγνωση των διατάξεών του βρίσκει ακόμη και τους ισχυρούς του κλάδου, που έχουν ήδη αρχίσει να διαμορφώνουν νέα σχήματα, αντίθετους με μια σειρά από παραμέτρους.<p>
 Είχαν προηγηθεί αντιδράσεις από τις «μικρές» ή μεμονωμένες εργοληπτικές επιχειρήσεις, οι οποίες εστίαζαν τις αντιρρήσεις τους κυρίως στον «ουσιαστικά καταναγκαστικό», όπως δηλώνουν, χαρακτήρα που έχουν οι προτεινόμενες από το ΥΠΕΧΩΔΕ συγχωνεύσεις και στο γεγονός ότι «ευνοεί συγκεκριμένα μόνο σχήματα».<p>
 Σύμφωνα, πάντως, με τις μεγάλες εργοληπτικές επιχειρήσεις, το νομοσχέδιο περιέχει σειρά αντικινήτρων που στην πράξη οδηγούν τους μεγάλους ομίλους σε «αποσυγχώνευση», ενώ δεν οδηγεί στο πραγματικό ζητούμενο που είναι ο σχηματισμός ισχυρών σχημάτων, ικανών να αντεπεξέλθουν στο διεθνή ανταγωνισμό και να φέρουν σε πέρας το μεγάλο όγκο των έργων που θα υλοποιηθούν τα επόμενα χρόνια. <p>
 <b>Τα κυριότερα σημεία της κριτικής τους αφορούν:</b> <p>
<b> 1. </b>
 Τη διάταξη που προβλέπει ότι κανείς όμιλος δεν μπορεί να έχει ανεκτέλεστο υπόλοιπο έργων πάνω από 180 δισ. δρχ. Αυτό πρακτικά σημαίνει ότι οι ήδη διαμορφωμένοι όμιλοι, που έχουν ανεκτέλεστο πολύ μεγαλύτερο αυτού του ορίου, θα πρέπει να σπάσουν σε μικρότερα κομμάτια. Οπως τονίζεται, αν ισχύσει το όριο

των 180 δισ. δρχ., πάνω από το μισό όγκο των έργων, ύψους 12 τρισ. δρχ. του Γ'

ΚΠΣ, θα κληθούν να εκτελέσουν ξένες επιχειρήσεις. <p>
 <b>2.</b>
 Το όριο των 500 μονάδων που θέτει το ΥΠΕΧΩΔΕ για την απόκτηση του νέου ανώτατου πτυχίου θεωρείται από τους μεγάλους κατασκευαστές πολύ χαμηλό, μιας και -όπως υποστηρίζουν- δεν οδηγεί στη δημιουργία ανταγωνιστικών σχημάτων. Οπως επισημαίνουν, ακόμα και αθροιστικά οι πέντε - έξι ήδη διαμορφωμένοι ελληνικοί όμιλοι δεν μπορούν να ανταγωνιστούν ούτε τις μεσαίου μεγέθους αντίστοιχες ευρωπαϊκές επιχειρήσεις, οι τζίροι των οποίων είναι σε ορισμένες περιπτώσεις ακόμα και 200 φορές μεγαλύτεροι των ελληνικών. Είναι χαρακτηριστικό ότι τη στιγμή που οι μεγάλοι ξένοι παίκτες έχουν από μόνοι τους

μέσο ετήσιο τζίρο που κινείται κοντά στο 1, 5 τρισ. δρχ. και φτάνει ακόμη και στα 4, 5 τρισ. δρχ., ο συνολικός τζίρος των πέντε - έξι μεγαλύτερων ελληνικών ομίλων μόλις που ξεπερνά τα 300 δισ. δρχ. το χρόνο.<p>
 <b>3.</b>
 Οι μεγάλες εταιρείες ζητούν επίσης τη δραστική μείωση των συντελεστών πριμοδότησης των ομίλων με βάση τον αριθμό των εταιρειών που συγχωνεύονται και

την ταυτόχρονη καθιέρωση πριμοδότησης με κριτήριο το πραγματικό δυναμικό τους.<p>
 <b>4.</b>
 Αίτημά τους είναι και η δημιουργία αυτοτελούς κλάδου συμμετοχών προκειμένου να

εισφέρεται ο κατασκευαστικός τομέας των τεχνικών επιχειρήσεων και η κάθε εταιρεία να συνεχίζει τη λειτουργία της με τις υπόλοιπες δραστηριότητες που έχει αναπτύξει (π.χ. real estate, ενέργεια).<p>
 <b>5.</b>
 Στις προτάσεις τους περιλαμβάνεται και η κατάργηση της δυνατότητας που δίνει το νομοσχέδιο στις εταιρείες 6ης τάξης να διπλασιάζουν τα όρια συμμετοχής τους

σε έργα στο ύψος των 20 δισ. δρχ. σε περίπτωση σύστασης κοινοπραξίας, καθώς, και σύμφωνα με τους ίδιους, η διάταξη αυτή οδηγεί σε «νόθευση» του νέου ανώτατου πτυχίου 7ης τάξης.<p>
<b> 6.</b>
 Τέλος, οι ισχυροί της αγοράς ζητούν να υπάρξει πρόβλεψη και καθιέρωση διαδικασίας μελλοντικής επανάκρισης των πτυχίων.<p>
 Οι παραπάνω προτάσεις αναμένεται να προκαλέσουν νέες αντιδράσεις από τις επιχειρήσεις του κλάδου που τάσσονται κατά των υποχρεωτικών συγχωνεύσεων και οι οποίες εκτιμούν ότι το προτεινόμενο πλαίσιο ευνοεί μόνο τους ισχυρούς ομίλους. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
