<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 8/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b> Tου ΓΙΩΡΓΗ ΜΕΡΜΗΓΚΑ<p>
 Π</b>αρά το γεγονός ότι ούτε η ίδια η Wall Street δείχνει να πολυενδιαφέρεται για το ποιος -Μπους ή Γκορ- θα ξεπηδήσει από το εκλογικό ημίψηλο του μπαρμπα-Σαμ, έχοντας από πολλά έτη αναδείξει στη θέση του υπέρτατου κυβερνήτη τον κ. Dow Jones, ωστόσο το ελληνικό Xρηματιστήριο, ευθυγραμμιζόμενο και με τις αναλύσεις

που γίνονται για λογαριασμό των μεγάλων ευρωπαϊκών αγορών, θέλει να πιστεύει ότι θα αμβλυνθούν οι πιέσεις.<p>
 Χθες, μάλιστα, την ώρα που τα blue chips κατρακυλούσαν (με ΟΤΕ και Alpha Bank να υφίστανται σοβαρή ταλαιπωρία) στην αγορά της Σοφοκλέους και ο γενικός δείκτης κατέγραφε για τέταρτη συνεχόμενη ημέρα απώλειες 1, 54%, φτάνοντας κάτω και από το επίπεδο στήριξης στις 3.669 μονάδες και τζίρο μόνο 45 δισ., αρκετοί

παράγοντες από τον τραπεζικό και χρηματιστηριακό χώρο υποστήριζαν ότι η «κατάσταση πιθανόν να βελτιωθεί από αύριο στο ΧΑΑ, ασχέτως του αποτελέσματος των αμερικανικών εκλογών».<p>
 Φυσικά και δεν αποκλείεται να συμβεί κάτι τέτοιο, δεδομένου ότι η εκκρεμότητα της εκλογικής αναμέτρησης στις ΗΠΑ «έπαιζε» στους αστάθμητους παράγοντες των διεθνών χρηματαγορών, σε συνδυασμό με τις κινήσεις παρασκηνίου στο μεγάλο μέτωπο των διεθνών τιμών υγρών καυσίμων ή ακόμη και στο «κρυφτούλι» μεταξύ δολαρίου και ευρώ. Αλλωστε, ουδείς προφήτης και στα χρηματιστηριακά δρώμενα.<p>
 Καλό θα είναι, πάντως, να ενθυμούνται οι Eλληνες επενδυτές ότι η Σοφοκλέους είχε γνωρίσει μια από τις πιο άτυχες στιγμές της, όταν, πέρυσι το Νοέμβριο, ο απερχόμενος Aμερικανός πρόεδρος Μπιλ Κλίντον ήρθε στην Αθήνα και μίλησε με κολακευτικά λόγια για τα επιτεύγματα της ελληνικής οικονομίας και τις προοπτικές της Σοφοκλέους.<p>
 Αλλα, πάντως, πλην του μέχρι χθες διλήμματος των αμερικανικών εκλογών, δείχνουν να βασανίζουν το ελληνικό Xρηματιστήριο. Μια καλή αφορμή, π.χ., για τη χθεσινή σημαντική πτώση θα μπορούσε να αποτελέσει η ανακοίνωση πληθωρισμού 4% για το μήνα Οκτώβριο, εξαιτίας του καλπασμού στις διεθνείς τιμές των υγρών καυσίμων, γεγονός που ανησύχησε ακόμη και τα ανώτατα στελέχη του οικονομικού επιτελείου.<p>
 Η νέα πληθωριστική έξαρση, έστω και αν δεν έχει δομικό χαρακτήρα, δεν παύει να

δημιουργεί προσκόμματα στην αποκλιμάκωση των επιτοκίων, επιφέροντας, κατά συνέπεια, αρνητικές παρενέργειες και στη χρηματιστηριακή αγορά. Ωστόσο, η εκτίναξη του πληθωρισμού σε επίπεδα ανώτερα του αναμενόμενου δεν ήταν η βασική

αιτία περαιτέρω υποχώρησης των τιμών χθες.<p>
 Ο γενικός αλλά και οι επιμέρους δείκτες συνέχισαν την περίπου ελεύθερη πτώση τους, γιατί ολόκληρη η αγορά δείχνει να έχει εγκαταλειφθεί από τις δυνάμεις εκείνες που θα μπορούσαν να αντιστρέψουν το αρνητικό κλίμα. Οι περισσότεροι χρηματιστές αντιμετωπίζουν αυτή την εποχή οικονομικά προβλήματα (εξαιτίας της δραματικής πτώσης τιμών και συναλλαγών), ενώ αρκετοί είναι αυτοί που έχουν ανοίξει «λογαριασμούς» και με τις εποπτικές αρχές του Χρηματιστηρίου.<p>
 Στη «γωνία» έχουν βρεθεί και οι επενδυτικές εταιρείες, ενώ οι εταιρίες Αμοιβαίων Κεφαλαίων δείχνουν περισσότερο αδύναμες από ποτέ να αντιμετωπίσουν τις δυσμενείς εξελίξεις, με αποτέλεσμα να διευρύνονται συνεχώς οι αρνητικές αποδόσεις στα Μετοχικά Αμοιβαία Κεφάλαια από τις αρχές του έτους.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
