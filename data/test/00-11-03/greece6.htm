<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 3/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


ΜΙΝΟΑΝ LINES προσπαθεί για πολλοστή φορά να διαχωρίσει τη θέση της ως προς το ιδιοκτησιακό καθεστώς της θυγατρικής της M.F.D. πλοιοκτήτριας του μοιραίου επιβατηγού - οχηματαγωγού πλοίου «Εξπρές Σαμίνα», το οποίο πήρε μαζί του στο βυθό της Πάρου ογδόντα από τους επιβάτες του.

Με επιστολή της προς όλους σχεδόν τους Ελληνες βουλευτές η ναυτιλιακή εταιρεία

ΜΙΝΟΑΝ LINES προσπαθεί για πολλοστή φορά να διαχωρίσει τη θέση της ως προς το ιδιοκτησιακό καθεστώς της θυγατρικής της M.F.D. πλοιοκτήτριας του μοιραίου επιβατηγού - οχηματαγωγού πλοίου «Εξπρές Σαμίνα», το οποίο πήρε μαζί του στο βυθό της Πάρου ογδόντα από τους επιβάτες του.<p>
 Αφορμή για τη δισέλιδη επιστολή που υπογράφει ο γενικός διευθυντής της κρητικής εταιρείας Παναγιώτης Κασαπάκης στάθηκαν οι συνεχιζόμενες, όπως επισημαίνει αναφορές του βουλευτή της Ν.Δ. Μιλτιάδη Εβερτ, ο οποίος αντί της πραγματικής πλοιοκτήτριας εταιρείας επιρρίπτει ευθύνες στις «Μινωικές Γραμμές», οι οποίες, όπως ισχυρίζεται ο υπογράφων την επιστολή, την μόνη σχέση

που έχουν με τη M.F.D. είναι η συμμετοχή τους με ποσοστό 31, 60% στο μετοχικό της κεφάλαιο.<p>
 Συγκεκριμένα η επιστολή, που σύμφωνα με πληροφορίες έχει σταλεί και στον πρόεδρο της Ν.Δ. Κώστα Καραμανλή, τονίζει μεταξύ άλλων τα εξής: «Λόγω έλλειψης

σωστής πληροφόρησης ο βουλευτής Μ. Εβερτ συγχέει τις Μινωικές Γραμμές, με την εταιρεία M.F.D. στην οποία ανήκε το πλοίο "Σαμίνα". Η σύγχυση αυτή θίγει το κύρος και την αξιοπιστία της εταιρείας μας και δημιουργεί σοβαρά προβλήματα στους 50.000 μετόχους μας, από τις αρνητικές επιπτώσεις που δημιουργούνται στην πορεία της τιμής της μετοχής στο Χρηματιστήριο».<p>
 Επίσης στην ίδια επιστολή διευκρινίζεται προς όλους τους βουλευτές ότι οι «ΜΙΝΩΙΚΕΣ ΓΡΑΜΜΕΣ» έχουν έδρα το Ηράκλειο, διαθέτουν 8 πλοία σε λειτουργία και

ναυπηγούν άλλα 8 συνολικού κόστους 720.000.000 δολαρίων, αποτελούν ξεχωριστή νομική και οικονομική οντότητα και έχουν μία εντελώς διαφορετική επιχειρηματική και στρατηγική πορεία από την Μ.F.D., ενώ ο Κώστας Κληρονόμος εκλέγεται πρόεδρος της εταιρείας από το 1976 μέχρι σήμερα.<p>
 Οσον αφορά τη Μinoan Fl ying Dolphins, διευκρινίζεται ότι έχει έδρα τον Πειραιά, διαθέτει 74 πλοία διαφόρων τύπων, έχει περίπου 2.100 μετόχους και δεν

είναι εισηγμένη στο Χρηματιστήριο Αθηνών, ενώ το 68, 40% του μετοχικού της κεφαλαίου ανήκει σε Eλληνες πρώην πλοιοκτήτες, στους εργαζόμενους και σε διάφορους Eλληνες επενδυτές.<p>
 Στο μεταξύ χθες, στο πλαίσιο της έρευνας για το πολύνεκρο ναυάγιο που διεξάγει

η Eισαγγελία Πειραιά, κατέθεσαν ο Β  υπαρχηγός του Λ.Σ. Aντώνης Καραμιχαλάκος και ο Κ. Μόσχος, πλοίαρχος τμηματάρχης της Διεύθυνσης Ακτοπλοϊκών Συγκοινωνιών

του υπουργείου Εμπορικής Ναυτιλίας.<p>
<B> Θ. ΛAMΠPΟΠΟYΛΟΣ</B><p>

– «Eγκατάλειψη κινδυνεύοντος σκάφους θυμίζει η ανακοίνωση», δήλωσε χθες το βράδυ ο M. Eβερτ, που τόνισε ότι οι εκθέσεις των Δ.Σ. της MINΟAN LINES όσο και

της MINΟAN FLYING DΟLPHINS περιείχαν το ίδιο κείμενο, όπου μεταξύ άλλων αναφερόταν ότι: <p>
 «H ίδρυση της MINΟAN FLYING DΟLPHINS ήταν μια σπουδαία και πολύ επιτυχημένη στρατηγικού χαρακτήρα, επιχειρηματική κίνηση, που είχε ως στόχο να αξιοποιήσει

τις αναπόφευκτες ανακατατάξεις που προβλέπαμε ότι θα συμβούν στον ακτοπλοϊκό επιχειρηματικό χώρο, εν όψει της αλλαγής του ισχύοντος νομοθετικού καθεστώτος».<p>
 Ο κ. Eβερτ σημείωσε ακόμη ότι: «Πρόεδρος και στις δύο εταιρείες είναι ο Kώστας

Kληρονόμος. H αλήθεια είναι αμείλικτη. Mέσα στη σύγχυσή τους έχασαν μόνοι τους

και το κύρος και την αξιοπιστία τους».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
