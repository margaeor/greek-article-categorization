<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 3/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<B>Των ΝΙΚΟΥ ΣΤΑΣΙΝΟΥ - ΣΟΦΙΑΣ ΝΕΤΑ</B><p>
 Με απόλυτη επιτυχία θεραπεύεται σήμερα το 85% των παιδιών με συγγενή καρδιοπάθεια, χάρη στην εξέλιξη της παιδοκαρδιολογίας και της παιδοκαρδιοχειρουργικής. <p>
 Στη χώρα μας κάθε χρόνο γεννιούνται περίπου 1.000-1.200 παιδιά με συγγενή καρδιοπάθεια, ενώ έχει διαπιστωθεί ότι περίπου τα 750-800 από αυτά, σε κάποια φάση της ζωής τους θα χρειαστούν θεραπεία, είτε επεμβατική είτε με την εφαρμογή των διαφόρων μεθόδων καθετηριασμού καρδιάς. <p>
 Σήμερα, με την εξέλιξη στον τομέα της διάγνωσης και θεραπείας παθήσεων της καρδιάς, έχει περιοριστεί σημαντικά ο αριθμός των επεμβάσεων ανοιχτής καρδιάς και κατ' επέκταση και οι επιπλοκές από την εφαρμογή της.<p>
 Τα παραπάνω επισήμανε στο 21ο Πανελλήνιο Καρδιολογικό Συνέδριο ο αναπληρωτής καθηγητής Βασίλης Θανόπουλος, διευθυντής του Καρδιολογικού Τμήματος του «Αγία Σοφία», ο οποίος προήδρευσε σε στρογγύλη τράπεζα με θέμα τις συγγενείς καρδιοπάθειες.<p>
 Ειδικά, τόνισε, οι νέες διαγνωστικές τεχνικές επιτρέπουν την ακριβή και ανώδυνη διάγνωση των παθήσεων της καρδιάς, με αποτέλεσμα να έχει καταργηθεί ο διαγνωστικός καρδιακός καθετηριασμός, που είναι επώδυνος και απαιτεί ακριβό εξοπλισμό για την εφαρμογή του. <p>
 Μάλιστα, τα τελευταία δέκα χρόνια, χάρη στην εφαρμογή των τεχνικών καθετηριασμού καρδιάς, έχει συμβεί μια πραγματική επανάσταση στον τομέα αντιμετώπισης των συγγενών καρδιοπαθειών, γιατί επιτρέπει τη μη χειρουργική θεραπεία μιας μεγάλης ομάδας αυτών των παθήσεων. <p>
 Με την εφαρμογή αυτών των τεχνικών αποφεύγονται οι κίνδυνοι και οι επιπλοκές τής χειρουργικής θεραπείας, μειώνεται σημαντικά ο χρόνος νοσηλείας, αφού ο ασθενής πηγαίνει σπίτι του μία μέρα μετά την επέμβαση και, φυσικά, αυτή η μέθοδος διαθέτει και το πλεονέκτημα να μην αφήνει χειρουργική ουλή. <p>
 <B>Οι γυναίκες</B><p>
 Οι γυναίκες με έμφραγμα αντιμετωπίζουν περισσότερα προβλήματα, μεταξύ των οποίων και σχεδόν διπλάσια πιθανότητα θανάτου, ιδίως σε μικρότερες ηλικίες, επισήμανε η επιμελήτρια Α' του Ωνασείου Καρδιοχειρουργικού Κέντρου, Ευτυχία Σμπαρούνη, μιλώντας στο Συνέδριο για τα οιστρογόνα και τη στεφανιαία νόσο.<p>
 Τα αίτια του γεγονότος αυτού δεν είναι τελείως γνωστά, σημείωσε, αλλά μεταξύ άλλων ευθύνεται η μεγαλύτερη ηλικία τους όταν πάθουν έμφραγμα, η παρουσία άλλων παθήσεων και πιθανά η μειωμένη χρήση του θρόμβου των αρτηριών με φάρμακα

 (θρομβόλυση) και οι επεμβάσεις βελτίωσης της αιμάτωσης (αγγειοπλαστική) με μπαλονάκι ή εγχείρηση μπάι-πας.<p>
 Η αγγειοπλαστική και το μπάι-πας έχουν κάπως μικρότερη επιτυχία στις γυναίκες απ' ό,τι στους άνδρες. Αυτό οφείλεται στα λεπτότερα αγγεία των γυναικών, που κάνουν τις επεμβάσεις τεχνικά δυσκολότερες στη μεγαλύτερη ηλικία τους, όταν τελικά καταφεύγουν στον καρδιολόγο, και τη γενικά βαρύτερη κατάστασή τους. Yστερα από μία επιτυχή επέμβαση, ωστόσο, οι γυναίκες πηγαίνουν εξίσου καλά με τους άνδρες.<p>
 Η έλευση της εμμηνόπαυσης στις γυναίκες σηματοδοτεί εκτός από διάφορες μετατροπές του μεταβολισμού από την απώλεια των οιστρογόνων, και μεταβολές στον τρόπο της εκδήλωσης της αθηροσκλήρυνσης.<p>
 Οι γυναίκες μετά την εμμηνόπαυση αναπτύσσουν σταδιακά στεφανιαία νόσο και μία δεκαετία μετά έχουν χάσει τελείως τις ευεργετικές δράσεις των ορμονών όσον αφορά τη λειτουργία της καρδιάς. Οι γυναίκες με πρώιμη εμμηνόπαυση εμφανίζουν προβλήματα στεφανιαίας νόσου πολύ νωρίς. Χρήσιμο στο σημείο αυτό έχει αποδειχθεί η φαρμακευτική θεραπεία υποκατάστασης με ορμόνες και συγκεκριμένα με οιστρογόνα και προγεστερόνη.<p>
 Η προγεστερόνη είναι απαραίτητη στις γυναίκες που έχουν φυσιολογική εμμηνόπαυση, ενώ σε αυτές που έχουν κάνει αφαίρεση της μήτρας και των ωοθηκών (ολική υστερεκτομή και ωοθηκεκτομή), μόνο η χορήγηση οιστρογόνων είναι αρκετή.<p>
 Η ορμονική θεραπεία, σημείωσε η κ. Σμπαρούνη, ωφελεί περισσότερο τις γυναίκες που έχουν παράγοντες κινδύνου για στεφανιαία νόσο (κάπνισμα, σακχαρώδη διαβήτη, υπέρταση, διαταραχές χοληστερίνης).<p>
 Αναφέρθηκε επίσης ότι η ορμονική θεραπεία έχει και μερικές παρενέργειες: αυξάνει, σε μακροχρόνια χορήγηση, σε μικρό βαθμό την πιθανότητα καρκίνου του μαστού και του ενδομητρίου (του τοιχώματος της μήτρας) και την πιθανότητα θρόμβωσης των φλεβών.<p>
 Γι' αυτό, όλες οι γυναίκες με στεφανιαία νόσο που ελέγχονται για έναρξη ορμονικής θεραπείας, πρέπει να κάνουν μαστογραφία, τεστ Παπανικολάου και έλεγχο της πήξης του αίματος. <p>
 <B>Φυσικό μπάι-πας</B><p>
 Για το φυσικό μπάι-πας, που πραγματοποιείται με την παράπλευρη κυκλοφορία, μίλησε στο συνέδριο υποδιευθυντής της Β' Καρδιολογικής Κλινικής του «Ωνασείου»

Ζήνωνας Κυριακίδης.<p>
 Οπως εξήγησε, έπειτα από απόφραξη μίας στεφανιαίας αρτηρίας, η μόνη αιματική ροή, πέραν της απόφραξης, συντελείται διά μέσου της παράπλευρης κυκλοφορίας, του φυσικού μπάι-πας.<p>
 Τα παράπλευρα αγγεία έχουν πολλά ευεργετικά αποτελέσματα, όπως μείωση του εμφράγματος του μυοκαρδίου και βελτίωση της καρδιακής λειτουργίας στην άσκηση και στην ηρεμία, σε στεφανιαίους ασθενείς. <p>
 Η Β' Καρδιολογική Κλινική του «Ωνασείου», που διευθύνει ο καθηγητής κ. Δ. Κρεμαστινός, σε συνεργασία με το Πειραματικό Εργαστήριο Χειρουργικής της Ιατρικής Σχολής Αθηνών, εξετάσανε την υπόθεση ότι τα οιστρογόνα προκαλούν αύξηση των παράπλευρων αρτηριών σε χρόνια ισχαιμία άκρων σε κουνέλια.<p>
 Διαπιστώθηκε ότι η χορήγηση οιστρογόνων αυξάνει την άρδευση του ισχαιμικού άκρου και συνοδεύεται από ενδείξεις αυξημένης αγγειογένεσης σε ισχαιμικά πίσω άκρα κουνελιών. Αυτή η μελέτη υποστηρίζει την υπόθεση ότι η χορήγηση οιστρογόνων διεγείρει την αγγειογένεση και αποτελεί νέα θεραπευτική τεχνική στην αντιμετώπιση της περιφερικής αρτηριακής ανεπάρκειας.<p>
 Μελλοντικές προοπτικές των οιστρογόνων στην αγγειογένεση, είναι η θεραπευτική χορήγησή τους τοπικά, είτε από το στόμα σε περιφερική αρτηριοπάθεια είτε σε στεφανιαία νόσο σε γυναίκες, στις οποίες δεν μπορεί να γίνει χειρουργική επέμβαση ή μπαλονάκι.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
