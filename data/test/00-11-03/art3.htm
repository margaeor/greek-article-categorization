<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 3/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Πίσω από τα debate των Μπους και Γκορ και τις επιδερμικές αναλύσεις για το ποιος έχει μεγαλύτερη φωτογένεια ή καλύτερη γραβάτα, ένα έθνος παρακολουθεί απαυδισμένο (ή έστω με νωθρό ενδιαφέρον). Οι εκλογές, από τους περισσότερους Aμερικανούς πολίτες, εκλαμβάνονται ως άλλο ένα τηλεοπτικό θέαμα, ελάχιστα πιο ελκυστικό από τους αγώνες κατς. «Σόου μπίζνες για ασχημομούρηδες» ονομάζει τις εκλογές έγκριτος αρθρογράφος της Ουάσιγκτον Ποστ, εκφράζοντας το κοινό αίσθημα. Παρ' όλα αυτά, κάτι αλλάζει στη χώρα των «μεγάλων ευκαιριών»: Αγριες απεργίες, μαχητική στροφή του άλλοτε γραφειοκρατικού συνδικαλισμού, πολυπληθείς διαδηλώσεις κατά της παγκοσμιοποίησης, φοιτητικές κινητοποιήσεις και ένας τρίτος ­«προοδευτικός»­ υποψήφιος, ο Ραλφ Νέιντερ, εκφράζουν ο καθένας με τον τρόπο του τη φωνή της «άλλης» Αμερικής. Και είναι πολύ πιο δυνατή απ' ό,τι φανταζόμασταν.<p> Εδώ, στην εσχατιά της Μεσο-γείου (ή της Ευρώπης ή των Βαλκανίων, αν προτιμάτε), αντιμετωπίζαμε πάντοτε τα «βλάχο-αμερικανάκια» με μια συγκαταβατική περιφρόνηση, κάτι ανάμεσα σε επαρχιώτικο σνομπισμό, δικαιολογημένο αντιαμερικανισμό (το «φονιάδες των λαών Αμερικάνοι» ποτέ δεν έφυγε από την επικαιρότητα ως σύνθημα) και το σύνδρομο του πολίτη της γηραιάς ηπείρου, που «όταν έφτιαχνε την Ακρόπολη οι άλλοι έτρωγαν ρίζες». Μπουκωμένοι ώς τα μπούνια με την αμερικανική κουλτούρα (χάμπουργκερ κι αυτοκίνητα, Ιντερνετ και Χρηματιστήριο), διατηρούμε ωστόσο τις κριτικές επιφυλάξεις μας και μια νεφελώδη ιδέα περί ανωτερότητας του ευρωπαϊκού πολιτισμού.<p> Τα στερεότυπα περί ενός έθνους χαζού, παχύσαρκου και ναρκωμένου, χοντροκομμένα βεβαίως και με αρκετή δόση ρατσισμού, κρύβουν εκτός από τη λογική τους εξήγηση και μια ισχυρή δόση αλήθειας.<p> Μέχρι που ξαφνικά, πέρσι το φθινόπωρο, σκάει η βόμβα του Σιάτλ, και όλοι μιλάνε για την «εξεγερμένη Αμερική», τα μαχητικά συνδικάτα που αντιτίθενται στην παγκοσμιοποίηση, τα μεγαλειώδη κινήματα των ανθρωπίνων δικαιωμάτων και τους ευφάνταστους νεαρούς ακτιβιστές που δεν διστάζουν να κρεμαστούν από κτίρια ή να προτάξουν το κορμί τους στα ΜΑΤ, παλεύοντας για μια δίκαιη κοινωνία ενάντια στην παγκόσμια καπιταλιστική εκμετάλλευση.<p> Eίχε ήδη προηγηθεί η νικηφόρα απεργία των Τeamsters ενάντια στη UPS, την παγκόσμια εταιρεία μεταφορών, με απεργίες αλληλεγγύης σε όλο τον πλανήτη, ακολούθησαν οι μαζικές κινητοποιήσεις στην Ουάσιγκτον, με 40.000 κόσμο στους δρόμους, στην πλειονότητά τους μέλη σωματείων και οργανώσεων για τα ανθρώπινα δικαιώματα, η πρώτη απεργία εργαζομένων στις νέες τεχνολογίες (κινητή τηλεφωνία) που παραλύει τις τηλεπικοινωνίες στη Νέα Υόρκη, το πετυχημένο μποϊκοτάρισμα των φοιτητών ενάντια στα «sweatshops», (τα εργοστάσια μαύρης εργασίας), η μαραθώνια 6μηνη απεργία των ηθοποιών σε διαφημίσεις, που έληξε πρόσφατα (η διάσημη Λιζ Χάρλεϊ γιουχαΐστηκε ως απεργοσπάστρια και αναγκάστηκε να παραδεχτεί το λάθος της), η πρόσφατη απεργία των οδηγών στα λεωφορεία του Λος Αντζελες που κράτησε πάνω από ένα μήνα με δίκαια αιτήματα και ορατή αλλά όχι αμέριστη λαϊκή συμπαράσταση, ενώ εν αναμονή της ανοιξιάτικης απεργίας των σεναριογράφων τα κινηματογραφικά στούντιο έχουν ήδη πανικοβληθεί και αρκετοί μιλάνε για «αναβίωση της κόκκινης απειλής» στο Χόλιγουντ. <p> Παράλληλα, ο δημοφιλής ηγέτης της «κίνησης του καταναλωτή», ο Ραλφ Νέιντερ, κατεβαίνει στις προεδρικές εκλογές με τους νεοϊδρυθέντες «Πράσινους», όχι φυσικά για να διεκδικήσει τη νίκη, αλλά για να κάνει πιο εμφανή τη γελοιότητα του διλήμματος Μπους ή Γκορ: «Ο Λευκός Οίκος είναι μια φυλακή φτιαγμένη στα μέτρα των επιχειρήσεων. Δεν έχει σημασία ποιος είναι ο φυλακισμένος», δηλώνει ο υποψήφιος των Πρασίνων και βλέπει τη σωτηρία να έρχεται μόνο μέσα από τη δράση των πολιτών και τις ομάδες πίεσης των καταναλωτών. Ο Νέιντερ τυγχάνει ήδη της υποστήριξης πολλών προοδευτικών Αμερικανών, επώνυμων και μη (πρώτο και καλύτερο, το κλασικό αριστερό ζευγάρι του Χόλιγουντ, η Σούζαν Σάραντον και ο Τιμ Ρόμπινς), ενώ η οργάνωσή του πρωτοστάτησε στις κινητοποιήσεις της Ουάσιγκτον. <p> Ο Νέιντερ, που για πολλούς προβάλλει ως αξιοπρεπής εκπρόσωπος του αντίπαλου δέους απέναντι στις ασφυκτικά συγκλίνουσες γραμμές των Pεπουμπλικανών και των Δημοκρατικών, έχει ήδη δεχθεί κατηγορίες για λαϊκισμό ή ακόμα και εξυπηρέτηση επιχειρηματικών συμφερόντων: Πίσω από την καμπάνια κατά της παγκοσμιοποίησης, με αιχμή του δόρατος την είσοδο της Κίνας στον ΠΟΕ, βρίσκονταν και εκπρόσωποι παραδοσιακών βιομηχανικών κλάδων, όπως της κλωστοϋφαντουργίας, που χρηματοδότησαν, κρυφά ή φανερά, τον Νέιντερ.<p> Παράλληλα, ενώ τα μίντια επικεντρώνουν στους ανούσιους διαξιφισμούς των δύο «μεγάλων» υποψηφίων, μια ανεξάρτητη σφυγμομέτρηση που διεξήγαγε το έγκυρο προοδευτικό περιοδικό «The Nation», δείχνει την πλειονότητα των Αμερικανών να ανησυχεί για θέματα που δεν αγγίζει κανένας από τους δύο: το 91% των Aμερικανών ανησυχεί για τη μείωση της δημόσιας ιατρικής περίθαλψης, το 74% για το άνοιγμα της ψαλίδας μεταξύ φτωχών και πλούσιων, ενώ το 81% θεωρεί απαραίτητη τη γεναία αύξηση του κατώτερου μισθού (και οι δύο υποψήφιοι προτείνουν φειδωλές έως ανύπαρκτες αυξήσεις, της τάξης του ενός δολαρίου). Και όποιος βιαστεί να συμπεράνει ότι αυτά είναι ευνόητο να τους καίνε, αλλά κατά τα άλλα οι Αμερικανοί δεν νοιάζονται αν η χώρα τους βομβαρδίζει τον υπόλοιπο πλανήτη, ακόμα και εκεί τα πράγματα δεν είναι τόσο μαύρα: <p> Το 81% υποστηρίζει την παύση όλων των πυρηνικών δοκιμών, ενώ ένα σημαντικό 62% υποστηρίζει τη μείωση των στρατιωτικών δαπανών και τη διοχέτευσή τους στην παιδεία και την υγεία. Τέλος, το 83% υποστηρίζει την προστασία των εργατικών και ανθρώπινων δικαιωμάτων και της φύσης, ακόμα και αν αυτό σημαίνει την ανάσχεση της οικονομικής ανάπτυξης και του ελεύθερου εμπορίου.<p> Φυσικά, ένα γκάλοπ παραμένει ένα γκάλοπ, στο τέλος ο «μη χείρων» από τους δύο θα βγει νικητής, ενώ οι ψηφοφόροι (και η πλειονότητα των Aμερικανών, που φυσικά απέχει) θα παρακολουθούν απαθείς. <p> Ωστόσο τα σημεία των καιρών μας δείχνουν ότι κάτι αλλάζει στην, υποτίθεται, παχύδερμη Δύση και ίσως δεν είναι υπερβολικά αισιόδοξοι όσοι υποστηρίζουν ότι η επόμενη ανατολή θα έρθει (και) από εκεί.<p><B> AΦPΟΔITH ΠΟΛITH</B><p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
