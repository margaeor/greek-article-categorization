<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 3/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<B>Του ΜΑΝ. ΔΡΑΚΟΥ</B><p>
 Το απολογητικό ύφος της Γιάννας Αγγελοπούλου ανήκει στο παρελθόν! Η πρόεδρος του «Αθήνα 2004» ξέχασε στο Σίδνεϊ τις ανακοινώσεις με τις οποίες επιχειρούσε να κατευνάσει την κοινή γνώμη, για τους μισθούς των συνεργατών, να προσπεράσει την απουσία του Θ. Πάγκαλου, τις υπενοικιάσεις του Μουσείου Μοντέρνας Τέχνης και τη μετέπειτα οδυνηρή ιστορία των τεχνικών συμβούλων, με την αποπομπή του Κώστα Λιάσκα. Εδώ και μερικές μέρες (με αποκορύφωμα, το πέρασμά της από τη Βουλή, όπου παρέδωσε μαθήματα κοινοβουλευτισμού στους εκλεγμένους εκπροσώπους του τόπου) πέρασε στην αντεπίθεση.<p>
 Κι ενώ στο Σίδνεϊ ισχυριζόταν πως οι υψηλοί μισθοί είναι απαραίτητοι, για να προσελκύσει ο «Αθήνα 2004» τα καλύτερα στελέχη της αγοράς, στην Αθήνα εμφανίστηκε να δηλώνει πως οι συνεργάτες της είναι απλήρωτοι εδώ και τέσσερις μήνες. Τα 3 δισ. που δαπανήθηκαν για το ταξίδι της ελληνικής αποστολής στην Αυστραλία θεωρήθηκαν (σε μια νύχτα) απαραίτητα έξοδα, για την προβολή της χώρας. Το μόνο που έμεινε στην ιστορία (προς χάριν της προέδρου και των συνεργατών της) ήταν η απομάκρυνση του Κώστα Λιάσκα, που χρεώθηκε αποκλειστικά την ευθύνη και πλήρωσε για τις αποφάσεις και τους χειρισμούς ολόκληρης της Οργανωτικής Επιτροπής.<p>
<B> EΠIΣTΟΛH</B><p>
 Στο (σχεδιασμένο από Αμερικανούς «ίματζ μέικερ») πλάνο της, συμπεριλήφθηκε, επίσης, η αποστολή επιστολής προς τον Χουάν Αντόνιο Σάμαρανκ, μέσω της οποίας επιτίθεται, με δριμύτητα, στον αντιπρόεδρο της ΔΟΕ Ρίτσαρντ Πάουντ, για τις γνωστές δηλώσεις του περί αφαίρεσης της διοργάνωσης των Ολυμπιακών Αγώνων από την Αθήνα.<p>
 Την επιστολή έφερε στο φως της δημοσιότητας το Mega. Σ' αυτήν, η Γ. Αγγελοπούλου κρίνει σκόπιμο να ζητήσει την προστασία του Σάμαρανκ (και κατ' επέκταση της ΔΟΕ) από τον Πάουντ, ο οποίος είναι ένας από τους δύο (μαζί με τον Ζακ Ρογκ) επικρατέστερους διαδόχους του Ισπανού προέδρου! <p>
 Στο γράμμα προς τον Σάμαρανκ τονίζονται η έκπληξη και η απογοήτευση του «Αθήνα 2004» για τις δηλώσεις Πάουντ, η αντίθεσή τους με τις επίσημες διαβεβαιώσεις της ΔΟΕ για την πορεία της ελληνικής προετοιμασίας και η ζημιά που προκαλούν στην οργάνωση των Ολυμπιακών Αγώνων. Τόσο σε βάρος της Αθήνας όσο και κατά της ΔΟΕ. Για να δώσει βαρύτητα στο κείμενό της, η Γ. Αγγελοπούλου υπενθυμίζει πως μέσω των συγκεκριμένων τοποθετήσεων του Πάουντ είναι πιθανόν να προκληθεί ζημιά στο χορηγικό πρόγραμμα του «Αθήνα 2004», που βρίσκεται σε εξέλιξη. Μάλιστα, δηλώνει πως θα καλέσει τον Καναδό αντιπρόεδρο στην Αθήνα, για να διαπιστώσει την πορεία της προετοιμασίας.<p>
 <B>EΠIΣKEΨH</B><p>
 Το βράδυ, με αφορμή την επίσκεψή της στην έδρα της Νέας Δημοκρατίας και τη συνάντησή της με τον Κώστα Καραμανλή, βρήκε μια πρώτης τάξεως ευκαιρία να εμφανίσει το ίδιο επιθετικό (διανθισμένο με εκκλήσεις για βοήθεια και εποικοδομητική κριτική) στιλ.<p>
 Κοινό χαρακτηριστικό όλων των δημόσιων εμφανίσεών της ο συστηματικός τρόπος να αποφεύγει να τοποθετηθεί σε συγκεκριμένες ερωτήσεις. Επίσης, μια μόνιμη διάθεση να στραφεί το δημοσιογραφικό ενδιαφέρον στη «δουλειά» που γίνεται και όχι σε δυσάρεστα ζητήματα για την ίδια. «Δεν έχω -ήταν η πλέον πιασάρικη ατάκα της- να απολογηθώ για τίποτα. Υπάρχουν μηχανισμοί ελέγχου και προληπτικοί και κατασταλτικοί. Αυτά (για τα έξοδα στο Σίδνεϊ) πρέπει να πληρώνονται! »<p>
 <B>ΣYMMAXΟΣ</B><p>
 Το...Πεκίνο στο πλευρό της Αθήνας! Σύμφωνα με χθεσινό δημοσίευμα της «Σίντνεϊ Μόρνινγκ Χέραλντ», οι Κινέζοι φοβούνται ότι θα χάσουν το χρίσμα για το 2008, αν αφαιρεθεί από λόγου μας η διοργάνωση του 2004 και φυσικά πιέζουν προς την αντίθετη κατεύθυνση. Επικεφαλής του σχετικού λόμπι μέσα στη ΔΟΕ φέρεται ο Καναδός Ντικ Πάουντ, το ένα από τα δύο φαβορί για τη διαδοχή του Σάμαρανκ.<p>
 Σύμφωνα με ρεπορτάζ της Ζακελίν Μαγκνέι, η επικρατέστερη εναλλακτική λύση για το 2008 είναι το Παρίσι, το οποίο ποντάρει στην υποστήριξη του έτερου «μνηστήρα», Ζακ Ρογκ. Ομως ο Ρογκ έχει συνδέσει τη μοίρα του με τον «Αθήνα 2004» και μάλλον θα καταρρεύσει, αν αφαιρεθούν οι αγώνες από την Ελλάδα. Μύλος, με άλλα λόγια, και διαπλεκόμενα, τα οποία αναμένεται να ενταθούν ώς τον ερχόμενο Ιούλιο.<p>
 Η Αυστραλέζα δημοσιογράφος πιστεύει ότι μπορεί να γίνει και τρίτη ψηφοφορία στη Μόσχα (εκτός απ' αυτές για την προεδρία της ΔΟΕ και το χρίσμα του 2008) για την πόλη που θα αναλάβει τους Αγώνες του 2004. «Ισως η Σεούλ ή και το Σίδνεϊ, αν αποδειχθούν σωστές οι φήμες». Αναφέρει επίσης το ενδεχόμενο να διοργανωθούν κάποια σπορ (όχι από την Αθήνα, αλλά) από άλλες πόλεις της Ευρώπης...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
