Aπαγορεύει η Αρχή Προστασίας Προσωπικών Δεδομένων στις εταιρείες κινητής τηλεφωνίας να ζητούν την προσκόμιση του εκκαθαριστικού της Eφορίας από τους υποψήφιους πελάτες τους όταν κάνουν αίτηση σύνδεσης στο δίκτυο.
 Η προσκόμιση του εκκαθαριστικού σημειώματος και κάθε άλλο στοιχείο που αφορά το εισόδημα των πελατών αποτελούν ευαίσθητα δεδομένα και δεν είναι νόμιμη η τήρησή τους στα αρχεία των τηλεπικοινωνιακών υπηρεσιών έκρινε η επιτροπή που συνεδρίασε υπό την προεδρία του Κων. Δαφέρμου.
 Η Αρχή επιλήφθηκε του θέματος ύστερα από καταγγελίες πολιτών και αποφάνθηκε ότι τα αναγκαία στοιχεία που μπορούν να συλλέγουν οι εταιρείες είναι: 
 - Αντίγραφο αστυνομικής ταυτότητας και λογαριασμού ΔΕΗ ή ΟΤΕ.
 - Αντίγραφο της πιστωτικής κάρτας αν η πληρωμή για τη σύνδεση γίνεται μέσω της
 - Αν δεν χρησιμοποιείται πιστωτική κάρτα μπορεί να ζητηθεί κατά την υπογραφή της σύμβασης η επίδειξη και όχι προσκόμιση εκκαθαριστικού της Eφορίας ή αντίγραφου της φορολογικής δήλωσης προκειμένου να ελεγχθεί η φερεγγυότητα του πελάτη.
