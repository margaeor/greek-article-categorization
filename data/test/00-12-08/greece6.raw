Επικίνδυνες ουσίες περιέχουν ορισμένοι σκελετοί γυαλιών οράσεως και ηλίου, καθώς μπορεί να προκαλέσουν δερματίτιδες, αλλεργίες και ακόμη και καρκινογενέσεις! 
 Τα παραπάνω προέκυψαν από έρευνες που έγιναν στο εξωτερικό, όπως ανέφερε σε χθεσινή συνέντευξη Tύπου ο καθηγητής Eφαρμοσμένης Οπτικής και γ.γ. της Πανελλήνιας Ενωσης Οπτικών και Οπτομετρών Παν. Κατσαβός. 
 Ηδη, τόνισε, πολλές εταιρείες σιγά-σιγά αντικαθιστούν τα υλικά αυτά με άλλα, τα οποία είναι σχετικά ασφαλή, αλλά πιο ακριβά. Επιπρόσθετα, οι εταιρείες, προφασιζόμενες το βιομηχανικό απόρρητο, δεν δημοσιοποιούν της χημικές συστάσεις των προϊόντων τους, γεγονός που καθιστά σχεδόν αδύνατο τον έλεγχό τους. Το πρόβλημα, σημείωσε, γίνεται πολύ έντονο στη χώρα μας, αφού εισάγονται
 Τα πιό πιθανά αλλεργιογόνα υλικά είναι το νικέλιο, το κοβάλτιο, ο ψευδάργυρος,
το κολοφώνιο, ο μόλυβδος, το bisphenol A, το χρώμιο και το παλλάδιο. Το νικέλιο είναι η πιό κοινή αιτία για δερματίτιδα εξ επαφής και ύποπτο για νεοπλασίες, αφού θεωρείται τοξικό. 
 Η επαφή των μετάλλων με το δέρμα γίνεται με την ιδρώτα του προσώπου, ο οποίος είναι η κύρια αιτία διάβρωσης και καταστροφής των προστατευτικών επικαλύψεων. 
 Ο μόλυβδος περνάει στον οργανισμό μας μέσω της στοματικής κοιλότητας, όταν βάζουμε πολλές φορές ασυναίσθητα τα γυαλιά στο στόμα. 
 Τόσο ο κ. Κατσαβός, όσο και ο πρόεδρος της Ενωσης Στ. Μυλόβας, τόνισαν ότι η μόνη διασφάλιση του καταναλωτή, τουλάχιστον μέχρι η Ευρωπαϊκή Ενωση να δώσει σαφείς οδηγίες, είναι η αγορά γυαλιών ηλίου και οράσεως, μόνο από τα καταστήματα οπτικών.
