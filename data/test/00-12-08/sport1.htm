<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΓΙΑΝΝΗ ΞΕΝΑΚΗ</b><p>
 Γι' αυτό είναι μοναδικής ομορφιάς το ποδόσφαιρο. Γιατί μπορεί να χάνει με κάτω τα χέρια η ΑΕΚ στη Ν. Σμύρνη από τον Πανιώνιο του Γόγολου, αλλά τέσσερις μόνο μέρες αργότερα ξεγυμνώνει στον αγωνιστικό χώρο την πρωτοπόρο του γερμανικού πρωταθλήματος. Και γίνεται η πρώτη ελληνική ομάδα που σε 45 χρόνια ιστορίας ευρωπαϊκών κυπέλλων αποκλείει γερμανική ομάδα σε φάση νοκ άουτ.<p>
 Η ΑΕΚ στους εφτά ουρανούς, ξαναζεί από χθες τις παλιές καλές μέρες εν μέσω προβλημάτων, αμφισβητήσεων και εντάσεων. Αν είναι μόνο ένα μικρό διάλειμμα τούτη η παλικαρίσια και πέρα για πέρα δίκαιη πρόκριση στους 16 του UEFA από την εγχώρια καθημερινή ρουτίνα, θα δείξει το μέλλον. Η ουσία είναι ότι η Iστορία «έγραψε» 2-0, όπως και τον Αύγουστο του '94. Αλλωστε από τότε, από τις χρυσές μέρες της ΑΕΚ των Μπάγεβιτς, Σαραβάκου, Μανωλά, Σαβέβσκι είχαν να πανηγυρίσουν στη Ν.Φιλαδέλφεια ευρωπαϊκή πρόκριση με τέτοιο ειδικό βάρος. Ο, τι ευρωπαϊκό ακολούθησε την πρόκριση επί της Ρέιντζερς πέρασε απαρατήρητο, αν μετρήσουμε (μεταξύ άλλων) αντιπάλους τύπου Ντίναμπουργκ, Χέμλον, Κουταΐσι, Χερφόλγκε και σία.<p>
 Η ομάδα με την «αρρωστημένη νοοτροπία» (χαρακτηρισμοί Παθιακάκη) έσφυζε χθες από υγεία και φρεσκάδα. Λειτούργησε από το πρώτο λεπτό ως ομάδα, δεν περιορίστηκε μονάχα στις εξάρσεις και το ταλέντο των πρωτοκλασάτων ποδοσφαιριστών.<p>
<b> EKΠΛHKTIKΟI</b><p>
 Από πού να αρχίσει και πού να τελειώσει κανείς! Εβλεπες έναν Ακη Ζήκο να κάνει (τουλάχιστον στο πρώτο ημίχρονο) το παιχνίδι της ζωής του και να ανακόπτει με το πληθωρικό του παίξιμο και με έξυπνο τρόπο τις (κατά κόρον ανούσιες) γερμανικές επιθέσεις στο κέντρο.<p>
 Τον Μιχάλη Κασάπη να κερδίζει όλες τις μονομαχίες αμυντικά (είτε από τον Νοϊβίλ είτε από τον Χόφμαν) και να φεύγει σαν σαΐτα στις αντεπιθέσεις. Από δική του τελική πάσα (σε συνδυασμό με τον Τσάρτα) άνοιξε ο δρόμος για την ΑΕΚ: έξοχο πλασέ του Νάβας που τρύπωσε στην καρδιά της (αργοκίνητης) γερμανικής άμυνας και 1-0 στο 16ο λεπτό μέσα σε παραλήρημα από 21.000 οπαδούς της ΑΕΚ. Την ίδια στιγμή ο Κασάπης έκανε κίνηση με τα χέρια του προς τον πάγκο. Αφιέρωνε το γκολ στον προπονητή του.<p>
 Τον Καψή να εξαφανίζει από το γήπεδο τον παίκτη που του 'κανε δύσκολη τη ζωή στο «Μπάι Aρένα»: τον 36χρονο Ουλφ Κίρστεν (165 γκολ στο πρωτάθλημα, 36 στα ευρωπαϊκά κύπελλα σε 61 ματς, 100 διεθνείς συμμετοχές και με τις «δύο Γερμανίες»), που θα ακούει ΑΕΚ και θα τρέχει χιλιόμετρα μακριά, αν θυμηθούμε τι έπαθε στο ίδιο γήπεδο και το '89 με την Ντινάμο Δρέσδης.<p>
 Εβλεπες έναν απίστευτο Νίκο Κωστένογλου, βγαλμένο από τη ναφθαλίνη του καλοκαιριού να μη χάνει ούτε μία μάχη από το Γερμανοβραζιλιάνο Ρινκ και να τον «κάνει» αλλαγή στο 53'! <p>
 Και φυσικά την αποκάλυψη: Ροντρίγκο Ράμος Φερούζεμ, τούτη τη φορά σε ελεύθερο ρόλο και όχι τελευταίος αμυντικός. Ο Βραζιλιάνος, κινούμενος περισσότερο ως λίμπερο μπροστά από τα δύο στόπερ, «σκούπιζε» ό,τι δεν προλάβαινε να καθαρίσει ο Ζήκος.<p>
 Η διαφορά της ΑΕΚ με την άτεχνη (ελλείψει Μπάλακ - Νοβότνι), άνευρη και απίστευτα ακίνδυνη επιθετικά Λεβερκούζεν φαινόταν όταν πήγαινε η μπάλα στα πόδια του Τσάρτα! Σκέτη μαγεία και απόλαυση οι πάσες και οι επινοήσεις του, οι Γερμανοί κουτουλούσαν μεταξύ τους όσες φορές τόλμησαν να τον σταματήσουν. Από το δικό του αριστερό πόδι, στο σωστό τάιμινγκ, άφησε άγαλμα με πανέξυπνη εκτέλεση φάουλ τον Πολωνό τερματοφύλακα της Λεβερκούζεν: 2-0 στο 49ο λεπτό, η ΑΕΚ πατούσε πια και με τα δύο πόδια στη φάση των 16. Οι Γερμανοί, που ήθελαν νίκη στην Αθήνα και έβγαλαν 90 λεπτά με 2-3 μικρο-ευκαιρίες, είχαν παραδοθεί! Η ΑΕΚ, άριστα στημένη από το πρώτο λεπτό στον αγωνιστικό χώρο, θα μπορούσε να φτάσει και σε τρίτο γκολ (με τις θυελλώδεις κούρσες του ασυγκράτητου Λάκη από δεξιά), αλλά του ολομόναχου ανάμεσα σε δύο και τρεις -στην επίθεση Νικολαΐδη δεν του έβγαινε τίποτα.<p>
<b> ΟPATΟΣ ΣTΟXΟΣ</b><p>
 Συμπερασματικά, η ΑΕΚ ζεσταίνει τους οπαδούς της μέσα στην καρδιά του χειμώνα και αν δεν ξαναμπεί στο τρένο του πρωταθλήματος, τουλάχιστον θα έχει μπροστά της έναν ορατό στόχο. Την Ευρώπη, με την οποία δίνει ραντεβού στις 15 και 22 Φεβρουαρίου. Την άλλη Τετάρτη θα ξέρει και τον αντίπαλο και ώς τότε ίσως μάθουμε, κι εμείς κι εσείς, αν ισχύουν τα περί εκκαθαρίσεων στο ποδοσφαιρικό τμήμα. Και αν γίνει συμψηφισμός του πριμ πρόκρισης με το...πρόστιμο της Ν. Σμύρνης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
