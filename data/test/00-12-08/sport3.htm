<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΛΙΒΕΡΠΟΥΛ, AΠΟΣTΟΛΗ<p>
 Του ΔΗΜ. ΧΡΙΣΤΟΦΙΔΕΛΛΗ</b><p>
 Ο Ολυμπιακός «στήθηκε» στο «Ανφιλντ Ρόουντ» για την αξιοπρέπειά του. Κι ώς ένα βαθμό, το κατάφερε. Χρονικά, ώς το 29ο λεπτό της συνάντησης με τη Λίβερπουλ. <p>
 Από κει και μετά (όταν έγινε το 1-0 με πάσα του Μέρφι στον Χέσκεϊ), το γήπεδο κατηφόριζε επικίνδυνα για τους «ερυθρόλευκους», οι οποίοι μοιραία γνώρισαν άλλη μια ήττα (το τελικό 2-0 διαμορφώθηκε από γκολ του Νικ Μπάρμπι, στο 61') και αποχαιρέτησαν με σκυμμένο κεφάλι και το Κύπελλο UEFA.<p>
 Το μεγάλο πρόβλημα του Ολυμπιακού εντοπίστηκε και χθες στην άμυνά του. Κι ενώ ώς το 29' οι φιλοξενούμενοι είχαν διάθεση να συναγωνιστούν τη Λίβερπουλ, σε δυνάμεις, ταχύτητα και δύναμη, μόλις δέχτηκαν το πρώτο γκολ, κατέρρευσαν ομαδικά. <p>
 Ο Ανατολάκης είχε μεγάλα προβλήματα με τον Εμιλ Χέσκεϊ. Ο Ελευθερόπουλος δεν δικαίωσε τον Τάκη Λεμονή για τη χρησιμοποίησή του. Ηταν καλός κάτω από τα δοκάρια, αλλά όταν χρειάστηκε να βγει στην περιοχή, το έκανε με φόβο και με τον κίνδυνο του προσωπικού διασυρμού, όπως στη φάση του 32', όταν εισέπραξε δικαίως την κίτρινη κάρτα του Πορτογάλου ρέφερι, Μέλο Περέιρα. Ο Γεωργάτος είχε το μυαλό του στο πώς θα έκανε τα λιγότερα λάθη, με αποτέλεσμα κι αυτός να καταγραφεί στη λίστα των παικτών που υστέρησαν σε νευραλγικούς χώρους.<p>
 Ολ' αυτά, δεν σημαίνουν βεβαίως ότι από τη μέση και μπροστά ο Ολυμπιακός ήταν καλύτερος. Απέναντι σε μια Λίβερπουλ, που σε καμία περίπτωση, δεν θύμιζε την παλιά θρυλική ομάδα και δεν προκαλούσε δέος. <p>
 Οι «ερυθρόλευκοι», ακόμη κι όταν βρέθηκαν πίσω στο σκορ (με 1-0) απέδειξαν ότι δεν είχαν καμία τύχη στο ματς. Με μονίμως αρνητικό τον Τζιοβάνι (τον οποίο ο Τάκης Λεμονής ούτε σκέφτηκε να αντικαταστήσει), με τον Ζέτερμπεργκ να προσπαθεί αλλά να μένει από δυνάμεις, με τον Αλεξανδρή, απομονωμένο, έμενε μόνον το φιλότιμο του Πρέντραγκ Τζόρτζεβιτς να τυραννιέται στο γλιστερό (από το εκνευριστικό χιονόνερο) τερέν του «Ανφιλντ Ρόουντ». <p>
 Ενα λάθος (από τα πολλά) του Τζιοβάνι, στο κέντρο, απέφερε το 1-0 (ο Γεωργάτος κάλυπτε τον σκόρερ Χέσκεϊ) και μια αδράνεια της μεσαίας γραμμής του Ολυμπιακού διαμόρφωσε το τελικό 2-0 (από τον Μπάρμπι) με συνοπτικές διαδικασίες.<p>
 Σε ολόκληρο 90λεπτο, η ελληνική ομάδα είχε να αντιπαραθέσει όλη κι όλη μια φάση. Μια ατομική προσπάθεια του Πρ. Τζόρτζεβιτς που θα μπορούσε να είχε δοθεί πέναλτι (75', το μοναδικό λάθος του Πορτογάλου Περέιρα) αλλά δεν αποτελεί δικαιολογία για τον αποκλεισμό του Ολυμπιακού.<p>
 H χθεσινή απόδοση των «ερυθρολεύκων» κατέδειξε μια πολύ μεγάλη αλήθεια. Οτι οι παίκτες του Τάκη Λεμονή είναι πολύ «λίγοι» απέναντι στις ευρωπαϊκές ομάδες στα εκτός έδρας παιχνίδια.<p>
 Τόσο σε ατομικό όσο και σε ομαδικό επίπεδο. Και δεν μπορούν να συναγωνιστούν (παρά μόνο μέχρι ενός σημείου) αντιπάλους, οι οποίοι δεν τρομάζουν στο γήπεδο αλλά παίζουν με τη δύναμη της φανέλας, όπως αγωνίστηκε η πλειοψηφία των παικτών της τωρινής Λίβερπουλ...<p>
 ΛΙΒΕΡΠΟΥΛ: Βέστερφελντ, Ανζιο, Μπάμπελ, Σμίτσερ, Χέσκεϊ, Χίπια, Μέρφι (77' Τζίγκε), Χάμαν, Τζέραρντ (90' Μακάλιστερ), Μπάρμπι, Κάραγκερ.<p>
 ΟΛΥΜΠΙΑΚΟΣ: Ελευθερόπουλος, Πατσατζόγλου, Αμανατίδης, Πουρσανίδης, Ανατολάκης, Μαυρογενίδης (54' Λουτσιάνο), Γεωργάτος, Τζόρτζεβιτς, Ζέτερμπεργκ (65' Νινιάδης), Τζιοβάνι, Αλεξανδρής (65' Οφορίκουε).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
