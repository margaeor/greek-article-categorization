<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Περί ορέξεως</b><p> - Le gout des autres. Ff Γαλλία, 2000. Σκηνοθεσία: Ανιές Ζιαουί. Σενάριο: Ανιές Ζιαουί, Ζαν-Πιερ Μπακρί. Ηθοποιοί: Ζαν-Πιερ Μπακρί, Ζεράρ Λανβέν, Ανιές Ζιαουί, Αλέν Σαμπά, Αν Αλβαρό. Κριστιάν Μιλέ. Διάρκεια: 112 λεπτά.<p> **** Πρόσωπα διάφορων κοινωνικών τάξεων προσπαθούν να έρθουν σ' επαφή, ερωτεύονται, χωρίζουν ή σμίγουν, σε μια έξοχη κωμωδία ηθών με θαυμάσιο σενάριο και υποδειγματικές ερμηνείες.<p> Ο Καστελά (Ζαν-Πιερ Μπακρί) είναι ένας μεσήλικας εργοστασιάρχης που ετοιμάζεται να ολοκληρώσει μια σημαντική συμφωνία με τους Ιάπωνες. Παντρεμένος με μια γυναίκα που έπαψε να ενδιαφέρεται γι' αυτόν ερωτικά, προτιμώντας να ασχολείται με ασήμαντα και άσχετα θέματα, απορροφημένος από τη δουλειά του, ακαλλιέργητος πνευματικά, ακολουθούμενος από το σοφέρ κι ένα σωματοφύλακα, ο Καστελά, σε μια θεατρική παράσταση στην οποία κυριολεκτικά τον σέρνει η γυναίκα του, βλέπει κι ερωτεύεται άμεσα την πρωταγωνίστρια, Κλάρα (Αν Αλβαρό). Από δω και πέρα αρχίζουν οι προσπάθειες του Καστελά να γνωρίσει την Κλάρα και να την κάνει να τον ερωτευτεί αν και, τουλάχιστον αρχικά, το μόνο που κάνει είναι να γίνει ο περίγελως του θεατρικού της κύκλου-<p> Πίσω από την ιστορία του ξαφνικού έρωτα κρύβεται μια ιστορία γύρω από τις σχέσεις ανάμεσα στις διάφορες κοινωνικές τάξεις: της μεγαλοαστικής τάξης που εκπροσωπεί ο Καστελά, από τη μια, και της τάξης των διανοουμένων που εκπροσωπούν η Κλάρα και η παρέα της, από την άλλη, ενώ σ' ένα δεύτερο πλάνο υπάρχει και η σχέση ανάμεσα σε μια λαϊκή τάξη (εκείνη του σοφέρ και του σωματοφύλακα) και τα αφεντικά τους.<p> Η ηθοποιός και σκηνοθέτρια Ανιές Ζιαουί και ο ηθοποιός και σύντροφός της Ζαν-Πιερ Μπακρί (που έγραψαν και το σενάριο του Αλέν Ρενέ, «Η ζωή είναι ένα τραγούδι») έγραψαν κατ' αρχάς ένα εξαιρετικά σφιχτοδεμένο, με σωστούς, ολοκληρωμένους χαρακτήρες και άμεσο διάλογο σενάριο, που δίκαια κέρδισε την περασμένη βδομάδα το βραβείο της Ευρωπαϊκής Ακαδημίας Κινηματογράφου. <p> Στη συνέχεια, η Ζιαουί το σκηνοθέτησε με φροντίδα και έμπνευση, στήνοντας σκηνές που στόχο έχουν να τονίσουν τις κοινωνικές διαφορές ανάμεσα στα πρόσωπά της (φτάνει να κοιτάξει κανείς τα καδραρίσματα των πλάνων της), κινώντας με σιγουριά και άνεση την κάμερά της, δημιουργώντας το κατάλληλο κλίμα μέσα στο οποίο αυτά κινούνται, διανθίζοντας τις σκηνές της με το απαραίτητο χιούμορ και υποβάλλοντας με λεπτότητα τη σχέση που αρχίζει ν' αναπτύσσεται ανάμεσα στα διάφορα πρόσωπα, ιδιαίτερα ανάμεσα στον Καστελά και την Κλάρα: μικρό παράδειγμα, η σκηνή όπου η Κλάρα αρνείται να πιστέψει ότι ο λόγος που ο Καστελά αγοράζει τον πίνακα αφηρημένης ζωγραφικής είναι γιατί έχει αποκτήσει πραγματικό γούστο, γούστο που κάποια στιγμή η κλεισμένη στο δικό της κόσμο Κλάρα αναγκάζεται να εκτιμήσει, αντίθετα με τη γυναίκα του Καστελά που δεν είναι έτοιμη να δεχτεί την αλλαγή στον άντρα της. Μια ταινία - έκπληξη από μια νέα σκηνοθέτρια που με την ταινία της αυτή παίρνει σημαντικά θέση πλάι στα νέα ταλέντα του σύγχρονου γαλλικού κινηματογράφου.<p> <b>Τραγούδια από το δεύτερο όροφο</b><p> - Songs from the second floor/Sanger fran andra vaningen. Σουηδία/Γαλλία, 2000. Σκηνοθεσία-σενάριο: Ρόι Αντερσον. Ηθοποιοί: Λαρς Νορντ, Στέφαν Λάρσον, Τόρμπγερν Φάλστρεμ, Στεν Αντερσον, Λούτσιο Βουσίνο, Χάνα Ερικσον. Διάρκεια: 98 λεπτά.<p> **** Διάφορα περιστατικά που συμβαίνουν σε διαφορετικά άτομα στη διάρκεια μιας νύχτας σε μια ασυνήθιστη, εκπληκτική, βουτηγμένη σε μια καφκική, ταυτόχρονα σουρεαλιστική ατμόσφαιρα, ταινία. Μια ταινία για όσους αγαπούν πραγματικά τον κινηματογράφο.<p> Στη διάρκεια μιας νύχτας στην οποία κανείς δεν καταφέρνει να κοιμηθεί, στις παραμονές της νέας χιλιετίας, εκτυλίσσεται το μεγαλύτερο μέρος της ταινίας αυτής του Σουηδού Ρόι Αντερσον που κέρδισε το Ειδικό Βραβείο της επιτροπής στο φετινό Φεστιβάλ των Κανών: ένας υπάλληλος απολύεται με τρόπο ταπεινωτικό από το αφεντικό το οποίο υπηρέτησε 30 ολόκληρα χρόνια, ένας μετανάστης πέφτει θύμα ρατσιστών σ' ένα δρόμο όπου οι περαστικοί παρακολουθούν αδιάφορα, ένας ταχυδακτυλουργός κόβει πραγματικά με το πριόνι, από κάποιο λάθος του, το βοηθό του, ένας άλλος άντρας, ο Καρλ, με το πρόσωπο γεμάτο στάχτες, που μόλις έχει βάλει φωτιά στην επιχείρησή του, προσπαθεί να ξεμπλέξει από την κόλαση στην οποία ξαφνικά βρίσκεται για ν' ανακαλύψει την τρέλα που κυριαρχεί στον κόσμο μας-<p> Ο άγνωστος στην Ελλάδα Σουηδός σκηνοθέτης Ρόι Αντερσον είχε κερδίσει το 1969, στα 26 του μόλις χρόνια, το πρώτο βραβείο στο Φεστιβάλ του Βερολίνου, για την ταινία του «Ενας σουηδικός έρωτας». Yστερα όμως από μια δεύτερη ταινία, το Giliap που προβλήθηκε στις Κάνες το 1976 στο Δεκαπενθήμερο των Σκηνοθετών, ο Αντερσον παράτησε τον κινηματογράφο για να στραφεί στα διαφημιστικά κλιπ, που τελικά του απέδωσαν πολλά σημαντικά βραβεία αλλά και χρήματα, με αποτέλεσμα να αποκτήσει δικά του πλατό και στούντιο ήχου καθώς και κινηματογραφική αίθουσα. Γεγονός που σήμερα του έδωσε την ευκαιρία να φτιάξει μια εντελώς προσωπική ταινία, όπως ακριβώς την ήθελε -φτάνει ν' αναφέρω ότι το γύρισμά της κράτησε 4 ολόκληρα χρόνια! <p> Μια ταινία εκπληκτική, σχόλιο πάνω στον κόσμο μας, τις σχέσεις μας στην κοινωνία, τις φοβίες και τα άγχη μας, με άλλα λόγια πάνω στην ανθρώπινη κατάσταση. Σαν ένας νέος Κάφκα (ή και ένας Μπάστερ Κίτον, γιατί η ταινία του κινείται ανάμεσα στον εφιάλτη και την κωμωδία), ο Αντερσον παρουσιάζει την τρέλα που κυριαρχεί στον κόσμο μας, χρησιμοποιώντας όλα τα μέσα που του επιτρέπει ο κινηματογράφος, την ελλειπτικότητα, τα ραλαντί, το σουρεαλιστικό χιούμορ (π.χ. ο γιατρός στο άσυλο που αποκαλύπτεται ότι είναι ένας από τους ασθενείς), τα διάφορα σύμβολα (ο σταυρός, οι εικόνες της Αποκάλυψης με τους ανθρώπους να αυτομαστιγώνονται προχωρώντας υπομονετικά, φέρνοντας στο νου τον Μπέργκμαν αλλά και τον Μπουνιουέλ), για να φτιάξει μια ταινία που σε συνεπαίρνει σταδιακά αλλά σίγουρα με την ξεχωριστή, ιδιόμορφη μαγεία της, μια ταινία σίγουρα απρόσμενη σε μια εποχή που οι περισσότεροι έχουν παραδοθεί «ψυχή τε και σώματι» στην ψεύτικη μαγεία των εφέ της τεχνολογίας.<p><b> Πιστά ερωτευμένοι</b><p> - Keeping the faith. ΗΠΑ, 2000. Σκηνοθεσία: Εντουαρντ Νόρτον. Σενάριο: Στιούαρτ Μπλούμπεργκ. Ηθοποιοί: Μπεν Στίλερ, Εντουαρντ Νόρτον, Τζένα Ελφμαν, Αν Μπάνκροφτ, Ελάι Γουάλας. Διάρκεια: 129 λεπτά.<p> ** Μια χαμηλών τόνων ρομαντική κωμωδία, με επίκεντρο την πολυπλοκότητα των ανθρώπινων σχέσεων, πρώτη (εξαιρετικά ενδιαφέρουσα) σκηνοθεσία από έναν ηθοποιό που ήδη έχει δείξει τη μεγάλη γκάμα του ταλέντου του.<p> Στη ρομαντική κωμωδία του παλιού Χόλιγουντ στρέφεται ο πολύ καλός ηθοποιός Εντουαρντ Νόρτον για την ταινία του «Πιστά ερωτευμένοι». Ο ίδιος ερμηνεύει τον Μπράιαν, ένα ρωμαιοκαθολικό παπά, ενώ ο Μπεν Στίλερ είναι ο παιδικός φίλος του και τώρα ραβίνος, Τζέικ. Κάποτε επανεμφανίζεται μια παλιά φίλη τους, η όμορφη Aνα Ράιλι, αιτία για να ανατραπούν οι σχέσεις τους.<p> Αναπτύσσοντας στην αρχή το στιλ μιας πιο πλατιάς κωμωδίας, ο Νόρτον συνεχίζει με ένα πιο εκλεπτυσμένο, διακριτικό στιλ, κι είναι ακριβώς χάρη στους χαμηλούς αυτούς τόνους που κυριαρχούν στην ταινία που καταφέρνει να κρατήσει το ενδιαφέρον του θεατή (αν και προς το τέλος θα μπορούσε, πιστεύω, να περιόριζε τη διάρκεια κάποιων σκηνών του). Ο ίδιος ερμηνεύει τον Μπράιαν με εσωτερικότητα και εξαιρετική άνεση, σε αντίθεση με τον πιο εξωστρεφή τύπο του Τζέικ που ερμηνεύει με την ίδια πάντα άνεση ο Στίλερ -υποβάλλοντας, ο καθένας με τον τρόπο του, τα συχνά αξεπέραστα προβλήματα που δημιουργούνται ανάμεσα στα θρησκευτικά καθήκοντα και την προσωπική ζωή τους. Δίπλα τους, η Τζίνα Ελφμαν φτιάχνει μια ευαίσθητη, ταυτόχρονα σέξι καριερίστρια, καταφέρνοντας να παραμένει πάντα συμπαθητική.<p><b> Οι άγγελοι του Τσάρλι</b><p> - Charlie's angels. ΗΠΑ, 2000. Σκηνοθεσία: McG. Σενάριο: Ράιαν Ρόου, Εντ Σόλομον, Τζον Ογκαστ. Ηθοποιοί: Κάμερον Ντίαζ, Ντρου Μπάριμορ, Λούσι Λιου, Μπιλ Μάρεϊ, Τιμ Κάρι, Τζον Φόρσαϊθ (η φωνή του Τσάρλι). Διάρκεια: 92 λεπτά.<p> l (μηδέν) Αδιάφορη, σαχλή κινηματογραφική διασκευή της γνωστής τηλεοπτικής σειράς. <p> Aν και τα τελευταία χρόνια ένα μεγάλο τμήμα των θεατών της τηλεόρασης στράφηκαν ξανά στη μεγάλη οθόνη, το Χόλιγουντ φαίνεται να είναι αποφασισμένο να τους προσφέρει ένα θέαμα που να τους θυμίζει τη μικρή οθόνη. Αποτέλεσμα, τα ριμέικ ταινιών όπως αυτοί «Οι άγγελοι του Τσάρλι», ταινία που μάταια προσπαθεί να εκμεταλλευτεί τις περιπέτειες αλα Τζέιμς Μποντ. Η ιστορία έχει σχέση με έναν παρανοϊκό εγκληματία που θέλει να εξοντώσει τον Τσάρλι και τους Αγγέλους του.<p> Βέβαια, αν έχεις έναν καλό σκηνοθέτη, η ταινία μπορεί να έχει ενδιαφέρον. Δυστυχώς, με αυτούς τους «Αγγέλους» δεν έχουμε ούτε καλό σκηνοθέτη (σε σημείο που κι ο ίδιος να δίνει μόνο τα αρχικά του, McG) ούτε καλό σενάριο -όλη η ταινία μοιάζει με ένα ατέλειωτο βιντεοκλίπ, όπου δεν υπάρχει καμιά ταύτιση με κανένα από τα πρόσωπα. Υπάρχουν μόνο μερικοί πολύ γνωστοί (και καλοί) ηθοποιοί, όπως η Κάμερον Ντίαζ και ο Μπιλ Μάρεϊ, που σε κάνουν να διερωτάσαι γιατί αποφάσισαν να παίξουν σε μια τέτοια ταινία που όχι μόνο δεν τους βοηθά, αλλά και αποτελεί αρνητικό στίγμα στην καριέρα τους.<p><b> ** Οι φωτογράφοι & Vortex</b><p> Δύο ταινίες σε σενάριο και σκηνοθεσία του Νίκου Κούνδουρου <p> Ενδιαφέρον το πρόγραμμα αυτό του Filmcenter, με ένα «διπλό» Νίκο Κούνδουρο, με ταινίες που δεν είχαν την ευκαιρία να προβληθούν στο πλατύτερο κοινό της Αθήνας: «Οι φωτογράφοι», ταινία γυρισμένη εδώ και δύο χρόνια, και «Vortex, ή το πρόσωπο της Μέδουσας», ταινία της οποίας το γύρισμα είχε διάφορες περιπέτειες (ξεκίνησε πριν από τη δικτατορία και ολοκληρώθηκε έπειτα από χρόνια, με άλλους μάλιστα ηθοποιούς) -ταινίες που είχαν προβληθεί σε παλιότερα Φεστιβάλ Θεσσαλονίκης.<p> Οι «Φωτογράφοι», γυρισμένη στην αγγλική γλώσσα, είναι μια αλληγορική ταινία πάνω στην εξουσία, ενώ το Vortex είναι επηρεασμένο από τη σεξουαλική επανάσταση και τη γυναικεία χειραφέτηση της δεκαετίας του '60. Εκείνο που ξεχωρίζει και στις δύο ταινίες είναι η πάντα θαυμάσια, συχνά εκπληκτική εικαστική ματιά του Κούνδουρου πάνω στα πρόσωπα και το χώρο. Παράλληλα, η ταινία παρουσιάζει και τις κάποιες αδυναμίες που συναντάμε στις πρόσφατες ταινίες του σκηνοθέτη: έναν αδικαιολόγητα αργό ρυθμό που αποδυναμώνει το αποτέλεσμα και εμποδίζει τις ταινίες από το να ολοκληρώσουν τελικά το στόχο τους. Πάντως είναι πολύ πιο ενδιαφέρον να δεις μια ταινία του Κούνδουρου (έστω και με τις όποιες αδυναμίες της) από το να παρακολουθήσεις τις ανιαρές, συχνά χυδαίες, δήθεν ερωτικές κωμωδίες που τελευταία παρουσιάζει (και βραβεύει!) ο ελληνικός κινηματογράφος.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
