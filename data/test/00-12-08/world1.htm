<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 8/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>NIKAIA<p> Tου απεσταλμένου μας ΓIΩPΓΟY KAPEΛIA</b><p> H προοπτική να γίνει νέα Διακυβερνητική Διάσκεψη το 2004 και το ενδεχόμενο να καθυστερήσει γι' αυτό το λόγο η διεύρυνση της Eυρωπαϊκής Eνωσης, ανησυχεί ήδη τις υποψήφιες χώρες.<p> Tην πρόταση έκαναν η Γερμανία και η Iταλία και ήδη όλες οι υπό ένταξη χώρες εξέφρασαν ανησυχία. <p> Ο πρωθυπουργός K. Σημίτης είπε ότι όλοι θα μπορούσαν να δεχτούν νέα Διακυβερνητική ­και η Eλλάδα­ αλλά αφού ξεκαθαριστεί σαφώς τι θα συζητηθεί σ' αυτήν. Kαι εξέφρασε τη βεβαιότητα ότι στο τέλος του 2002 θα ολοκληρωθεί η διαπραγμάτευση για την ένταξη νέων χωρών. Mάλιστα, χθες αποφασίστηκε να παρακολουθούν την Eυρωπαϊκή Διάσκεψη οι ευρωπαϊκές χώρες που δεν έχουν υποβάλει αίτηση (π.χ. Eλβετία), καθώς και οι χώρες των δυτικών Bαλκανίων. «Aυτό σημαίνει ότι όλη η Eυρώπη θα παίρνει μέρος στη συζήτηση για την πορεία της Eνωσης», είπε ο κ. Σημίτης.<p> <b>Στη χθεσινή συνάντηση των «15»:</b> <p> - Συμφωνήθηκε να δημιουργηθεί Eυρωπαϊκή Yπηρεσία Tροφίμων, υπό το βάρος της νόσου των «τρελών αγελάδων». Ο κ. Σημίτης είπε με έμφαση ότι πρέπει να προταχθεί η ανάγκη προστασίας του καταναλωτή και όχι οι δαπάνες. Πρέπει, πρόσθεσε, να γίνουν οι αναγκαίες έρευνες για την αντιμετώπιση της νόσου.<p> <b>Tι συμφωνήθηκε</b><p> - Συμφωνήθηκε η Eυρωπαϊκή Kοινωνική Aτζέντα, που θέτει ως βασικό στόχο την αντιμετώπιση της ανεργίας, χωρίς ωστόσο να είναι σαφή και τα μέτρα που θα ληφθούν άμεσα.<p> - Yιοθετήθηκε ο Xάρτης Θεμελιωδών Δικαιωμάτων (σεβασμός ιδιωτικής ζωής, προστασία των προσωπικών δεδομένων κ.ά.). Tην απόφαση χαιρέτισε η πρόεδρος του
Eυρωκοινοβουλίου Nικόλ Φοντέν, αν και το κείμενο αυτό δεν έχει ακόμη νομική ισχύ.<p> -Eπιβεβαιώθηκε η απόφαση για την κινητικότητα των σπουδαστών, των εκπαιδευομένων και των διδασκόντων στην E.E.<p> - Στην απόφαση για τον Aθλητισμό κατοχυρώνεται η ελευθερία μετακίνησης των αθλητών, γεγονός που μπορεί να σημαίνει πολλά, κυρίως για τους ποδοσφαιριστές και καλαθοσφαιριστές.<p> Οταν ρωτήθηκε για τις διαδηλώσεις κατά της παγκοσμιοποίησης, ο κ. Σημίτης είπε
ότι «είναι αφελής η άποψη ότι μπορούμε να τη σταματήσουμε» και πρόσθεσε ότι «πρέπει να ελέγξουμε τα αποτελέσματά της».<p>


<b>Iταλογερμανικός άξονας στη σύνοδο της Nίκαιας<p>
 ΝΙΚΑΙΑ</b><p>
 Εμφαση στις θεσμικές μεταρρυθμίσεις θέλουν να δώσουν οι 15 στη Νίκαια και για το λόγο αυτό χθες «επιτάχυναν το ρυθμό των εργασιών τους», ώστε να ολοκληρώσουν νωρίτερα τη συζήτηση των άλλων θεμάτων.<p>
 Παρά το γεγονός ότι από σήμερα θα συζητούν τα κρίσιμα θεσμικά θέματα, θεωρείται εξαιρετικά δύσκολη η επιτυχής έκβαση των συζητήσεων μέχρι την Κυριακή, καθώς έντονες είναι οι διαφωνίες, κυρίως στον τομέα της επαναστάθμισης των ψήφων κάθε χώρας όσο και σε ό,τι αφορά τη μορφή της νέας Ευρωπαϊκής Επιτροπής.<p>
 Σημαντικό πρόβλημα αποτελεί η διάσταση απόψεων για τη μελλοντική μορφή της Ε.Ε., η οποία, σύμφωνα με τη Γερμανία, θα πρέπει να έχει έναν περισσότερο ομοσπονδιακό χαρακτήρα, ενώ κατά τη Γαλλία θα πρέπει να περιορίζεται σε μια συνεργασία μεταξύ κρατών.<p>
 Χαρακτηριστικό είναι ότι για πρώτη φορά στη Σύνοδο της Νίκαιας δεν υπήρξε κοινή γάλλο-γερμανική θέση, ενώ αντιθέτως εμφανίσθηκε κοινή γερμανο-ιταλική.<p>
 Εκεί που οι πιθανότητες επιτυχίες είναι σημαντικότερες είναι στις «ενισχυμένες

συνεργασίες», δηλαδή στην κατά περίπτωση δημιουργία ομάδων χωρών που θα κινούνται ταχύτερα σε ορισμένες κατευθύνσεις σε σχέση με τις υπόλοιπες.<p>
<b> Οι ευρωβουλευτές</b><p>
 Στο θέμα του μελλοντικού χαρακτήρα της Ευρώπης παρεμβαίνουν 50 ευρωβουλευτές που οργάνωσαν χθες διαδήλωση στη Νίκαια με αίτημα την «πραγματικά ενωμένη Ευρώπη των πολιτών».<p>
 Aπό ελληνικής πλευράς συμμετέχει ο ευρωβουλευτής του ΣΥΝ Μιχάλης Παπαγιαννάκης.<p>
 Σε μήνυμά τους, οι ευρωβουλευτές ζητούν από τους Ευρωπαίους ηγέτες να προχωρήσουν με τις αποφάσεις τους στην ενίσχυση της πολιτικής διάστασης της Ευρωπαϊκής Ενωσης. Οπως τονίζουν, εν όψει της διεύρυνσης απαιτείται ένα άλμα, προκειμένου να αντιμετωπίσει η Ευρώπη τις προκλήσεις της παγκοσμιοποίησης.<p>
 Σε αντίθετη περίπτωση, τονίζουν, η Ευρωπαϊκή Ενωση θα είναι καταδικασμένη στη θεσμική παράλυση και εγκαταλειμμένη στις δυνάμεις των χρηματοπιστωτικών αγορών. «Δεν μπορεί να υπάρξει δυνατή Ευρώπη με αδύνατους θεσμούς. Και δεν μπορεί να υπάρξουν αποτελεσματικοί θεσμοί χωρίς την ενίσχυση της δημοκρατικής νομιμότητας», επισημαίνουν οι ευρωβουλευτές. Σήμερα η Ευρώπη δεν μπορεί να εξακολουθήσει να είναι μόνον η έκφραση της βούλησης των εθνών. Θα πρέπει να καταστεί άμεσα και έκφραση της βούλησης των πολιτών, καταλήγουν.<p>
 Στην πρωτοβουλία των ευρωβουλευτών συμμετέχουν, μεταξύ άλλων, ο πρώην πρόεδρος

της Ευρωπαϊκής Επιτροπής Ζακ Σαντέρ, ο πρώην πρόεδρος του Ευρωπαϊκού Κοινοβουλίου Χιλ Ρόμπλες, ο πρόεδρος της επιτροπής εξωτερικών υποθέσεων του Ευρωπαϊκού Κοινοβουλίου Ελμαρ Μπροκ, ο πρόεδρος των Πρασίνων Ντανιέλ Κον Μπεντίτ και ο πρώην υπουργός Eυρωπαϊκών Yποθέσεων της Γαλλίας, Αλέν Λαμασούρ.<p>





<b>ΝΙΚΑΙΑ</b><p> Tο κλίμα του Σιάτλ και της Πράγας έφτασε χθες και στη Μεσόγειο, καθώς χιλιάδες
διαδηλωτές κατά της παγκοσμιοποίησης και της οικοδόμησης της Ευρώπης σε, κατά την άποψή τους, υπερβολικά νεοφιλελεύθερες βάσεις κατέληξαν σε οδομαχίες με τη
γαλλική αστυνομία γύρω από το συνεδριακό κέντρο «Ακρόπολις», όπου διεξάγεται η
σύνοδος κορυφής της Ευρωπαϊκής Ενωσης.<p> Οι διαδηλωτές αντιμετωπίστηκαν από την αστυνομία με καταιγισμό δακρυγόνων που κατέκλυσαν το κέντρο της Νίκαιας και προκάλεσαν αναπνευστικά προβλήματα ακόμα και σε ορισμένους από τους Ευρωπαίους ηγέτες που εκείνη την ώρα έμπαιναν στο συνεδριακό κέντρο, όπως ο πρόεδρος της Γαλλίας, Ζακ Σιράκ. Τα δακρυγόνα πέρασαν στο εσωτερικό του κτιρίου μέσα από το σύστημα αερισμού.<p> «Στόχος μας δεν είναι να εμποδίσουμε τη σύνοδο, αλλά να είμαστε παρόντες ώστε να βεβαιωθούμε ότι θα ακουστούμε», δήλωσε ο Κριστόφ Αγκιτόν, ένας από τους εκπροσώπους των διαδηλωτών που, εκτός από τη Γαλλία, προέρχονται από διάφορες χώρες της Ευρώπης, και κυρίως την Ισπανία και την Ιταλία.<p> Τα αιτήματα των διαφόρων ομάδων διαδηλωτών περιλαμβάνουν περισσότερη κοινωνική
δικαιοσύνη στην Ευρώπη, περιορισμό της παγκοσμιοποίησης ως και περισσότερα δικαιώματα για τους πρόσφυγες.<p> Ορισμένοι από τους διαδηλωτές επιτέθηκαν σε καταστήματα και τράπεζες. Ενα υποκατάστημα τράπεζας κάηκε ενώ καταστράφηκαν οι προθήκες πολλών καταστημάτων.
Τουλάχιστον 45 διαδηλωτές συνελήφθησαν από την αστυνομία, ενώ 20 αστυνομικοί τραυματίστηκαν, ένας από τους οποίους σοβαρά.<p> Στα επεισόδια αυτά πρωτοστάτησαν ομάδες Ισπανών αναρχικών, Βάσκων και Κορσικανών αυτονομιστών και ακροαριστερών οργανώσεων.<p><b> Οι ακροδεξιοί</b><p> Το απόγευμα, μέλη του γαλλικού ακροδεξιού κόμματος, Εθνικό Μέτωπο, συγκρούστηκαν με διαδηλωτές, με αποτέλεσμα να τραυματιστούν δύο άτομα. Οι ομάδες περιφρούρησης του Εθνικού Μετώπου χρησιμοποίησαν δακρυγόνα κατά των διαδηλωτών.<p> Διαδήλωση οργάνωσε το απόγευμα ομάδα 50 ευρωβουλευτών καλώντας τη σύνοδο κορυφής να πάρει γενναίες πολιτικές αποφάσεις για «μια πραγματικά ενωμένη Ευρώπη των πολιτών».<p> Στα σύνορα Γαλλίας - Iταλίας, στο Βιντιμίλε, πάνω από 1.200 Ιταλοί διαδηλωτές εμποδίστηκαν να μπουν στο γαλλικό έδαφος με έναν ειδικό σιδηροδρομικό συρμό, το «Εξπρές της Παγκόσμιας Δράσης». Αφού πέρασαν 24 ώρες στα σύνορα και έπειτα από αψιμαχίες με τους Ιταλούς αστυνομικούς, οι διαδηλωτές αναγκάστηκαν να επιστρέψουν στην Ιταλία.<p> Ο Γάλλος πρόεδρος Ζακ Σιράκ καταδίκασε έντονα τα επεισόδια, όπως και ο πρωθυπουργός της Γαλλίας Λιονέλ Ζοσπέν, που έκανε λόγο για δύο είδη διαδηλώσεων: τις ειρηνικές, που έγιναν προχθές το απόγευμα από τις συνδικαλιστικές οργανώσεις, και τα χθεσινά βίαια επεισόδια που «διαστρεβλώνουν
τους σκοπούς που υπερασπίζονται οι οργανώσεις αυτές».<p>

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
