<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 7/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΚΟΠΕΓΧΑΓΗ<p>
 Του ΓΙΑΝΝΗ ΞΕΝΑΚΗ</b><p>
 Στην ηλιόλουστη, αλλά με τσουχτερό κρύο Κοπεγχάγη μεταφέρθηκε από χθες το πρωί ο απόηχος του σαββατιάτικου ντέρμπι με τον Ολυμπιακό. Ο αποψινός επαναληπτικός αγώνας με τη Χερφόλγκε έχει προσλάβει διαστάσεις τυπικού χαρακτήρα (ως προς την πρόκριση) μετά το 5-0 στη Ν. Φιλαδέλφεια.<p>
 Απόλυτα φυσιολογικό λοιπόν να επικεντρωθεί το ενδιαφέρον στη χθεσινή συνέντευξη Τύπου επί δανικού εδάφους, στα αίτια της συντριβής από τον Ολυμπιακό. Ο Γιάννης Παθιακάκης, επιθετικός σε αρκετά σημεία με τους δημοσιογράφους που εξέφραζαν ορισμένες αμφιβολίες για την ποιότητα της ομάδας της ΑΕΚ, εξαπέλυσε νέο «κατηγορώ» κατά της διαιτησίας. Δέκα μήνες δουλεύει στην ΑΕΚ, σπανίως ασχολήθηκε με σφυρίγματα και αποφάσεις, ίσως επειδή δεν είχε πάθει παρόμοιο στραπάτσο επί των ημερών του η «κιτρινόμαυρη» ομάδα.<p>
 Του ασκήθηκαν αρκετές πιέσεις από τους δημοσιογράφους, για να δώσει έμφαση στα λάθη της ομάδας και στο επίπεδο ετοιμότητάς της για συνθήκες ντέρμπι, σε κανένα σημείο όμως δεν έκανε αυτοκριτική. Και οι κουβέντες του βαριές («όταν ξέρεις εκ των προτέρων ότι είσαι τελειωμένος, έχεις την ίδια πίστη για το αποτέλεσμα; » ή «και το γκολ να έβαζε στην ευκαιρία ο Ρουίς, με...8-2 θα χάναμε! »), μάλλον υποβιβάζουν την ΑΕΚ και την καθιστούν ανίσχυρη να ανταποκριθεί με αξιώσεις μπροστά σε «αστάθμητους παράγοντες».<p>
 Κουβέντες του στιλ «και λίγα φάγαμε, στο συγκεκριμένο παιχνίδι ήμασταν καταδικασμένοι» ή ότι υπήρξε «ασέλγεια σε βάρος της ομάδας» κυριάρχησαν στη συνέντευξη Τύπου. Παραδέχτηκε ότι υπήρχε προκατάληψη πριν από τον αγώνα («προσπάθησα να πείσω τους παίκτες να μην ασχοληθούν με τη διαιτησία»), κατάλαβε, όπως τόνισε με έμφαση, ότι η ΑΕΚ από το πρώτο 5λεπτο ήταν τελειωμένη (με την κάρτα στον Ζήκο και το πέναλτι), και ουσιαστικά παρέδωσε τα όπλα μαζί με τους παίκτες στο ημίχρονο. «Υπήρχε μεγάλος εκνευρισμός από την αδικία. Δεν μας άφησαν να βγούμε στην επίθεση. Αν το ματς ήταν 0-3 στο ημίχρονο, τι θα λέγαμε τώρα; Ηταν κάτι που το περιμέναμε! Στο ημίχρονο ήμασταν τελειωμένοι! »<p>
 <b>KAΛYΨH</b><p>
 Ο Παθιακάκης κάλυψε απόλυτα τους ποδοσφαιριστές. «Για το συγκεκριμένο παιχνίδι, δεν τους επιρρίπτω καμία ευθύνη. Εχω παίξει μπάλα και ξέρω απ' αυτά. Οι παίκτες δεν είναι ρομπότ, άνθρωποι είναι. Με οικογένειες, με παιδιά. Πώς να αντιδράσουν δηλαδή, να κάτσει ο άλλος να ασελγήσει πάνω του; » Γενικά και αόριστα μίλησε για λάθη, τούτη τη φορά όμως παραδέχτηκε ότι ο Ολυμπιακός έχει καλύτερο έμψυχο υλικό, με περισσότερες επιλογές.<p>
 Οπως επίσης, ανεξάρτητα από τη συνεχιζόμενη «φωνή διαμαρτυρίας», παραδέχτηκε ότι ο Ολυμπιακός ήταν καλύτερος στο ντέρμπι. «Εμείς δεν έχουμε την πολυτέλεια να ξεκουράσουμε έναν Τσάρτα, που ήταν σαφώς κουρασμένος από τα ματς με την Eνόπλων.» Τις τρανταχτές αδυναμίες της ΑΕΚ τις προσπέρασε με άλλοθι τα περί διαιτησίας, και με βασικό επιχείρημα ότι δεν μπορεί να κρίνει την ομάδα και τα όποια της λάθη μετά το 60ό λεπτό, απομονώνοντας το υπόλοιπο κομμάτι του αγώνα.<p>
 Ολη τούτη η έξαρση κατά της διαιτησίας, από μία ομάδα που «έφαγε» 4 γκολ σ' ένα ντέρμπι, μπορεί να εκληφθεί ως φθηνή δικαιολογία από σημαντική μερίδα του κόσμου, για την αδυναμία της ΑΕΚ να λειτουργήσει σωστά στον αγωνιστικό χώρο κυρίως στο β' ημίχρονο. Ο Παθιακάκης επ' αυτού έχει διαφορετική άποψη: «Αν το σκορ ήταν 2-1, μπορεί να μην μιλούσα. Τα λέω τώρα για να μην καλυφθούν ορισμένοι (σ.σ. προφανώς εννοεί τους Ολυμπιακούς) πίσω από ένα 4-1! »<p>
 Υπεραμύνθηκε του Φερούζεμ, τον οποίο, όπως τόνισε, δεν πρόκειται να καταδικάσει από ένα παιχνίδι, παρέχει ψήφο εμπιστοσύνης στο δίδυμο Φερούζεμ-Καψή, και ουσιαστικά άφησε να εννοηθεί ότι δεν πρόκειται να υπάρξουν συνέπειες για τον Νάβας στη φάση της αποβολής του. «Εχουμε 5-6 ξένους παίκτες. Δύο μήνες είναι στην Ελλάδα, δεν ξέρουν τη γλώσσα, τη νοοτροπία, τους δρόμους, από ποιους συνδέσμους είναι κάθε διαιτητής. Θα πρέπει να δω, λοιπόν, πώς σκέφτεται ο Νάβας και γι' αυτό τον κάλεσα να μιλήσουμε. Μετά το ματς όμως με τη Χερφόλγκε.»<p>
 Και με τους υπόλοιπους παίκτες, θα αναλύσει τα λάθη και θα ζητήσει να ξεχάσουν το ντέρμπι («είμαστε στην αρχή του Πρωταθλήματος και θα συνεχίσουμε με τους ίδιους υψηλούς στόχους»), όταν επιστρέψει αύριο με το καλό η ομάδα στην Αθήνα. Στο αποψινό ματς, όπως είπε, δεν αλλάζει σχήμα και τακτική. Μοναδική διαφοροποίηση η συμμετοχή του Πετκόφ αντί του Νάβας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
