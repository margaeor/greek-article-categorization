<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 7/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b> Σ</b>την πατρίδα του, την Αμερική, η τέχνη και τα νέα μέσα έχουν δώσει εδώ και χρόνια ραντεβού. Ο ίδιος, από το πόστο του διευθυντή του Ινστιτούτου Τεχνών «Γουόκερ», στο Tμήμα των Νέων Μέσων, φροντίζει να ανανεώνει και να κρατά ζωντανό το ενδιαφέρον αυτής της όχι τόσο νέας, αλλά σίγουρα ελπιδοφόρας σχέσης. Ο Steve Dietz βρέθηκε για πρώτη φορά στη χώρα μας για να συμμετάσχει στο Φεστιβάλ Mediaterra, που διοργανώνουν το υπουργείο Πολιτισμού και το Κέντρο Τέχνης και Τεχνολογίας «Φούρνος» σε συνεργασία με την Ανωτάτη Σχολή Καλών Τεχνών και την Ελληνοαμερικανική Ενωση από τις 3 μέχρι τις 9 Νοεμβρίου. Και φυσικά δεν ήρθε μόνος. Στις «αποσκευές» του περιλαμβάνονταν τα δικτυακά έργα εννέα καλλιτεχνών που παρουσιάστηκαν στο πλαίσιο του project «Οpen Source

Lounge». Ενα εικονικό «σαλόνι» στο οποίο έργο και κοινό αλληλεπιδρούν. Hταν αυτός που επέλεξε τα έργα και «έστησε» τη δράση. Η επιλογή των έργων έγινε με βάση την ψηφιακή τους «φύση» αλλά και τη δυνατότητα ενεργού συμμετοχής που προσέφεραν στο κοινό. Ο Steve Dietz σπούδασε φωτογραφία και ξεκίνησε την καριέρα του ως καλλιτέχνης. Σύντομα όμως εγκατέλειψε την τέχνη του για να ασχοληθεί με τις νέες τεχνολογίες και τον ψηφιακό κόσμο. Αυτοδίδακτος όσον αφορά τα τεχνικά ζητήματα, αλλά εξαιρετικά εξοικειωμένος με τις τέχνες και τις

τάσεις τους, διατέλεσε υπεύθυνος του τομέα Νέων Μέσων του Εθνικού Μουσείου Αμερικανικής Τέχνης της Ουάσιγκτον.<p>
 Επόμενη στάση, το Ινστιτούτο Τέχνης Γουόκερ και η δημιουργία της πρώτης εικονικής γκαλερί στον 9ο όροφο του κτιρίου. Μια σειρά web sites και cd-roms με βασικό άξονα το πάντρεμα των τεχνών και του δικτύου αλλά και η ίδρυση μιας δικής του εταιρείας ανάλογου προσανατολισμού συμπληρώνουν το βιογραφικό του. Δύο από τα σημαντικότερα project που έφερε εις πέρας, είναι αυτό της εικονικής

γκαλερί 9, όπου το κοινό μπορεί να ξεναγηθεί στον εκθεσιακό χώρο και στις δημιουργίες των καλλιτεχνών που συνεχώς ανανεώνονται μέσω τερματικών, αλλά και

του δικτυακού τόπου artsconnected (www.artsconnected.org) που λειτουργεί σαν ένα ψηφιακό εκπαιδευτικό project που δραστηριοποιείται στην υποστήριξη και παρουσίαση συλλογών τέχνης, βιβλιοθήκης, εκδόσεων και αρχείου σε μορφή κειμένων, φωτογραφιών, βίντεο και audio.<p>
 Ο Dietz θεωρεί ότι οι τεχνολογικές δυνατότητες που προσφέρουν τα νέα μέσα απελευθερώνουν τον καλλιτέχνη από τους κλειστούς και δεσμευτικούς καλλιτεχνικούς θεσμούς, τα μουσεία και τις γκαλερί, ενώ είναι οι ίδιες αυτές νέες τεχνολογίες που προκαλούν τους καλλιτεχνικούς φορείς να «ακούσουν» την εποχή τους και να αναμορφώσουν τη δομή τους για να φιλοξενήσουν τη δικτυακή τέχνη με τον τρόπο που της πρέπει. Αυτό άλλωστε προσπαθεί να πετύχει από το διευθυντικό πόστο του Ινστιτούτου Τεχνών Γουόκερ. Να στηρίξει τους καλλιτέχνες

που υιοθετούν τα ψηφιακά μέσα και χρησιμοποιούν το δίκτυο, αλλά και να εισαγάγει το φιλότεχνο κοινό σε διαδικτυακά φόρουμ και άλλες μορφές διαλόγου και διάδρασης με τις τέχνες. Τα προσεχή χρόνια σχεδιάζει να οργανώσει μια εκτεταμένη σειρά σεμιναρίων για καλλιτέχνες, προγραμματιστές, αρχιτέκτονες και

γραφίστες με σκοπό να τους εξοικειώσει με τη σύγχρονη καλλιτεχνική πρακτική.<p>
 Οταν του ζητήσαμε τα «φώτα» του σχετικά με το τι πρέπει να κάνουν οι ελληνικοί

καλλιτεχνικοί φορείς, αρνήθηκε να μας αποκαλύψει τα...επαγγελματικά του μυστικά, αφού λειτουργεί και σαν σύμβουλος σε όποιο καλλιτεχνικό ίδρυμα «στήνει» προγράμματα που εστιάζουν στα νέα μέσα. Ηθικός και φυσικός αυτουργός ενός διαδικτυακού εκπαιδευτικού προγράμματος που απευθύνεται σε παιδιά, δεν συμμερίζεται τους φόβους που μια μερίδα κόσμου εκφράζει για τον εθισμό στον Παγκόσμιο Ιστό και πιστεύει πως το Ιντερνετ μπορεί να ιντριγκάρει την όρεξη για μάθηση και τη διάθεση για συμμετοχικότητα των μικρών παιδιών. Εχοντας «επενδύσει» τόσο πολύ στο θαυμαστό (αλλά όχι πια καινούργιο!) κόσμο του Ιντερνετ, θα περίμενε κανείς να βλέπει το μέλλον μέσα από ψηφιακές διόπτρες. Αντίθετα υποστηρίζει πως το μέλλον θα είναι υβριδιακό και δανείζεται μια φράση

του Γουίλιαμ Γκίμπσον για να περιγράψει τις μελλοντολογικές του προφητείες. «Το μέλλον είναι ήδη εδώ, αλλά είναι άνισα κατανεμημένο».<p>
 Οσο για το μοντέλο του νέου ανθρώπου; Δεν πιστεύει πως θα διαμορφωθεί από την ψηφιακή τεχνολογία αλλά από τη συνεχή εξέλιξη της γενετικής και της βιοτεχνολογίας.<p>
 <b>ΛΟΥΚΙΑ ΛΥΚΙΔΗ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
