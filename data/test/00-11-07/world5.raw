Ρωσίας και των Ηνωμένων Εθνών. Οι Παλαιστίνιοι θεωρούν ότι η ανάμιξη των ΗΠΑ από μόνη της είναι ανεπαρκής.
Ο πόλεμος των ανακοινώσεων συνεχίζεται στη Μ. Ανατολή μεταξύ Παλαιστινίων και Ισραηλινών παράλληλα με τις πραγματικές μάχες στους δρόμους και τους βομβαρδισμούς. Ο νέος γύρος συνομιλιών, που έχει προγραμματιστεί από την Ουάσιγκτον γι' αυτήν τη βδομάδα, κινδυνεύει, καθώς οι Παλαιστίνιοι ζητούν να διευρυνθεί ο κύκλος των συνομιλητών με τη συμμετοχή της Ευρωπαϊκής Ενωσης, της
Ρωσίας και των Ηνωμένων Εθνών. Οι Παλαιστίνιοι θεωρούν ότι η ανάμιξη των ΗΠΑ από μόνη της είναι ανεπαρκής. «Αφού οι ΗΠΑ απέτυχαν να πείσουν το Ισραήλ να εφαρμόσει τις συμφωνίες πρέπει να συμμετάσχουν και άλλα μέρη στις διαπραγμετεύσεις», δήλωσε ο βοηθός του Αραφάτ, Ναμπίλ Αμπουρντένεχ. Από την πλευρά τους οι Ισραηλινοί απορρίπτουν τη μεσολάβηση άλλων χωρών εκτός από τις ΗΠΑ.
 «Διακρίνουμε μία διάθεση από την πλευρά του Αραφάτ να κατευνασθεί η βία, οι προσπάθειες όμως μένουν ατελέσφορες», δήλωσε ο πρωθυπουργός του Ισραήλ Εχούντ Μπάρακ. «Δυστυχώς η συμφωνία για την κατάπαυση του πυρός δεν εφαρμόζεται από την άλλη μεριά...και θα αναγκαστούμε να λάβουμε μέτρα».
 Ο Αραφάτ σχεδιάζει να συναντηθεί με τον πρόεδρο των ΗΠΑ Μπιλ Κλίντον την Πέμπτη. Σύμφωνα με ανώτατο Παλαιστίνιο αξιωματούχο, ο Αραφάτ θα θέσει στον Κλίντον το πρόβλημα των επιθετικών ενεργειών κατά των Παλαιστινίων και θα ζητήσει την προστασία του λαού του. Η συνάντηση Μπάρακ και Κλίντον είναι προγραμματισμένη για την Κυριακή. Με την ειρηνευτική διαδικασία να έχει πάρει παράταση ζωής, το ενδιαφέρον εστιάζεται στον άμεσο τερματισμό των αιματοχυσιών. Το αίμα όμως συνεχίζει να ρέει. Νέες συγκρούσεις ξέσπασαν χθες στη Λωρίδα της Γάζας και τη Δυτική Οχθη, αφήνοντας εφτά τραυματίες και τυφλώνοντας ένα 15χρονο αγόρι. Ο απολογισμός της βίας ξεπερνάει ώς σήμερα τους
 Εν τω μεταξύ, ο Ισραηλινός υπουργός Εξωτερικών Σλόμο Μπεν Aμί δήλωσε πως ο Αραφάτ συζήτησε το ενδεχόμενο μιας τριμερούς συνάντησης με τον Μπάρακ και τον Κλίντον στην αμερικανική πρωτεύουσα. Το Ισραήλ όμως απέρριψε την πρόταση, μη αποδεχόμενο καμία συνάντηση κορυφής αν προηγουμένως δεν σταματήσουν οι εχθροπραξίες.
