<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 7/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>A</b>ργησε να οργανωθεί η Πολιτιστική Ολυμπιάδα, αλλά από χθες δεν της λείπει τίποτε. Εχει και πρόεδρο, τον ποιητή Τίτο Πατρίκιο με μηνιαίες αποδοχές 2, 7 εκ. δρχ., διευθύνοντα σύμβουλο τον Ροδόλφο Μασλία (έως τώρα διευθυντή του ιδιαιτέρου γραφείου του Θ. Πάγκαλου) με αποδοχές 2, 4 εκ. δρχ., εντεταλμένη σύμβουλο την Αρτεμη Ζενέτου (μέχρι τώρα διευθύντρια των Πολιτιστικών της World

Bank) με 2, 2 εκ. δρχ., πλήρες διοικητικό συμβούλιο με αποζημίωση εκάστου μέλους ανά συνεδρίαση 100.000 δρχ. και 5μελή Εκτελεστική Επιτροπή με αποζημίωση ανά συνεδρίαση 60.000 δρχ. με τον περιορισμό να μην υπερβαίνουν τις

4 συνεδριάσεις το μήνα.<p>
 Το Δ.Σ. αποτελείται τώρα από τους: Τίτο Πατρίκιο (πρόεδρο), Γιάννη Σαβαλάνο (αντιπρόεδρο), Ρ. Μασλία (διευθύνοντα σύμβουλο), Αρτεμη Ζενέτου, Νικόλαο Κοκκίνη, Αγγ. Δεληβοριά, Δημ. Μαραγκόπουλο, Λουκά Παπαδήμο, Χρ. Αγραπίδη, Πολ.

Πολυχρονόπουλο, Μαριάννα Λάτση, Τζούλια Δημακοπούλου, Γ. Λουκά, Δημ. Κουσελά και Λάζ. Κολώνα. Και η Εκτελεστική Επιτροπή από τους Μασλία, Κοκκίνη, Μαραγκόπουλο, Κολώνα.<p>
 Εχει επίσης και δεκαέξι εγκεκριμένες εκδηλώσεις από τον ίδιο τον υπουργό Πολιτισμού, ο οποίος και τις παρουσίασε μετά την πρώτη συνεδρίαση του διοικητικού συμβουλίου της Πολιτιστικής Ολυμπιάδας χωρίς να περιμένει την έγκρισή τους την ερχόμενη εβδομάδα (13/11) που αρχίζει το Δ.Σ. να συνεδριάζει.

Ισως γιατί ανάμεσά τους είναι διεθνείς παραγωγές αδιαμφισβήτητου κύρους, όπως η παραγωγή «Τάνταλος» του Πίτερ Χολ που παίζεται τώρα στο Ντένβερ του Κολοράντο ή ο «Προμηθέας» του Ιάννη Ξενάκη σε σκηνοθεσία και σκηνογραφία του Μπομπ Ουίλσον που έχει ενταχθεί προ πολλού στο πρόγραμμα του Μεγάρου Μουσικής για το 2001 ως εκδήλωση της Πολιτιστικής Ολυμπιάδας.<p>
 Οταν αργότερα ρωτήθηκε ο κ. Πατρίκιος αν γνωρίζει τη δέσμευση αυτή (παραγωγή του Μεγάρου), είπε ότι «δεν το έχω υπόψη μου», κάτι φυσικό, αφού πριν από μιάμιση ώρα είχε αναλάβει καθήκοντα. Αγνοούσε όμως και τους λόγους για τους οποίους παραιτήθηκε ο προκάτοχός του Μιχάλης Κακογιάννης. Συγκεκριμένα, στην ερώτηση «δεν σας τρομάζουν οι λόγοι για τους οποίους παραιτήθηκε ο κ. Κακογιάννης; » απάντησε: «Δεν τους ξέρω τους λόγους ακριβώς. Εμένα περισσότερο με τρομάζει ο τρόμος. Προσπαθώ να καταπολεμώ τον τρόμο μου».<p>
 Προηγουμένως, ο υπουργός τον είχε συστήσει στους δημοσιογράφους ως «Ελληνα ποιητή που δεν είναι αιθεροβάμων αλλά ένας ποιητής με δυνατότητες δράσης» και με «συναίσθηση ευθύνης ότι ανέλαβε για να μπει η Ολυμπιάδα στην τελική ευθεία για την υλοποίησή της».<p>
 Στη συνέχεια, ο Ροδ. Μασλίας, που ουσιαστικά αναλαμβάνει τις μεγαλύτερες ευθύνες σ' αυτή την προσπάθεια ως διευθύνων σύμβουλος της Ολυμπιάδας, θα προεδρεύει της ομάδας εργασίας που παίζει διαμεσολαβητικό ρόλο μεταξύ της Α.Ε.

της Πολιτιστικής του ΥΠΠΟ και του Αθήνα 2004, ενώ συγχρόνως θα συμμετέχει στο Δ.Σ. της Πολιτιστικής, αλλά και στην Εκτελεστική Επιτροπή της, δηλαδή «ο άνθρωπος-κλειδί», επιβεβαίωσε ότι παραμένει η 1/1/2001 ημερομηνία έναρξης των εκδηλώσεων και η 1/7/2004 για τη λήξη τους. Εξήγησε όμως και την πολυδαίδαλη πορεία που θα ακολουθεί κάθε πρόταση πολιτιστικού φορέα μέχρι να φτάσει στο διοικητικό συμβούλιο της εταιρείας.<p>
 Οι προτάσεις θα αξιολογούνται αρχικά από τις κατά κλάδο καλλιτεχνικές επιτροπές. Επειτα θα πηγαίνουν στη Διεύθυνση Προγραμματισμού που θα συνθέτει τις απόψεις. Αυτές οι απόψεις θα μελετώνται στην Εκτελεστική Επιτροπή και θα επικυρώνονται από το Δ.Σ. «Θα περνούν από ένα διαρκές φίλτρο», είπε. Από το οποίο βεβαίως εξαιρούνται οι πρώτες 16 προτάσεις που έχουν ήδη την προέγκριση του υπουργού.<p>
 Ο κ. Πατρίκιος από τη μεριά του, αφού δήλωσε «ανοιχτός σε προτάσεις και σε έλεγχο», φάνηκε ενθουσιασμένος για το ύψος των χρημάτων που θα δοθούν τελικά για τον πολιτισμό (40 δισ. δρχ. όταν για τη Θεσσαλονίκη Πολιτιστική Πρωτεύουσα

δόθηκαν 90 δισ. για εκδηλώσεις ενός και όχι τεσσάρων ετών). Κι επειδή δεν είναι υπέρ του «εφήμερου», όπως είπε, βλέπει τα χρήματα αυτά να πιάνουν τόπο σε μονιμότερα πράγματα, όπως είναι ο κατάλογος μιας έκθεσης ή μιας παράστασης ή οι υποδομές που θα μείνουν όταν η Ολυμπιάδα θα είναι παρελθόν.<p>
 Παρόντες στη συνέντευξη Tύπου ήταν ο Γιάννης Σαβαλάνος, πρόεδρος του ΤΑΠ (θυγατρική του ΤΑΠ είναι η Α.Ε. της Πολιτιστικής) και ο ειδικός γραμματέας του

ΥΠΠΟ για τους Ολυμπιακούς Αγώνες Κ. Καρτάλης, ο οποίος έχει αναλάβει, όπως είπε, να παρουσιάσει τα νέα της Πολιτιστικής στην αντιπροσωπεία της ΔΟΕ υπό τον Ζακ Ρογκ που έρχεται για τον τακτικό έλεγχο της προετοιμασίας των Ολυμπιακών Αγώνων στις 22 Νοεμβρίου. Προφανώς, θα τους εξηγήσει πως όλα τώρα συμμορφώθηκαν με τις επιταγές τους, ευθυγραμμίστηκαν με όσα αναγράφονταν στο Φάκελο Διεκδίκησης, το οργανωτικό σχήμα που έχει άμεση σχέση με τον «Αθήνα 2004» και πώς ακριβώς ρυθμίζονται τα θέματα που αφορούν τα πνευματικά δικαιώματα, τις χορηγίες και τα ραδιοτηλεοπτικά μέσα που τους ενδιαφέρουν περισσότερο.<p>
 <b>Ν. ΚΟΝΤΡΑΡΟΥ-ΡΑΣΣΙΑ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
