<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 27 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>NEEΣ TAINIEΣ<p>
 ΚΡΙΤΙΚΗ ΑΠΟ ΤΟΝ ΝΙΝΟ ΦΕΝΕΚ ΜΙΚΕΛΙΔΗ<p>
 Μ</b>ια περιπέτεια με έξοχα χορογραφημένες σκηνές δράσης, «Μ: 1-2» του Τζον Γου κι ένα βραβευμένο μιούζικαλ με χορογραφίες που δεν πείθουν «Χορεύοντας στο σκοτάδι» του Λαρς φον Τρίερ ξεχωρίζουν ανάμεσα στις ταινίες αυτής της βδομάδας. Ενώ, από ελληνικής πλευράς, υπάρχει η ταινία «Αλιόσα» του Θανάση Σκρουμπέλου. Αξίζει να σημειώσουμε ότι συνεχίζεται για τρίτη βδομάδα το εξαιρετικό αφιέρωμα στον Λουίς Μπουνιουέλ.<p>
 <b>Μ: 1 - 2, Επικίνδυνη αποστολή<p></b>
 Mission: Impossible 2. ΗΠΑ, 2000. Σκηνοθεσία: Τζον Γου. Σενάριο: Ρόμπερτ Τάουν. Ηθοποιοί: Τομ Κρουζ, Ντάγκρεϊ Σκοτ, Τάντι Νιούτον, Ρίτσαρντ Ρόξμπεργκ, Τζον Πόλσον, Βινγκ Ρέιμς. Διάρκεια: 124 λεπτά.<p>
 *** Επιστροφή του πράκτορα Ιθαν Χαντ-Τομ Κρουζ που συγκρούεται με ένα μεγαλομανή που θέλει να γίνει κυρίαρχος του κόσμου, σε μια καλογυρισμένη περιπέτεια με έξοχες σκηνές δράσης από το μάστορη του είδους Τζον Γου.<p>
 Yστερα από την κάπως μπερδεμένη ιστορία της πρώτης «Επικίνδυνης αποστολής», σκηνοθετημένης όμως με εξαιρετική μαεστρία από τον Μπράιαν ντε Πάλμα, ο Ιθαν Χαντ (πάλι ο Τομ Κρουζ) επιστρέφει σε μια πιο απλή περιπέτεια, τη φορά αυτή σκηνοθετημένη από τον Τζον Γου («Σπασμένο βέλος», «Face/Οff»), το γνωστό σκηνοθέτη καταπληκτικών ταινιών κουνγκ-φου του Χονγκ Κονγκ. Εδώ, ο Ιθαν έχει ν' αντιμετωπίσει ένα μεγαλομανή που κλέβει ένα θανατηφόρο ιό, τόσο ισχυρό ώστε

να καταστρέψει ολόκληρη την ανθρωπότητα, εκβιάζοντας τους αρχηγούς των κρατών,

για ν' αποκτήσει χρήμα και ισχύ.<p>
 Αν το σενάριο του Ρόμπερτ Τάουν φέρνει στο νου το «Νοτόριους» του Χίτσκοκ (για

να βοηθήσει τις μυστικές υπηρεσίες, η αγαπημένη του Ιθαν στέλνεται όχι μόνο να

φλερτάρει, αλλά και να κάνει έρωτα με τον εχθρό και πρώην φίλο της!), οι καταστάσεις αλλά και η συμπεριφορά των προσώπων, μ' επικεφαλής τον ίδιο τον Ιθαν, θυμίζουν τον Τζέιμς Μποντ, βέβαια έναν Τζέιμς Μποντ εκσυγχρονισμένο, για

ν' ανταποκρίνεται στις απαιτήσεις της νέας χιλιετίας. Ο Τάουν είναι ένας δεξιοτέχνης σεναριογράφος κι έφτιαξες καταστάσεις που κρατούν το ενδιαφέρον του θεατή, αν και οι χαρακτήρες του, όπως ο Ιθαν, είναι βασικά χάρτινοι κι είναι περισσότερο η έξοχη σκηνοθεσία του Γου που τους σώζει.<p>
 Ο Γου ξέρει να στήνει θαυμάσιες σκηνές δράσης: από καταδιώξεις, απίθανους κινδύνους (όπως εκείνη του ήρωα σκαρφαλωμένου στην άκρη ενός γκρεμού) και βέβαια τις συγκρούσεις, με το σασπένς να φτάνει στο απόγειό του στις σκηνές του φινάλε, με το ρολόι να χτυπά, ενώ ο ήρωας προσπαθεί να σώσει έγκαιρα τη φιλενάδα του που κινδυνεύει από το θανάσιμο ιό. Σκηνές δράσης συχνά δοσμένες σε ρελαντί, με μοντάζ εκπληκτικό, με το ρυθμό ενός μπαλέτου. Συναρπαστική, όμορφη χορογραφία, χάρμα και απόλαυση του θεατή που αντιμετωπίζει τον κινηματογράφο στην αρχική μορφή του, κίνηση, δηλαδή, των εικόνων. Εκείνο που ιδιαίτερα ξεχωρίζει στην περιπέτεια αυτή είναι η θέση της γυναίκας, και συγκεκριμένα της όμορφης αλλά και ταλαντούχας Τάντι Νιούτον (θα τη θυμάστε ίσως στο «Besieged» του Μπερτολούτσι), που εδώ παίζει καθοριστικό ρόλο στην εξέλιξη της πλοκής. Με λιγοστό διάλογο, μερικές καλές παρουσίες και μια δράση που του προσφέρεται για συναρπαστικές επιδείξεις (με ή χωρίς τα ειδικά εφέ), ο

Τζον Γου κατάφερε να φτιάξει μια περιπέτεια που βλέπεται με ξεχωριστή απόλαυση.<p>
 <b>Χορεύοντας στο σκοτάδι<p></b>
 Dancer in the Dark. Δανία/Σουηδία, 2000. Σκηνοθεσία-σενάριο: Λαρς φον Τρίερ. Ηθοποιοί: Μπγιορκ, Κατρίν Ντενέβ, Ντέιβιντ Μορς, Πίτερ Στορμέαρ, Τζόελ Γκρέι, Ζαν-Μαρκ Μπαρ, Ούντο Κίερ. Διάρκεια: 139 λεπτά.<p>
 ** Η ιστορία μιας μετανάστριας (Μπγιορκ), εργάτριας σε εργοστάσιο, που αγαπά τη μουσική αλλά που χάνει σταδιακά το φως της, σε μια ταινία που προσπαθεί να συνδυάσει, όχι πάντα με επιτυχία, το κλασικό μελόδραμα με το μιούζικαλ.<p>
 Στο κλασικό αμερικανικό μιούζικαλ στράφηκε με την ταινία του αυτή ο Λαρς φον Τρίερ («Το στοιχείο του εγκλήματος», «Δαμάζοντας τα κύματα»), που κέρδισε το Χρυσό Φοίνικα του φετινού φεστιβάλ των Κανών (Φοίνικας που έπρεπε να είχε πάρει η πολύ καλύτερη ταινία «Ο ένας και ο δύο» του Kινέζου Εντουαρντ Γιανγκ).

Πρόκειται για μια βασικά μελοδραματική ιστορία, με ηρωίδα τη Σέλμα (η γνωστή τραγουδίστρια Μπγιορκ που αποδείχνεται ηθοποιός με ευαισθησία), μια Τσέχα μετανάστρια στην Αμερική, εργάτρια σε εργοστάσιο, λάτρις της μουσικής, ανύπαντρη μητέρα και εργάτρια σε εργοστάσιο που, εξαιτίας μιας οικογενειακής αρρώστιας, έχει αρχίσει να χάνει το φως της και πρόκειται σύντομα να τυφλωθεί.<p>
 Οπως έχει δείξει στο παρελθόν, ο φον Τρίερ ξέρει να στήνει σκηνές με δεξιοτεχνία, συχνά με φαντασία και έμπνευση. Δυστυχώς, τα στοιχεία αυτά συχνά παραμερίζονται, εξαιτίας της μανίας του σκηνοθέτη να εντυπωσιάσει: παράδειγμα η πρόσφατη στροφή του στο «Δόγμα» και η ταινία του «Ηλίθιοι». Στο «Χορεύοντας στο σκοτάδι», ο Τρίερ ξόδεψε 90 εκατομμύρια δολάρια (ποσό πολύ μεγάλο για ένα σκηνοθέτη πρωτοποριακό) στην προσπάθειά του να κινηματογραφήσει «διαφορετικά» το μιούζικαλ, αποφεύγοντας τη γνωστή μέθοδο (τράβελινγκ και πανοραμίκ της κάμερας που δημιουργούν τη ροή και την αρμονία) για χάρη πολύ σύντομων σκηνών,

ενώ επεξεργάζεται τα χρώματα και τα πρόσωπα ψηφιακά στο βίντεο (για να δώσει την αίσθηση της αμεσότητας και του ντοκουμέντου), μπολιάζοντάς το ταυτόχρονα με τα στοιχεία του μελοδράματος (αντλώντας από σκηνοθέτες όπως ο Σερκ και ο Φασμπίντερ). Ετσι, για να γυρίσει τις σκηνές με τα μουσικοχορευτικά έστησε, όπως ανάφερε ο ίδιος, 100 κάμερες, για να πιάσει κατιτί απρόσμενο, το «τυχαίο», κάποια «δώρα», όπως τα ονομάζει. Στο τελικό, όμως, μοντάζ χρησιμοποίησε τις σκηνές με τέτοιο τρόπο, δίνοντάς τους τον πολύ γρήγορο ρυθμό

των βιντεοκλίπ, όπου, όπως καταλαβαίνει κανείς, μία, ή δύο το πολύ, κάμερες ήταν υπεραρκετές. <p>
 Πέρα από τις αφέλειες και τα μελοδραματικά στοιχεία στο σενάριο, η προσπάθειά του να χρησιμοποιήσει ασυνήθιστα, αντιμελωδικά τραγούδια (το «ντοκιμαντεριστικό» στοιχείο, όπως το χαρακτηρίζει) δεν βοηθά καθόλου το μιούζικαλ, που σαν είδος στηρίζεται στις καλές, μελωδικές συνθέσεις του - με αποτέλεσμα τα κομμάτια από τα κλασικά μιούζικαλ που δείχνει να μη δένουν καθόλου με τη δική του ταινία κι είναι χάρη στην παρουσία της Μπγιορκ που ορισμένες στιγμές αυτά αποκτούν κάποια χάρη, προσφέροντας ταυτόχρονα τη συγκίνηση.<p>
 <b>Αλιόσα<p></b>
 Ελλάδα, 1999. Σκηνοθεσία-σενάριο: Θανάσης Σκρουμπέλος. Ηθοποιοί: Φίλιππος Λάζαρης, Ολγα Πολίτου, Χρήστος Τσάγκας, Βαγγέλης Τραϊφόρος, Ελένη Δεμερτζή. Διάρκεια: 87 λεπτά.<p>
 * Μέτρια προσπάθεια δημιουργίας ελληνικού φιλμ νουάρ μ' ένα σενάριο, ελεύθερη διασκευή της ταινίας «Ο δολοφόνος με το αγγελικό πρόσωπο» του Μελβίλ.<p>
 Ο
 Θανάσης Σκρουμπέλος έχει ωραίες ιδέες, ιδιαίτερα γύρω από το φιλμ νουάρ (βλέπε

τις ταινίες «Ο Τζόνι Κελν, κυρία μου», «Χαβάη»), που όμως τελικά δεν υλοποιούνται σωστά στην οθόνη. Το ίδιο, δυστυχώς, συμβαίνει και με την ταινία του «Αλιόσα», που την πρωτοείδαμε στο περσινό φεστιβάλ Θεσσαλονίκης. Εδώ ήρωας

είναι ένας νεαρός, επαγγελματίας εκτελεστής από την πρώην Σοβιετική Ενωση, που

αναλαμβάνει ένα «συμβόλαιο» στην Αθήνα. Τα πράγματα όμως μπερδεύονται, όταν τελικά έχει ν' αντιμετωπίσει το υποψήφιο θύμα του.<p>
 Το σενάριο, πρέπει να πω, είναι μια παραλλαγή της θαυμάσιας ταινίας «Ο δολοφόνος με το αγγελικό πρόσωπο» του Ζαν-Πιερ Μελβίλ. Μόνο που ο Σκρουμπέλος δεν καταφέρνει τελικά να του δώσει την ελληνική ατμόσφαιρα που χρειάζεται, αν και εξωτερικά η ταινία χρησιμοποιεί σωστά τους φυσικούς χώρους, ενώ τα πρόσωπα

 (εκτελεστής, ρώσικη μαφία, πρώην Σοβιετική Ενωση, κ.λπ...) δείχνουν ότι θα μπορούσαν να δέσουν με μια ελληνική ιστορία. Πέρα όμως από την επιφάνεια χρειαζόταν κάποια εμβάθυνση στα γεγονότα και στους χαρακτήρες, μαζί και στους διάλογους, που εδώ δεν έχουν καμιά αληθοφάνεια. Εκείνο που παραμένει είναι μια

τεχνική αρτιότητα, η καλή φωτογραφία και μερικές καλές ερμηνείες, ανάμεσά τους

κι αυτή του Φίλιππου Λάζαρη στο ρόλο του Αλιόσα.<p>
 Με την ταινία του Σκρουμπέλου προβάλλεται και η μικρού μήκους ταινία «Εξοδος» του Αλέξανδρου Αριστόπουλου, γύρω από τις σχέσεις ανάμεσα σ' ένα ρέιβερ και τους συγγενείς του, τους οποίους συναντά όταν, μαζί με τον πατέρα του, πάει για ένα Σαββατοκύριακο στο Μεσολόγγι, για να παρακολουθήσει τις εκδηλώσεις της

Εξόδου.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
