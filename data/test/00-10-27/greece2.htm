<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 27 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>ΧΑΝΙΑ<p>
 Του ΓΙΑΝΝΗ ΛΥΒΙΑΚΗ<p>
 Κ</b>άποτε ήταν στα αντίπαλα στρατόπεδα. Από τη μια ο Νίκος Κοκοβλής με τη σύζυγό του Αργυρώ, αριστερών πεποιθήσεων, βρίσκονταν στα βουνά, καταδιωκόμενοι από το

καθεστώς. Από την άλλη ο Μανώλης Δαφνομήλης, που υπηρετούσε στην Ασφάλεια Χανίων και ο οποίος, αν συναντούσε τον κ. Κοκοβλή, μπορεί, όπως ο ίδιος εξομολογείται, και να τον σκότωνε. <p>
 Μετά τη λήξη του Eμφυλίου, ο Νίκος και η Αργυρώ Κοκοβλή, 80 και 73 χρόνων αντίστοιχα σήμερα, ασχολήθηκαν με παράνομες αριστερές οργανώσεις, ενώ παρέμεναν καταδιωκόμενοι. Το 1962 έφυγαν στη Σοβιετική Ενωση με εντολή του ΚΚΕ, ύστερα από 16 χρόνια διωγμών. <p>
 Τα χρόνια πέρασαν, το καθεστώς στην Ελλάδα άλλαξε, οι ίδιοι στη Σοβιετική Ενωση δεν είδαν το σοσιαλισμό που είχαν ονειρευτεί, και το 1976 επέστρεψαν στα

Χανιά, όπου τώρα δραστηριοποιούνται στο Συνασπισμό. Το 1977, εντελώς τυχαία, ο

Νίκος Κοκοβλής γνώρισε τον άνθρωπο που επί τόσα χρόνια τον καταδίωκε. «Θα σε εξόντωνα», του είπε με κάθε ειλικρίνεια ο Μανώλης Δαφνομήλης, 73 χρόνων. Ο Νίκος Κοκοβλής συγκινήθηκε. Και από τότε οι δύο τους συμφιλιώθηκαν. <p>
 <b>Συγκίνηση<p></b>
 Η ιστορία αυτή είναι πραγματική και ιδιαίτερα συγκινητική. Χθες την έμαθαν και

αρκετά μικρά παιδιά: Οι μαθητές των τελευταίων τάξεων του 5ου Δημοτικού Σχολείου Χανίων. Ο διευθυντής του σχολείου Βαγγέλης Κακατσάκης, με αφορμή τον εορτασμό της 28ης Οκτωβρίου, κάλεσε στο σχολείο τούς τρεις αυτούς ανθρώπους - ζωντανά παραδείγματα της ιστορίας, που μίλησαν στα παιδιά για την εποχή εκείνη

κυρίως. Για την περίοδο που ήταν οι ίδιοι παιδιά, που οι συνθήκες τότε ήταν τελείως διαφορετικές. Για το πώς ήταν η κατάσταση στην Ελλάδα. Για την ενότητα

του λαού απέναντι στον κατακτητή. Αλλά φυσικά δεν περιορίστηκαν μόνο στις μέρες του '40. Εκαναν αναφορά, έστω μικρότερη, στην περίοδο της κατοχής, αλλά και στον Eμφύλιο Πόλεμο, τον οποίο απέδωσαν σε ξένες δυνάμεις και στην καταδίωξη την οποία υφίσταντο οι δύο πρώτοι μέχρι το 1962 που έφυγαν για τη Σοβιετική Ενωση.<p>
 Τα παιδιά τούς άκουσαν με μεγάλη προσοχή. Και συμμετείχαν μετά στη συζήτηση που ακολούθησε κάνοντας διάφορες ερωτήσεις.<p>
 <b>Στα βουνά<p></b>
 Για την εμπειρία του μίλησε στην «Ε» ο κ. Κοκοβλής: «Εμείς φύγαμε το 1962. Υστερα από 16 χρόνια διωγμών, επικηρυγμένοι. Οι αρχές ούτε ήξεραν πως φύγαμε. Μετά τη Mεταπολίτευση, εδέησαν να μας δώσουν τη βίζα για να γυρίσουμε. Γυρίσαμε το 1976. Αυτό το περιστατικό με τον κύριο Δαφνομήλη θα ήταν γύρω στο 1977, τον άλλο χρόνο. Ηρθαμε στα Χανιά, μέναμε στο σπίτι ενός ανιψιού μας ο οποίος είχε ένα μαγαζί που επισκεύαζε τηλεοράσεις. Μπήκα στο μαγαζί όπου ήταν ένας υπάλληλος και ο κ. Δαφνομήλης. Οταν ο κ. Δαφνομήλης πήγε να βγει, μου λέει ο υπάλληλος: "Κύριε Κοκοβλή, γιατί στέκεστε. Καθήστε". Ακούει ο κ. Δαφνομήλης το επίθετο και γυρίζει μέσα. Μου λέει: "Είστε ο κ. Κοκοβλής; ". "Ναι", του απαντώ. Και μου λέει: "Ηθελα πάρα πολύ να σε γνωρίσω. Είμαι ένας από εκείνους που λάβανε δραστήρια μέτρα για την εξόντωσή σου". Μου έκανε εντύπωση αυτή η τίμια, η ντόμπρα εξήγηση. Μου έδωσε το χέρι του και του έδωσα το δικό μου».<p>
 «Εμείς στην Κατοχή», αναφέρει η κ. Αργυρώ Κοκοβλή, «συμμετείχαμε στην οργανωμένη αντίσταση. Μετά διωχτήκαμε βέβαια. Βγήκαμε στα βουνά. Μετά, φύγαμε στη Σοβιετική Ενωση και όταν επιστρέψαμε, ο κ. Δαφνομήλης συνάντησε τον άνδρα μου και του είπε ότι τον κυνηγούσε. Ο κ. Δαφνομήλης έπαιρνε μέρος στις εξορμήσεις στην ύπαιθρο. Ηταν στρατευμένος στις διωκτικές αρχές. Ο άντρας μου ήταν από τα στελέχη της αντιστασιακής οργάνωσης του ΕΑΜ, του ΚΚΕ. Γνωριστήκαμε

όμως και γίναμε φίλοι». <p>
 <b>«Hταν αποκηρυγμένοι»<p></b>
 «Υπηρέτησα στην Ασφάλεια Χανίων από το 1953 έως το 1965», λέει ο κ. Μανώλης Δαφνομήλης. «Και σ' εκείνη την περίοδο βρισκόμεθα σε μία κατάσταση εμπόλεμη, εσωτερικού πολέμου και η δουλειά μας ήταν να κυνηγάμε τους κομμουνιστές, τους αντάρτες κυρίως και ό,τι άλλο αφορούσε την Υπηρεσία Ασφαλείας. Μεταξύ εκείνων που κυνηγούσαμε, που ήταν φυγόδικοι από μας, από το κράτος, ήταν και ο Νίκος ο

Κοκοβλής με τη γυναίκα του, οι οποίοι είχαν βγει πολύ νωρίς στο βουνό. Ηταν αποκηρυγμένοι. Εγώ τουλάχιστον έκανα πολλά ξενύχτια, πολλές ενέδρες για να βρω

το Νικολή να τον σκοτώσω ίσως. Ευτυχώς, δεν συναντηθήκαμε στην περίοδο εκείνη».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
