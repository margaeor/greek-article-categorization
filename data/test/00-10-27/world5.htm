<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 27 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>Τ</b>οποθετώντας τους δύο αντιπάλους για την αμερικανική προεδρία στις εκλογές του Νοεμβρίου σ' ένα φανταστικό κινηματογραφικό σενάριο, ο Γούντι Αλεν, αγαπημένος
σκηνοθέτης των Ευρωπαίων και μάλλον παραμερισμένος από τους συντηρητικότερους συμπατριώτες του, σε κείμενό του που δημοσιεύεται στην εφημερίδα «Λε Μοντ», δίνει την πιο παραστατική εικόνα των δύο υποψηφίων: Ο Μπους Τζούνιορ παρομοιάζεται με έναν σκληρό, μάτσο τύπο καθόλου ευφυή που ωστόσο μπορεί να συνεπάρει τα πλήθη, απέναντι σ' ένα νωθρό, αμήχανο Γκορ, που θα χάσει τελικά όχι μόνο το κορίτσι του που θα τον παρατήσει για τον αντίπαλό του -σύμφωνα με το «σενάριο» του Αλεν- αλλά και τις εντυπώσεις του κοινού.<p>
 <b>Ω</b>στόσο, ο Γούντι, ικανοποιημένος από την επιλογή του Eβραίου Λίμπερμαν ως αντιπροέδρου των Δημοκρατικών, ελπίζει πως οι Αμερικανοί θα ξυπνήσουν την τελευταία στιγμή και θα ψηφίσουν Γκορ. Αν και «λαπάς», είναι πολύ καλύτερος, λέει: <p>
 «Στην Αμερική, σε προεκλογική περίοδο, οι πολιτικοί παρακαλούν, ικετεύουν, κολακεύουν και ψεύδονται ασυστόλως προκειμένου να κερδίσουν ψήφους. Εξευτελίζονται και έρπουν μπροστά στους ψηφοφόρους εκλιπαρώντας τους να τους υποστηρίξουν. Αποτολμούν ακόμη και επισκέψεις σε συνοικίες, όπου σε καμία περίπτωση δεν θα τους συναντούσαμε αν δεν πήγαιναν εκεί μόνο και μόνο για να αναζητήσουν με χυδαίο τρόπο κάποια υποστήριξη. Σφίγγουν βρώμικα χέρια, φιλούν λερωμένα μωρά, ανασηκώνουν τα μανίκια τους και δαγκώνουν χοτ ντογκ μαζί με τους εργάτες που φορούν τα ρούχα της δουλειάς, για να δείξουν πως ανήκουν και αυτοί στο λαό.<p>
 Υποψήφιοι χωρίς ίχνος ευφυΐας ή χιούμορ φορούν το καπελάκι του μπέιζ μπολ και τον εβραϊκό σκούφο, ελπίζοντας πως έτσι θα αποκτήσουν την εύνοια ανθρώπων διαφορετικών τάξεων και διαφορετικής καταγωγής. Και έπειτα, όταν εκλεγούν και καταλάβουν κάποια θέση, όχι μόνο δεν μπορούμε να τους μιλήσουμε στο τηλέφωνο, αλλά εκατοντάδες αστυνομικοί μας κρατούν σε απόσταση πίσω από περιφράξεις, ενώ
όλος ο μηχανισμός της εξουσίας κατακυριεύει τους δρόμους, απομακρύνονται με μεγάλη ταχύτητα, χωρίς κανένα πρόβλημα, ενώ εμείς υποχρεωνόμαστε να ακολουθήσουμε κάποιες παρακάμψεις ή ακινητοποιούμαστε στη μέση της διαδρομής μας. Αν αρχίσετε να φωνάζετε προς τον αξιωματούχο που περνάει μπροστά σας: "-Ε, είμαι ο εργάτης που μου χτυπήσατε φιλικά την πλάτη, που μοιραστήκατε
μαζί ένα κομμάτι πίτσας, που μου είχατε πει πως καταλαβαίνατε τα προβλήματά μου", οι μπάτσοι σας σπρώχνουν για να απομακρυνθείτε και σας θεωρούν ενοχλητικό τύπο ή επικίνδυνο καυγατζή.<p>
 Το ίδιο συμβαίνει και με τους υποψηφίους αυτής της εκλογικής αναμέτρησης, οι οποίοι μετακινούνται συνεχώς, αγκαλιάζουν όλους τους εκλογείς, και λένε λόγια με τα οποία πιστεύουν ότι θα πάρουν το πόστο. Το ενδιαφέρον, αυτή τη φορά, είναι πως έχουμε ένα δύσκολο ανταγωνισμό, με ανεξήγητα μικρή διαφορά, ανάμεσα σε έναν υποψήφιο εντελώς ανίκανο να κυβερνήσει ένα μεγάλο κράτος (τον George W. Bush) και έναν άλλο που θα γινόταν ένας εξαιρετικός αρχηγός αν ήταν χαρισματικός και δεν έδειχνε τόσο "ατσαλάκωτος". Ο Bush είναι ο γιος ενός παλαιού προέδρου που τον θεωρούσα εξίσου ακατάλληλο για αυτή τη θέση: Το απέδειξε επιβάλλοντας στην Αμερική έναν αντιπρόεδρο σαν τον Dan Qua yle.<p>
 <b>Υ</b>πάρχουν πολλές ομοιότητες ανάμεσα στον Qua yle και τον νεαρό Bush, "W", όπως τον αποκαλούν συχνά για να τον διακρίνουν από τον πατέρα του. Καμία από αυτές τις ομοιότητες δεν είναι κολακευτική γιατί όλες έχουν να κάνουν με την ευφυΐα ή μάλλον την έλλειψή της. Λένε πως ο "W" είναι σαν έκείνους τους τύπου, που βλέπουμε στο γήπεδο, στους ποδοσφαιρικούς αγώνες, γυμνούς από τη μέση και πάνω
μέσα σε φοβερό κρύο, με τα πρόσωπά τους ζωγραφισμένα με τα χρώματα του πολέμου
και με ύφος μάτσο.<p>
 Ο Gore, ο αντίπαλος του "W", μοιάζει με εκείνους τους ήρωες στις ταινίες που ενώ είναι αρραβωνιασμένος με την ωραία κοπέλα, τη χάνει την τελευταία στιγμή γιατί εκείνη προτιμάει τον ήρωα. Και όλος ο κόσμος ανασαίνει ανακουφισμένος που το κορίτσι δεν θα ζήσει μια ζωή μ' αυτόν τον άχαρο. Ωστόσο, είναι μακράν ο
καλύτερος. Η μικρή διαφορά μεταξύ των δύο υποψηφίων δεν οφείλεται στο ότι ο κόσμος πιστεύει πως ο Bush μπορεί να λύσει καλύτερα τα προβλήματα της χώρας, αλλά στο ύφος του τσαμπουκά που διαθέτει.<p>
 (.......) <p>
 Αν το φιλί που έδωσε ο Gore στη γυναίκα του επηρέασε θετικά την εικόνα του, όπως λέγεται, η πραγματικά ευφυής πολιτική κίνηση των Δημοκρατικών ήταν η επιλογή του Eβραίου Joe Lieberman για την αντιπροεδρία. Πρόκειται για μια τολμηρή ιδέα που ξύπνησε τους δημοκράτες ψηφοφόρους, όπως και το φιλί στην Οprah Winfre y. (Ο Βush φίλησε τη διάσημη Aμερικανίδα δημοσιογράφο, στο τέλος μιας τηλεοπτικής συνέντευξής του που της παραχώρησε). Είναι δύο πράξεις που την εποχή που ήμουν νέος δεν θα μπορούσε να δεχθεί η Αμερική. Σήμερα, το 2000,
το να δώσεις την ευκαιρία σε έναν Eβραίο να βρεθεί σε μία τόσο υψηλά εκλέξιμη θέση, και ίσως μια μέρα να γίνει πρόεδρος, είναι κάτι που μπορεί να συμβεί στ'
αλήθεια.<p>
 Ωστόσο, και λυπάμαι που θα το πω, παρόλο που η Αμερική εκθειάζει τα ιδανικά της ανοχής και της ευπρέπειας, δεν αισθάνεται άνετα όταν βλέπει Eβραίους να καταλαμβάνουν υψηλές θέσεις σε κυβερνητικό επίπεδο. Κανένας Eβραίος δεν έχει μέχρι τώρα κατέβει σε εκλογές ως υποψήφιος πρόεδρος, ούτε Μαύρος, ούτε γυναίκα, ούτε ομοφυλόφιλος, ούτε κάποιος δηλωμένος άθεος. Σε μια χώρα ίσων ευκαιριών, οι παραπάνω μειονότητες πρέπει να αγωνίζονται για κάθε ίντσα εδάφους που κερδίζουν.<p>
 (......) <p>
 <b>Ο</b>
 Lieberman φαίνεται πως διατηρεί σχέσεις με το Θεό. Είναι φίλοι. Ο Lieberman μιλάει συνεχώς για Εκείνον και μάλιστα με πολύ θερμά λόγια, σαν να γνωρίζονται
καλά. Οι Αμερικάνοι αγαπούν πολύ το Θεό, και, αν Εκείνος βρίσκεται δίπλα στον Lieberman, μπορούν να ελπίζουν πως και Εκείνος θα τους βοηθήσει.<p>
 Αν ένας δεξιός Χριστιανός έθετε υποψηφιότητα για το ανώτατο αξίωμα, κάποιος, δηλαδή, που να γνώριζε το Θεό το ίδιο καλά με τον Lieberman, θα με τρομοκρατούσε. Γιατί; Επειδή υπάρχουν πολλοί χριστιανοί στην Αμερική και αντίθετα λίγοι Eβραίοι. Ετσι, αν συμμαχήσει ο Θεός μ' αυτή τη μειονότητα δεν θα αποτελεί μεγάλη απειλή, ενώ μια συμφωνία με όλους τους χριστιανούς θα δημιουργούσε μια πολύ ισχυρή ομάδα που θα ανησυχούσε πολλούς. Παρεπιμπτόντως, ο Bush επέλεξε ως συνοδοιπόρο σ' αυτή την εκστρατεία κάποιον που επίσης γνωρίζει πολύ καλά το Θεό, αλλά όχι τόσο όσο ο Lieberman. Ο Chene yαισθάνεται πιο άνετα με τα μεγάλα αφεντικά, μερικά από τα οποία άλλωστε έχουν μεγαλύτερη επιρροή από το Θεό.<p>
 Στις HΠA, οι συζητήσεις μεταξύ των υποψηφίων έχουν σκοπό περισσότερο να διασκεδάσουν το κοινό παρά να το πληροφορήσουν, όπως ακριβώς συμβαίνει και με τα δελτία ειδήσεων. Η Αμερική λατρεύει το μπλα μπλα και τα μακάβρια θέματα, όπως έδειξε η δίκη του Ο. J. Simpson για το φόνο της γυναίκας του, η περίπτωση
Jon Benet Ramse y, η υπόθεση Elian Gonzalez και ο πόλεμος του Κόλπου, αφού όλα τελικά μετατρέπονται σε θέαμα.<p>
 Διυλίζουν το μυστήριο, τον τρόμο, προκαλούν ενδιαφέρον, δάκρυα, γέλια - ακριβώς το υλικό του δραματουργού.<p>
 Το ίδιο συμβαίνει και με τις τηλεοπτικές αντιπαραθέσεις των υποψηφίων για την προεδρία. Διοργανώνονται σαν να επρόκειτο για κάποιο διαγωνισμό ορθογραφίας ή μια αθλητική αναμέτρηση. Συγκεντρώνουν την προσοχή του κόσμου, όχι πάνω στα σοβαρά θέματα στα οποία καλούνται να απαντήσουν, αλλά στις προσωπικότητες των υποψηφίων, τα λάθη τους, τις αδυναμίες τους - λεπτομέρειες που δεν προσδιορίζουν απαραίτητα έναν καλό ή έναν κακό πρόεδρο, αλλά τον τρόπο με τον οποίο θα καταλάβει την εξουσία.<p>
 (.....) <p>
 <b>Ε</b>τσι λοιπόν, οι τηλεοπτικές αναμετρήσεις ανάμεσα στον Bush Jounior, τον ακατάλληλο "W" και σ' έναν Gore, «λαπά», δεν είχαν και μεγάλη θεαματικότητα και όσοι τις παρακολούθησαν δεν έμαθαν πολλά πράγματα.<p>
 Επιβεβαιώθηκε απλώς η πρώτη εντύπωση για τον Gore και για τον Bush. Ο ένας δεν
ήταν αρκετά έξυπνος για να κυβερνήσει την Αμερική αλλά είναι πιο άνετος απέναντι στο κοινό και στους ψηφοφόρους και ο άλλος σαφώς ικανότερος στη θέση,
αλλά πολυλογάς και ανιαρός. Η αντίστοιχη ανάμετρηση των δύο αντιπροέδρων τους ήταν κι αυτή άνευ ουσίας. Πρέπει να τονίσω πως δεν είναι πλέον πολιτικά ορθό στην Αμερική να αντιμιλάς στον αντίπαλό σου και να κρίνεις τις πολιτικές του θέσεις: θεωρείται στο εξής προσωπική επίθεση και αγένεια. Κάτι τέτοιο προσβάλλει το καθώς πρέπει εκλογικό σώμα και στοιχίζει ψήφους στον επιτιθέμενο.<p>
 Πρέπει επίσης να τονίσω πως υπάρχουν κι άλλοι δύο υποψήφιοι για την προεδρία: o Ralf Nader που είναι υπερβολικά έντιμος και νουνεχής για να έχει την παραμικρή πιθανότητα να κερδίσει, και ο Pat Buchanan, ένας ακροδεξιός κρετίνος
που δείχνει να πιστεύει πως το Αουσβιτς ήταν κάτι σαν πάρκο.<p>
 Ψηφίζω Gore και ελπίζω να νικήσει».<p>
 <b>EΠIMEΛEIA:
 BIKH TΣIΩPΟY<p></b>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
