<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 27 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Ολοταχώς προς τα 82 σεντς οδεύει το ευρώ, με τις ελπίδες για ανάκαμψη να μετατίθενται στη μετά... θάνατον ζωή, όταν δηλαδή επιβεβαιωθούν οι εκτιμήσεις για κάμψη των υψηλών ρυθμών ανάπτυξης της αμερικανικής οικονομίας.<p>
 Του <b>ΜΩΥΣΗ ΛΙΤΣΗ<p></b>
 Οι Ευρωπαίοι αξιωματούχοι κατέβαλαν και χθες φιλότιμες προσπάθειες να τονώσουν

το καταρρακωμένο ηθικό του νέου νομίσματος, μετά τη σιωπή των Είκοσι Πλουσιότερων Χωρών του Κόσμου (G20) στη σύνοδο του Μόντρεαλ, που έληξε προχθές.<p>
 Οσο για πιθανή παρέμβαση, η βοήθεια δεν αποκλείεται να έλθει εξ Ιαπωνίας, αφού

η χώρα του ανατέλλοντος ηλίου δηλώνει... ετοιμοπόλεμη, έτοιμη δηλαδή να παρέμβει για στήριξη του ευρώ, καθώς δεν επιθυμεί την υπερβολική ισχυροποίηση του γεν.<p>
 Ο Ζεμπέι Μιζογκούτσι, διευθυντής της Διεθνούς Οικονομικής Υπηρεσίας του ιαπωνικού υπουργείου Οικονομικών, τόνισε χθες ότι «η εξασθένιση του ευρώ δεν ανταποκρίνεται στα θεμελιώδη ευρωπαϊκά οικονομικά δεδομένα». Και πρόσθεσε: «Θα

συνεχίσουμε να παρακολουθούμε τις αγορές συναλλάγματος προσεκτικά, μελετώντας πάντα το ενδεχόμενο να προβούμε στις κατάλληλες ενέργειες». <p>
 <b>Σιωπή του G20<p></b>
 Το ευρώ κατέγραψε χθες ένα ακόμη αρνητικό ρεκόρ, φθάνοντας έως τα 82, 29 σεντς,

ανακάμπτοντας κοντά στα 83 σεντς αργότερα. Η σύνοδος της G20 στο Μόντρεαλ, στο

επτά σελίδων ανακοινωθέν, επικεντρώνεται στο ποιο σύστημα συναλλαγματικών ισοτιμιών είναι κατάλληλο, αυτό των προκαθορισμέων ισοτιμιών ή αυτό των κυμαινόμενων ισοτιμιών, χωρίς ωστόσο καμία αναφορά στα προβλήματα του ευρώ και

τις πιθανές επιπτώσεις της κατακόρυφης πτώσης του στην παγκόσμια οικονομία.<p>
 Ο Ευρωπαίος Eπίτροπος αρμόδιος για θέματα οικονομικής πολιτικής, Πέντρο Σόλμπες, με συνέντευξή του χθες στη γαλλική εφημερίδα «Λιμπερασιόν», υποστηρίζει ότι η πτώση του ευρώ δεν είναι σημαντική από εσωτερική σκοπιά και είναι πρόβλημα μόνο για όσους χρειάζονται δολάρια.<p>
 «Το ευρώ είναι ευρώ. Αυτή είναι η πραγματικότητα: η υποτίμησή του έναντι του δολαρίου δεν έχει σημασία από εσωτερική σκοπιά», επισημαίνει ο Σόλμπες και προσθέτει: <p>
 «Το σπίτι σας αξίζει ακριβώς τα ίδια ευρώ όπως και έξι μήνες πριν. Εκτός αν έχετε την πρόθεση να το πουλήσετε και να επενδύσετε σε δολάρια».<p>
 <b>Σόλμπες: Θέμα πολυλογίας<p></b>
 Ο Ευρωπαίος Επίτροπος παραδέχτηκε ακόμη ότι μία από τις παθογενείς αιτίες της πτώσης του ευρώ είναι η πολυλογία των Ευρωπαίων αξιωματούχων. «Είναι αλήθεια ότι μερικές φορές μιλάμε πάρα πολύ. Αλλά δεν μπορούμε να σταματήσουμε τους δημοσιογράφους να ρωτούν τους πολιτικούς για τη νομισματική πολιτική ή βουλευτές να ζητούν από τους υπουργούς εξηγήσεις για τις συναλλαγματικές ισοτιμίες».<p>
 Με την άποψη Σόλμπες φαίνεται να συμφωνεί και ο Ισπανός υπουργός Οικονομικών Κρίστομπαλ Μοντόρο, που δήλωσε στο ισπανικό ραδιόφωνο ότι οι πολλές φωνές που ακούγονται στην Ευρώπη για το ευρώ είναι μία από τις αιτίες της κακοδαιμονίας του.<p>
 «Δεν υπάρχει μια ενιαία φωνή που να μιλά για το ευρώ στην Ευρώπη και αυτό προκαλεί σημαντική ζημιά στις επιδόσεις του νομίσματος στις διεθνείς αγορές», υποστήριξε ο Μοντόρο. Ο Ισπανός υπουργός εξέφρασε πάντως αισιοδοξία ότι «το ευρώ θα σταθεροποιηθεί υπό το φως των θετικών προοπτικών ανάπτυξης των μεγαλύτερων ευρωπαϊκών οικονομιών και το γεγονός ότι η αμερικανική οικονομία άρχισε να παρουσιάζει σημάδια κάμψης».<p>
 <b>Αργά ή γρήγορα<p></b>
 Αισιόδοξος εμφανίστηκε και ο Εουγκένιο Ντομίνγκο Σολάνς, μέλος του συμβουλίου της ΕΚΤ. Σε συνέντευξη Tύπου στη Μαδρίτη, εξέφρασε την πεποίθηση ότι «αργά ή γρήγορα» το ευρωπαϊκό νόμισμα θα ανακάμψει.<p>
 «Θέλω να στείλω ένα μήνυμα εμπιστοσύνης στους Ευρωπαίους και Ισπανούς πολίτες,

ότι η αγοραστική τους δύναμη είναι εγγυημένη», τόνισε, ο Eυρωπαίος τραπεζίτης.<p>
 Ο Γάλλος υπουργός Οικονομικών, Λοράν Φαμπιούς, μιλώντας σε επιτροπή του γαλλικού κοινοβουλίου υπερθεμάτισε σε αισιοδοξία, λέγοντας ότι το ευρώ έχει δυνατότητα να ενισχυθεί τουλάχιστον κατά 20%. <p>
 Η Γερμανική Ενωση Εξωτερικού Εμπορίου, πάντως, σε έκθεσή της που δόθηκε στη δημοσιότητα χθες, εκτιμά ότι το ευρώ θα παραμείνει ασθενές για λίγο καιρό ακόμη.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
