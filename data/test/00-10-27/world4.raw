Οι Αμερικανοί ψηφοφόροι είναι σε γενικές γραμμές ικανοποιημένοι από τη διακυβέρνηση της χώρας, αλλά δεn δείχνουν τόσο σίγουροι για τους δύο φετινούς υποψηφίους για την προεδρία. Κι αυτός είναι εν μέρει και ο λόγος που οι Αλ Γκορ και Τζορτζ Μπους βρίσκονται τόσο κοντά στις σφυγμομετρήσεις. Το ένα τέταρτο σχεδόν των ψηφοφόρων είναι «αναποφάσιστοι», πράγμα που σημαίνει ότι δεν υποστηρίζουν κάποιον σταθερά, απλώς κλίνουν προς τη μία ή την άλλη πλευρά και μπορεί να αλλάξουν γνώμη την τελευταία στιγμή. Ετσι οι σφυγμομετρήσεις κυμάνθηκαν το τελευταίο διάστημα από ένα ελαφρό προβάδισμα του Μπους, σε ισοπαλία και ξανά σε μία τάση υπέρ του Μπους. Διακυμάνσεις παρουσιάζονται και στις τοπικές σφυγμομετρήσεις ανά πολιτεία παρ' όλο που πραγματοποιούνται σε συγκεκριμένα χρονικά διαστήματα και δεν αποτυπώνουν τις μικρές αλλαγές που βρίσκονται σε εξέλιξη. Και οι δύο υποψήφιοι φαίνεται ν' αντιμετωπίζουν πρόβλημα δημόσιας εικόνας, ο Γκορ λόγω κυρίως του τεχνοκρατικού του προφίλ και
ο Μπους λόγω της απειρίας του σε θέματα εξωτερικής πολιτικής.
