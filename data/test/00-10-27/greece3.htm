<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 27 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Αν Mουν Tζονγκ: Η αποστρατιωτικοποιημένη ζώνη ανάμεσα στη Βόρεια και τη Νότια Κορέα. Θυμίζει «τείχος της ντροπής» σαν εκείνο του Βερολίνου που έπεσε ή της Κύπρου που εξακολουθεί να ορθώνεται χωρίζοντας το νησί στα δύο, κατά παράβαση κάθε έννοιας διεθνούς δικαίου.<p>
 Βρίσκεται μόλις 40 χιλιόμετρα από τη Σεούλ. Είναι μια στενή λωρίδα γης ανάμεσα

στα φυλάκια και στο μέσον της διατηρείται ακόμη το τραπέζι με τη διαχωριστική γραμμή -έχει ξεθωριάσει από την πολυκαιρία- όπου κάθονταν οι εμπόλεμοι για να

διαπραγματευτούν τη λήξη του τριετούς πολέμου Βόρειας και Νότιας Κορέας (1950-1953). <p>
 -Τα τεράστια μεγάφωνα που είχαν στηθεί στα φυλάκια και στις δύο πλευρές, δίπλα

από την ουδέτερη ζώνη, επί πέντε δεκαετίες, έπαιζαν πρωταγωνιστικό ρόλο στη διατήρηση του ψυχροπολεμικού κλίματος. Ολες τις ώρες της ημέρας και της νύχτας, οι μεν στους δε φώναζαν υβριστικά συνθήματα, διαιωνίζοντας το μίσος και την ένταση. <p>
 -Πίσω από τα συρματοπλέγματα, 1.000.000 στρατιώτες στη Βόρεια Κορέα και 650.000 στη Νότια ήταν με το χέρι στη σκανδάλη.<p>
 - Οσοι πρέσβεις ή εκπρόσωποι διεθνών οργανισμών επισκέπτονταν την Παν Μουν Τζονγκ μέσω της Σεούλ (οι περισσότερες χώρες δεν είχαν διπλωματικές σχέσεις με

την Πιον Γιανγκ), διέσχιζαν τα λίγα μέτρα μέχρι το τραπέζι του πολέμου, συνοδευόμενοι από άοπλους αλλά εκπαιδευμένους στο καράτε Νοτιοκορεάτες που ήταν έτοιμοι να αντιδράσουν αν κάτι πήγαινε στραβά. <p>
 <b>Το «τείχος» πέφτει...<p></b>
 H ιστορική συνάντηση (14-18 Ιουνίου) των προέδρων της Νότιας Κορέας Κιμ Ντάε Τζουνγκ (που βραβεύτηκε με το νόμπελ Ειρήνης) και της Βόρειας Κορέας Κιμ Γιογκ

Ιλ, γιο του πρώην δικτάτορα, στην Πιόν Γιανγκ, σήμανε την έναρξη της διαδικασίας συμφιλίωσης η οποία θα περάσει και μέσα από τον κοινό σιδηροδρομικό άξονα, ο οποίος θα αποτελέσει τμήμα του ευρωασιατικού. Εκτοτε δραματικές ήταν οι εξελίξεις: <p>
 - Τα μεγάφωνα στα σύνορα του μίσους σίγησαν.<p>
 -Τα τανκ των Βορειοκορεατών που ήταν παρατεταγμένα πίσω από τα συρματοπλέγματα, στους γύρω λόφους, σκοπεύοντας τη Σεούλ, υποχώρησαν (όσοι μένουν στα προάστια της πόλης τ' αντίκριζαν καθημερινά).<p>
 -Η κατάσταση πολέμου που επικρατούσε και στις δύο πλευρές του ποταμού Χαν που διασχίζει τη Σεούλ και ένα τμήμα του αποτελεί φυσικό σύνορο ανάμεσα στη Βόρεια

και τη Νότια Κορέα, επίσης φαίνεται να έχει αρθεί. <p>
 -Οι πρώτες οικογένειες και από τις δύο πλευρές πέρασαν στην ουδέτερη ζώνη, τον

Αύγουστο, για να ξαναγκαλιαστούν με τ' αδέλφια τους με τα οποία 50 χρόνια τώρα

δεν είχαν καμία επαφή, ούτε στο τηλέφωνο μπορούσαν να μιλήσουν, ούτε γράμματα ν' ανταλλάξουν.<p>
 -Οι «15» της Ευρωπαϊκής Ενωσης μαζί με άλλες 10 ασιατικές χώρες υιοθέτησαν τη Διακήρυξη για την ειρήνη στη χερσόνησο της Κορέας, στη Σύνοδο Κορυφής της ASEM

Σεούλ (18-21/10).<p>
 -Η μια χώρα μετά την άλλη δηλώνει πλέον ότι θα ανοίξει διπλωματικές σχέσεις με

τη Βόρεια Κορέα.<p>
 -Η Κίνα που ήταν ο βασικός σύμμαχος της Βόρειας Κορέας κατά τη διάρκεια του Ψυχρού Πολέμου, δήλωσε διά στόματος του πρωθυπουργού της Ζου Ρόνγκζτι ότι «η πορεία προσέγγισης είναι αμετάβλητη».<p>
 -Οι ΗΠΑ που ήταν ο πιο βασικός σύμμαχος της Νότιας Κορέας (διατηρούν βάσεις με

37.000 στρατιώτες μέσα στο παλιό κέντρο της Σεούλ, στο Πουσάν, στο νησί Ντιέγκο Γκαρσία κ.λπ.) έκαναν επίσης ιστορικό βήμα. Η υπουργός Εξωτερικών Μάντλεν Ολμπράιτ επισκέφθηκε την «κόκκινη» Κορέα, πρόσφατα, παραδοσιακά συγκροτήματα παρουσίασαν προς τιμήν της ένα εντυπωσιακό θέαμα στο γήπεδο της Πιον Γιανγκ και εκείνη χόρεψε κορεατικούς χορούς. <p>
 <b>Τις χωρίζει χάσμα<p></b>
 Παρ' όλα, αυτά η προσέγγιση Βόρειας και Νότιας Κορέας δεν είναι εύκολη υπόθεση. Ενα τεράστιο χάσμα χωρίζει τα δύο τμήματα της χερσονήσου. Από τη μια πλευρά ζει και βασιλεύει ο κομμουνισμός και από την άλλη ο καπιταλισμός. Γύρω στα 900 δολάρια είναι το κατά κεφαλήν εισόδημα στη Βόρεια, 9.500 στη Νότια. Διπλωμάτες της Σεούλ όπου βρέθηκα για τη Σύνοδο Κορυφής της ASEM, μου έλεγαν χαρακτηριστικά ότι «ο υποσιτισμός είναι από τα μεγαλύτερα προβλήματα των Bορείων. Αρκεί να δείτε κοντά κοντά τους Βορειοκορεάτες και τους Νοτιοκορεάτες

στρατιώτες στην Παν Μουν Τζονγκ και να τους συγκρίνετε. Οι πρώτοι είναι πολύ καχεκτικοί. Οικονομία και άνθρωποι ύστερα από δεκαετίες απομονωτισμού εξάντλησαν τα όριά τους». <p>
 Ο πληθυσμός της Βόρειας Κορέας υπολογίζεται γύρω στα 22 εκατομμύρια (επίσημα στοιχεία δεν υπάρχουν) και της Νότιας, που έχει σχεδόν την ίδια έκταση με την

Ελλάδα, στα 45 από τα οποία τα 11, 5-12 ζουν στη Σεούλ. Οι οικογένειες που χώρισαν στον πόλεμο αριθμούν περίπου πέντε εκατομμύρια άτομα στην κάθε πλευρά.

Τώρα περιμένουν να ξανασμίξουν. <p>
 <b>Ενα μήλο, 1.600 δρχ.<p></b>
 Η Νότια Κορέα, σε αντίθεση με τη Βόρεια, κατατάσσεται μεταξύ των χωρών με το υψηλότερο κόστος ζωής. Η Σεούλ θεωρείται η δεύτερη πιο ακριβή πόλη μετά το Τόκιο. Ενα μήλο στοιχίζει γύρω στα 4 δολάρια (1.600 δραχμές). Δημόσια εκπαίδευση υπάρχει, αλλά οι Κορεάτες στην πλειονότητά τους στέλνουν τα παιδιά τους σε ιδιωτικά σχολεία που στοιχίζουν πανάκριβα. Οπως στην Ιαπωνία και την Ελλάδα, έτσι και εκεί ανθεί το φαινόμενο των φροντιστηρίων. Το μορφωτικό επίπεδο της χώρας είναι από τα υψηλότερα στον κόσμο, φτάνει το 95%. Το 90% ολοκληρώνει τη δευτεροβάθμια εκπαίδευση, το 40% συνεχίζει στην ανώτατη εκπαίδευση παρακολουθώντας προγράμματα σπουδών 4-5 ετών (στις επιλογές κυριαρχούν τα αμερικάνικα πανεπιστήμια) και το 33% σε μικρότερα κολέγια με σπουδές διάρκειας 2 ετών. Το 1999, περίπου 2, 5 εκατομμύρια μαθητές εισήχθησαν σε πανεπιστήμια ή κολέγια. Η κυβέρνηση έχει υπογράψει συμφωνίες με 80 χώρες για ανταλλαγές εκπαιδευτικών προγραμμάτων, πληροφοριών και προβολής της παγκόσμιας σκέψης. <p>
 Ο μισθός ενός ανειδίκευτου εργάτη φτάνει τις 350.000 δραχμές. Τα καταστήματα είναι ανοιχτά και τα σαββατοκύριακα. Τα συνδικάτα έχουν αρχίσει να ζητούν μείωση ωραρίου εργασίας και αύξηση μισθών γιατί δυσκολεύονται να τα βγάλουν πέρα. Οι υψηλοί φόροι τούς λυγίζουν. <p>
 <b>Το θαύμα της Σεούλ<p></b>
 Η ανοικοδόμηση της Σεούλ που σχεδόν είχε καταστραφεί από τον πόλεμο άρχισε το '62. Ενα θαύμα έγινε μέσα σε τέσσερις δεκαετίες ιδιαίτερα στη νότια πλευρά του

ποταμού Χαν όπου χτίστηκε η νέα πόλη. Οι εργάτες δούλευαν όλο το 24ωρο. Πανήψυλοι ουρανοξύστες στεγάζουν τα γραφεία πολυεθνικών εταιρειών και κατοικίες, οι μεγάλοι λεωφορειόδρομοι και τα πάρκα δίνουν μιαν ανάσα στην πόλη. Ο ουρανοξύστης Ναμ Σαν έχει ύψος 280 μέτρα και αποτελεί το σήμα -κατατεθέν της Νότιας Κορέας, θεωρείται ο Αϊφελ της Σεούλ.<p>
 Παρ' όλ' αυτά η πρωτεύουσα της Νότιας Κορέας δεν μπορεί να χαρακτηριστεί κοσμοπολίτικη πόλη. Ούτε τη λάμψη της Νέας Υόρκης έχει ούτε του Χονγκ Κονγκ. Οι ντόπιοι βγαίνουν για φαγητό στις 7 το απόγευμα και στις 9 επιστρέφουν στα σπίτια τους. Νυχτερινή ζωή δεν υπάρχει. Την ημέρα το κυκλοφοριακό είναι εφιαλτικό. <p>
 Υπάρχουν πολλοί φτωχοί Κορεάτες σ' αυτήν την πανάκριβη χώρα. Τους βλέπεις στις

λαϊκές αγορές της παλιάς πόλης να πουλάνε στα πεζοδρόμια τα ιμιτασιόν προϊόντα

που παράγονται κατά συρροήν στη χώρα. Σε πολλά κορεατικά σπίτια ακόμη κοιμούνται στο πάτωμα, η επαρχία θυμίζει το χαμηλό βιοτικό επίπεδο της Κίνας. <p>
 <b>«Τσαϊμπόλ»<p></b>
 Σίγουρα, όμως, η Σεούλ έχει μεγάλο οικονομικό βάρος. Θα ήταν λάθος να δώσεις ραντεβού στη «Χιουντάι». Τι και τι δεν είναι «Χιουντάι» σ' αυτήν την πόλη. Από

αυτοκίνητα μέχρι καρφίτσες. Διότι σ' αυτήν την ασιατική χώρα ευδοκιμεί το περίφημο «τσαϊμπόλ». Δηλαδή, το σύστημα με τις εταιρείες-οικογένειες, όπως το ονομάζουν. Υπάρχει η μαμά-εταιρεία με τις πολλές θυγατρικές που ασχολούνται με

ευρεία γκάμα παραγωγής προϊόντων και υπηρεσιών. Οι τελευταίες εμφανίζονται ως αυτόνομες στην αγορά αλλά οι τράπεζες γνωρίζουν ότι από πίσω τους βρίσκεται η μαμά-εταιρεία που θα τις πατρονάρει και τις χρηματοδοτούν πλουσιοπάροχα. Αν πάει καλά η θυγατρική, η μαμά-εταιρεία δεν κρύβει την υπερηφάνεια της. Αν πέσει έξω, η μαμά κάνει ότι δεν ξέρει την κόρη και οι τράπεζες αναγκάζονται να

πληρώσουν τις ζημιές.<p>
 Παράδοξο μοιάζει το σύστημα, αλλά εντάσσεται στη λογική της μακροοικονομικής στρατηγικής της Κορέας, η οποία αμφισβητήθηκε έντονα κατά τη διάρκεια της μεγάλης κρίσης. Οι Κορεάτες, όμως, συνεχίζουν απτόητοι. Το κράτος δέχεται να παίζει το ρόλο του αιμοδότη διότι στην πλειονότητά τους οι θυγατρικές αποδεικνύονται άξια παιδιά των «γονέων» και τα κέρδη που αποφέρουν είναι περισσότερα από τις ζημιές τις οποίες δημιουργούν οι θυγατρικές που δεν πήγαν καλά. <p>
 Σήμερα στη Νότια Κορέα βρίσκονται μερικά από τα μεγαλύτερα ναυπηγεία στον κόσμο: των κολοσσών της «Χιουντάι», της «Σάμσουνγκ», της «Νταεγού» και άλλων. Λόγω των φθηνών σχετικά τιμών τους, δέχονται παραγγελίες από όλον τον κόσμο δίνοντας στη χώρα μία από τις πρώτες θέσεις στην ναυπήγηση πλοίων. Μόνο οι Ελληνες εφοπλιστές το 2000 παρήγγειλαν 103 πλοία, έστω κι αν όλα δεν έχουν ελληνική σημαία. Αν οι τιμές αυξηθούν, η Κορέα θα χάσει το προνόμιο της παγκόσμιας πρωτιάς και τότε οι ζημιές θα είναι πολύ μεγαλύτερες, κατά τους δικούς τους υπολογισμούς. Και σ' αυτήν την περίπτωση η κορεατική μακροοικονομική λογική ορίζει ότι το κράτος πρέπει να κρατήσει χαμηλά το κόστος πώλησης και να καταβάλει το ίδιο στην κατασκευαστική εταιρεία τα «σπασμένα». Στην ουσία, δηλαδή, πρόκειται για ένα καπιταλιστικό σύστημα με κρατική επιδότηση. <p>
 <b>Η Κορέα της Πληροφορικής<p></b>
 Ραγδαία ήταν και η βελτίωση των τηλεπικοινωνιών στην Κορέα, την τελευταία δεκαετία. Το 1987 οι υπάρχουσες γραμμές ήταν 10 εκατομμύρια και το 1999 έφτασαν τα 24, 4 με αριθμό συνδρομητών 21, 2 εκατομμύρια. Ολες οι γραμμές συνδέονται με αυτόματο σύστημα τηλεφωνικών κέντρων. Δραματική αύξηση σημείωσε και η κινητή τηλεφωνία. Σήμερα είναι σε χρήση 23, 4 εκατομμύρια κινητά τηλέφωνα

και 3, 2 εκατ. «μπίμπερ» (τηλε-ειδοποιητικές). Επίσης ένα υποθαλάσσιο καλωδιακό

σύστημα συνδέει την Κορέα με την Ιαπωνία.<p>
 Ολο και περισσότεροι Κορεάτες χρησιμοποιούν την επικοινωνία μέσω υπολογιστών. Ο αριθμός τους αυξήθηκε από 718.000 το 1995 σε 8, 18 εκατομμύρια το 1999. Την ίδια περίοδο οι χρήστες του Διαδικτύου αυξήθηκαν από 366.000 (1995) σε 16, 4 εκατομμύρια (1999). <p>
 Η κυβέρνηση από το 1995 άρχισε να εφαρμόζει ένα φιλόδοξο σχέδιο προκειμένου να

χτίσει μια υψηλών προδιαγραφών λεωφόρο επικοινωνιών.<p>
 Σε πρώτη φάση θα συνδεθούν πανεπιστήμια και ερευνητικά ινστιτούτα και σε δεύτερη φάση ο ιδιωτικός τομέας και νοικοκυριά. Με αυτό το σχέδιο η Κορέα ώς το 2002 θα έχει σκαρφαλώσει στη λίστα με τις 10 κορυφαίες κοινωνίες πληροφορικής του 21ου αιώνα. <p>
 <b>Ποια κρίση; <p></b>
 Τη μεγάλη κρίση των ασιατικών αγορών το '98 την περιέγραψε πολύ γλαφυρά ο Κρις

Πάτεν, ο τελευταίος Βρετανός κυβερνήτης του Χονγκ Κονγκ και σημερινός επίτροπος: «Είδα γνωστούς μου να έχουν αφήσει τα αυτοκίνητά τους και να κυκλοφορούν με άλλα μέσα, ήταν εμφανές ότι το ρευστό έλειπε από την αγορά, ήταν μια μαύρη χρονιά».<p>
 Παρ' όλα αυτά και πάλι οι Aσιάτες έκαναν το θαύμα τους. Το 1999 το ΑΕΠ της Νότιας Κορέας σημείωσε αύξηση της τάξης του 10, 8% και η ανεργία από το 8, 5% που είχε φτάσει με το κραχ μειώθηκε στο 4%. Ξανά προς τη δόξα τραβά και το περίφημο χρηματιστήριο της Σεούλ. <p>
 Ακόμη και τη διοργάνωση της Συνόδου Κορυφής της ASEM οι Κορέατες την είδαν σαν

μια καλή ευκαιρία για να διαφημιστούν στον κόσμο ως ένα ελκυστικό συνεδριακό κέντρο με τεράστιες δυνατότητες. Ενας χώρος 6.530 τ.μ., που μπορεί να χωριστεί

σε δύο μικρότερες αίθουσες, έχει τη δυνατότητα να φιλοξενήσει μέχρι 6.000 συνέδρους και να παρέχει ταυτόχρονη μετάφραση σε 16 γλώσσες. <p>
 Το συνεδριακό κέντρο CΟEX της Σεούλ ολοκληρώθηκε τον περασμένο Μάιο, είναι υπερσύγχρονο αλλά καθόλου ψυχρό. Δύο ξενοδοχεία Ιντερκοντινένταλ προσφέρουν υψηλού επιπέδου υπηρεσίες και το ένα από αυτά έχει στα υπόγειά του κι ένα εκπληκτικό ενυδρείο (με καρχαρίες κ.λπ.) το οποίο ο επισκέπτης χρειάζεται τουλάχιστον 45 λεπτά για να το γυρίσει. Καταλαβαίνετε, λοιπόν, τι προοπτικές ανοίγονται για την Κορέα και στον τομέα των συνεδρίων στην εποχή της παγκοσμιοποίησης που ζούμε, με όλους τους διεθνείς οργανισμούς και τις μεγάλες

εταιρείες να γιγαντώνονται και την κάθε διεθνή συνάντηση ν' απαιτεί τη συμμετοχή χιλιάδων ανθρώπων.<p>

<b>Ο Παπαζώης των ορφανών<p>
 Ε</b>ίναι μια από εκείνες τις αναπάντεχες ιστορίες ζωής που ξεπερνούν τη φαντασία των σεναριογράφων. Τη μάθαμε τυχαία, το τελευταίο βράδυ μας στη Σεούλ όταν στο
εστιατόριο «Σαμγουόν» είδαμε Kορεάτες δημοσιογράφους και φωτορεπόρτερ να περιμένουν την αν. υπουργό Εξωτερικών Ελισάβετ Παπαζώη να έρθει από τη Σύνοδο Κορυφής της ASEM (Συνάντηση Ευρώπης- Ασίας). Οι συνάδελφοί μας γνώριζαν την ιστορία και έπαιρναν συνέντευξη από τον Κώστα Κιμ, ένα χριστιανό Κορεάτη που είχε στενούς δεσμούς με την οικογένεια Παπαζώη: Τον είχε πάρει μαζί του στην Αθήνα, μ' έναν ακόμη Bορειοκορεάτη, τον Αλέξη, ο πατέρας της Ελισάβετ Παπαζώη,
46 χρόνια πριν, όταν επέστρεφε από τη Σεούλ, όπου ο Νικόλαος Πλαστήρας τον είχε στείλει ως διοικητή του ελληνικού εκστρατευτικού σώματος μετά τον πόλεμο Βόρειας και Νότιας Κορέας. <p>
 Ας κάνουμε, όμως, ένα ταξίδι προς τα πίσω, για να δούμε ποια ήταν η σχέση του Πλαστήρα με τον Αλέξανδρο Παπαζώη (1912-1994) και πώς ο τελευταίος ακολούθησε το παράδειγμα του πνευματικού του πατέρα. <p>
 Το Δεκέμβριο του 1918 ο Νικόλαος Πλαστήρας περνάει από το Σαρί Σαμπάν (σημερινή Χρυσούπολη) για να αναλάβει τη διοίκηση του 5/42 Συντάγματος Ευζώνων
και να το οδηγήσει στην εκστρατεία της Ουκρανίας. <p>
 Μαθαίνει την ιστορία ενός εξάχρονου αγοριού, του Αλέξανδρου Βουγιουκλή που έχασε όλη την οικογένεια του στη διάρκεια του Α' Παγκόσμιου Πόλεμου. Αποφασίζει να τον πάρει υπό την προστασία του. Τον στέλνει στην Καρδίτσα, στην
αδελφή του Αγγελική η οποία λίγο αργότερα τον δίνει στην οικογένεια του Κωνσταντίνου Παπαζώη, η οποία τον υιοθετεί και με αυτό το επίθετο πλέον πολιτογραφείται στο Δήμο Καρδίτσας. <p>
 Ο Αλέξανδρος μένει κοντά στην οικογένεια Παπαζώη μόνο τέσσερα χρόνια. Οι πρόωρα χαμένοι γονείς του και ο Πλαστήρας που υπήρξε γι' αυτόν ένας δεύτερος πατέρας και πρότυπο ήταν η μόνη συναισθηματική αναφορά του ορφανού αγοριού. Το
1922 ο Πλαστήρας τον ξαναπαίρνει υπό την προστασία του και αναλαμβάνει προσωπικά τη μόρφωση και σταδιοδρομία του. Τον κάνει στρατιωτικό και ο Αλέξανδρος Παπαζώης εντάσσεται στους δημοκρατικούς αξιωματικούς.<p>
 Η μέριμνα για τα ορφανά και το ήθος του Πλαστήρα γίνονται οδηγός στη ζωή του αξιωματικού. «Οταν λοιπόν αργότερα, το 1950, ο Νικόλαος Πλαστήρας ως Πρωθυπουργός, σε εφαρμογή απόφασης του ΟΗΕ έστειλε ελληνικό εκστρατευτικό σώμα
στην Κορέα, στον εκεί εμφύλιο πόλεμο, ήμουν τότε Διοικητής Τάγματος του σώματος αυτού και βρισκόμενος εγώ τώρα μπροστά στα ορφανά του πολέμου, ιδρύω πτέρυγα Ορφανοτροφείου με το όνομα "ΖΙΟΝ" της οποίας αναλαμβάνουμε με το Τάγμα
μου τη συντήρηση της και εφοδιάζουμε με τρόφιμα το υιοθετηθέν χωριό "Αθήναι". Το παράδειγμα είχε λειτουργήσει ανέφερε σε ομιλία του ο Αλέξανδρος Παπαζώης.<p>
 Οταν επιστρέφει από την Κορέα στην Ελλάδα, φέρνει μαζί του και δύο 20χρονα αγόρια, έναν Βορειοκορεάτη, τον Αλέξη και ένα Νοτιοκορεάτη, τον Κώστα. Εχουν βαφτιστεί χριστιανοί (υπάρχει ιεραποστολή του Πατριαρχείου στην Κορέα και οι χριστιανοί απαριθμούν σήμερα τις 3.500). Η Ορθόδοξη Ελληνική Εκκλησία αναλαμβάνει τη μόρφωσή τους στη Θεολογική Σχολή Αθηνών. Τα Σαββατοκύριακά τους
τα περνούν με την οικογένεια Παπαζώη. Πηγαίνουν μαζί εκδρομές, βρίσκουν σ' αυτήν τη θαλπωρή της οικογένειας που τους έλειπε.<p>
 «Ηταν πολύ έξυπνη και όμορφη», λέει ο Κώστας για τη νυν αν. υπουργό Εξωτερικών. «Φαινόταν άνθρωπος που θα πετύχαινε».<p>
 «Ο Κώστας ήταν ντροπαλός, εμείς ήμασταν μια ζωντανή οικογένεια προσπαθούσαμε να τον παρασύρουμε», παρεμβαίνει η Ε. Παπαζώη.<p>
 -Δεν αισθανθήκατε κάπως περίεργα όταν ο πατέρας σας έφερε τους Κορεάτες στο σπίτι σας; τη ρώτησα καθώς εκείνη την εποχή δεν υπήρχαν Aσιάτες μετανάστες στην Ελλάδα.<p>
 «Καθόλου δεν μας ξένισε το γεγονός. Τους συμπαθήσαμε αμέσως και τους αισθανθήκαμε μέλη της οικογένειάς μας. Γι' αυτό έχουμε δεσμούς μέχρι σήμερα».<p>
 Ο Κώστας έμεινε πέντε χρόνια στην Ελλάδα, επέστρεψε στη Σεούλ, ανέλαβε χρέη επίτιμου προξένου της χώρας μας στην Κορέα και όταν οι Κορεάτες αγόρασαν την Τράπεζα Αθηνών, εργάστηκε ως τραπεζικός. Τώρα είναι συνταξιούχος. Εχει δύο γιους, τον Αλέξη και το Νικόλαο. Ο ένας σπουδάζει στην Αθήνα Νομική. <p>
 Ο δεύτερος Κορεάτης που ήρθε στην Αθήνα με τον Αλέξανδρο Παπαζώη, ο Αλέξης, δεν επέστρεψε στην Κορέα. Εμεινε εδώ, παντρεύτηκε Ελληνίδα.<p>
 Αν ρωτήσεις τον Κώστα Κιμ ποια πόλη προτιμάει τη Σεούλ ή την Αθήνα, «Την Αθήνα» απαντά χωρίς καμία σκέψη.<p>
 Είναι μια ιστορία που θα μπορούσε να γίνει ταινία ή όχι; <p>
 <b>X.KΟP.<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
