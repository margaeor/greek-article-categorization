<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 13 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Της <b>ΝΑΤΑΛΙ ΧΑΤΖΗΑΝΤΩΝΙΟΥ<p>
 Τ</b>ο γραφείο στο διαμέρισμα της Σόλωνος είναι ακατάστατο: ανοιγμένα βιβλία, διάσπαρτα χαρτιά κι ένα από αυτά περασμένο στη γραφομηχανή με ένα αρχινισμένο κείμενο. Στο μικρό καναπέ του καθιστικού όλα είναι τακτοποιημένα αρκετά πιο μακρινά από το γραφείο αυτής της τόσο παρούσας απουσίας. Ωραία! Εδώ η Μαρία Ιωαννίδου θα μιλήσει για την παρούσα της ζωή, για τις δύο σχολές χορού που άνοιξε σε ενάμιση χρόνο, για το μυθιστόρημα που ετοιμάζει, χωρίς να παρεισφρέει στη συζήτηση ο Φρέντυ Γερμανός.<p>
 Αυτή ήταν η δημοσιογραφική πρόθεση, που ακυρώθηκε εξαρχής: δεν υπάρχει σημείο αυτού του σπιτιού, στιγμιότυπο της παρούσας της ζωής, έστω και φράση, που να μην αναφέρεται ή να μην υποννοεί εκείνον. Μαζί ακυρώθηκε και η αρχική επιφύλαξη μπροστά στη γενική εικόνα-στερεότυπο μιας γνωστής γυναίκας, που έχοντας χάσει πρόσφατα το σύντροφό της αισθάνεται πως δημοσίως οφείλει να υπερβάλλει και λίγο στη θλίψη της. Η Μαρία Ιωαννίδου γίνεται πραγματικά σπαρακτική, ακόμα κι όταν δηλώνει ότι δεν θα αρνιόταν ένα νέο σύντροφο στη μοναξιά της. Ειδικά μάλιστα τότε...<p>
 Η συζήτηση πάντως ξεκινά βάσει των προθέσεων. Από τις δύο σχολές στη Γλυφάδα (Ανθέων 6) και στη λ. Αλεξάνδρας (Κομνηνών 57) που είναι τόσο καινούργιες ώστε

να μη «χωρούν» στην κουβέντα τον Φρέντυ Γερμανό. Ή μήπως όχι; <p>
 «Ξέρετε, όταν ένας άνθρωπος φεύγει είναι σαν να σταματάει το σύμπαν για να αφουγκραστεί αυτήν την έξοδο. Ετσι ακριβώς αισθάνθηκα όταν πέθανε ο Φρέντυ. Λίγο πριν, τη στιγμή που έφευγε μου είπε "μην ξεχάσεις ό,τι σου είπα: τη σχολή". Αλλωστε χρόνια μου έλεγε "Μαράκι, θέλω να είσαι κυρίαρχη της δουλειάς σου. Και μην αποποιείσαι τον τίτλο της καθηγήτριας χορού γιατί είναι μια δουλειά που την κάνεις πάρα πολύ καλά. Εχεις μεγάλη επαφή με τα παιδιά, είσαι πολύ επικοινωνιακό άτομο και ξέρεις πολύ καλό χορό. Να ανοίξεις μία σχολή ώστε

από το πόστο σου να επιλέγεις τις θεατρικές δουλειές που θέλεις να κάνεις". Το

περίεργο είναι ότι και η μαμά μου μού έλεγε κάποτε το ίδιο. Τότε βέβαια θύμωνα

γιατί ήθελα να κάνω καριέρα. Τώρα πραγματοποιώ το όνειρό τους. Κι ύστερα, ήταν

αυτό που με κράτησε στη ζωή μετά το θάνατο του Φρέντυ. Και ειδικά τη σχολή της

Γλυφάδας κατάφερα να τη φτιάξω σχεδόν όπως μου 'λεγε εκείνος: δίπατη, με μαρμάρινα σκαλιά, φωτεινή, ψηλοτάβανη».<p>
 <b>Δύο σχολές<p></b>
 *Φτιάξατε και τις δύο σχολές σε ενάμιση χρόνο.<p>
 «Ναι, αντί να πεθάνω ή με τα λεφτά που μου άφησε ο άνδρας μου να πάρω Μερσεντές και μπιζού, έφτιαξα τις σχολές και ξεκίνησα μια νέα πορεία. Μου δίνει χαρά γιατί έχω να κάνω και με παιδιά (από 3 ετών) και με μεγαλύτερες ηλικίες. Υπάρχουν τμήματα αρχαρίων και προχωρημένων κλασικού και μοντέρνου χορού του αγγλικού συστήματος της Ro yal Academ yof Dancing και τμήματα χορευτικής γυμναστικής για όλες τις ηλικίες. Ερχονται και γυναίκες άνω των 50,

οι οποίες καθώς αισθάνονται ότι ο χρόνος είναι αμείλικτος εχθρός καταφεύγουν στο χορό. Σ' αυτές προσπαθώ να κάνω ενέσεις αδρεναλίνης, να τους δείξω ότι η ζωή δεν τελειώνει στα 50 και στα 60».<p>
 *Εσείς στη ζωή σας αισθανόσασταν γενικώς περισσότερο χορεύτρια ή ηθοποιός; <p>
 «Οταν έπαιζα αισθανόμουν περισσότερο ηθοποιός, όταν χόρευα χορεύτρια. Ηταν σαν

αυτό του Φρέντυ που ήθελε να αποβάλει τον τηλεοπτικό σταρ και δεν μπορούσε. Μου 'λεγε "δεν αισθάνομαι κανένα κόμπλεξ, αλλά αν δεν τους πείσω ότι είμαι συγγραφέας θα μου μιλάνε συνέχεια για την τηλεόραση". Το ίδιο συνέβη και με εμένα. Ο χορός με ακολούθησε κι ας τον άφησα για πολλά χρόνια: στο θέατρο είχα

15 χρόνια πορεία, στο χορό 9 λαμπρής βέβαια πορείας με το μάγο του χορού, τον Βαγγέλη Σειληνό».<p>
 *Πότε αισθανθήκατε ταγμένη στο χορό; <p>
 «Μόλις βγήκα από την κοιλιά της μάνας μου. Νομίζω ότι ήμουν σπουδαίο ταλέντο. Να, έχω μια φωτογραφία με τη Λαμπέτη που είμαι μόλις 7 ετών. Με είχε επιλέξει ο Κακογιάννης ανάμεσα σε 20 κοριτσάκια για να εμφανιστώ στο θέατρο. Μεγάλη τιμή! Αργότερα μου είχαν δώσει και υποτροφία για να σπουδάσω έξω. Δεν πήγα για

να μην αφήσω την οικογένειά μου. Ημασταν πολύ δεμένοι και μέχρι τα 20 είχα ζήσει πολύ ρόδινα. Ημουν χαρούμενο πλάσμα, αν και διαισθητικά πέρναγα στιγμές κατάθλιψης. "Τσεχοφίτσα" με έλεγε αργότερα ο Φρέντυ. Κι όμως, να που δυστυχώς βγήκα δικαιωμένη: και τον Φρεντάκο τον έχασα μόλις στα 64 του και τον αδελφό μου πρόπερσι στα 49 του. Θυμάμαι ότι έλεγα κάποτε στον Φρέντυ "αν πάθει τίποτε

ο σκύλος θα πεθάνω". Και μου απαντούσε: "Για πόσα πράγματα θα πεθάνεις κοριτσάκι μου; Αν πάθω κάτι εγώ τι θα κάνεις; "».<p>
 <b>Mια «παρένθεση»<p></b>
 *Υπήρξε όμως μια παρένθεση στην κοινή σας ζωή με τον Φρέντυ Γερμανό που δεν ήσασταν μαζί και επιβιώσατε...<p>
 «Υπήρξε μια παρένθεση στη ζωή μας και ήταν απόφαση και των δυο μας. Εμείς με τον Φρέντυ είχαμε μια πολύ ειδική, εξιδανικευμένη σχέση που δεν σήκωνε μουτζούρες. Δεν μας έλεγε τίποτε το να κοροϊδευόμαστε και να 'χω εγώ γκόμενο κι εκείνος γκόμενα. Οταν λοιπόν η σχέση κουράστηκε από το χρόνο, είδα εγώ πρώτη μια μικρή φθορά και του είπα "Φρεντάκο, πρέπει να φύγεις". Συμφώνησε γιατί δεν θέλαμε να φτάσουμε στο σημείο να βλέπει ο ένας τον άλλο και να βαριέται. Δεν το αντιμετωπίσαμε όμως ως κάτι οριστικό. Τον είχα ρωτήσει τότε μήπως θέλει διαζύγιο. "Τρελάθηκες; " μου 'χε πει. Ετσι χωρίσαμε για 4 χρόνια, αλλά συνεχίσαμε να τηλεφωνιόμαστε, να βλεπόμαστε -ερχόταν εδώ και δούλευε. Οταν πέρασε αυτό το διάστημα επιστρέψαμε δριμύτεροι και σωστότεροι στη σχέση μας. "Θα γεράσω μαζί σου", μου έλεγε...».<p>
 *Εκείνο το διάστημα τον ζηλεύατε; Γενικώς ζηλεύατε ο ένας τον άλλο; <p>
 «Ο Φρέντυ ζήλευε. Υπήρξε μια εποχή που ήμουν πολύ λαμπερή και που λόγω της δουλειάς μου έκανα πολύ τολμηρές εμφανίσεις. Μοιραία λοιπόν εκείνος ζήλευε. Αλλά δεν ήταν κουραστικά ζηλιάρης, δεν μου έκανε έλεγχο, δεν ήταν καταπιεστικός. Εγώ, πάλι, αν και είμαι αρκετά παρεξηγημένη εξαιτίας της δουλειάς μου, έχω δουλέψει πολύ μέσα μου. Αυτό που έκανα σχεδόν ενστικτωδώς από μικρή ήταν να καταπολεμώ τη ζήλια. Ημουν πολύ ψωροπερήφανη κι έλεγα "εγώ προσφέρω αυτά σε έναν άνδρα. Εάν λοιπόν αυτός δεν τα εκτιμάει να φύγει". Μπορεί μέσα μου για τον Φρέντυ να είχα κάποια τσιμπήματα ζήλιας, αλλά δεν το έλεγα ποτέ. Δεν ήταν εύκολο: εκείνος ήταν πάρα πολύ γοητευτικός, με εξαιρετικό

χιούμορ και επιπλέον είχε μία ξεχωριστή θέση. Για τον έναν ή τον άλλο λόγο προσπαθούσαν να τον προσεγγίσουν διάφορες γυναίκες. Είχε πολλές κατακτήσεις μέχρι τέλους. Του άφηναν μάλιστα και μηνύματα στον τηλεφωνητή. Ξέρετε τι του έλεγα μόνο; "Γερμανέ δεν κατεβάζεις τον τηλεφωνητή; " Οχι, δεν ζήλεψα ποτέ. Ούτε τώρα που μεγάλωσα, ζηλεύω. "Τι δουλειά, λέω, έχω εγώ με το κοριτσάκι; " όταν βλέπω κάποια καινούργια κοπέλα στο θέατρο π.χ.».<p>
 *Η σχέση σας με το θέατρο ποια είναι αυτόν τον καιρό; <p>
 «Για ένα διάστημα το μίσησα. Πρόπερσι που έπαιζα στη "Μεγάλη Μαγεία" με τον Σπύρο Παπαδόπουλο, ο Φρέντυ ήταν άρρωστος κι εγώ δεν μπορούσα να είμαι κοντά του. Μίσησα τον εαυτό μου γι' αυτό. Του είχα πει βέβαια τότε να φύγω κι είχε θυμώσει γιατί πίστευε ότι με αυτό το έργο δικαιώνομαι. Ηξερε, βλέπετε, πόσο πάθος είχα με το θέατρο. Αλλά εγώ αισθάνομαι ότι δεν πήρε από εμένα στις τελευταίες του στιγμές όλα όσα θα ήθελα, γιατί έπαιζα στο θέατρο. Εχω τύψεις για πράγματα που δεν του είπα. Εχω τύψεις για μία φορά που τον άφησα πολύ άρρωστο κι έφυγα. Πήγα στο θέατρο, μπήκα στο καμαρίνι και μέχρι να βγω στη σκηνή έκλαιγα...».<p>
 <b>Eνα βιβλίο<p></b>
 *Γράφετε ένα βιβλίο...<p>
 «Λένε ότι αυτοί που γράφουν θέλουν να ξεφύγουν από έναν πόνο. Ηθελα να ξεφύγω.

Καθόμουν σ' αυτόν τον καναπέ με ανοιχτή την μπαλκονόπορτα και είχα λευκές νύχτες. Ατελείωτες νύχτες που δεν κοιμόμουνα. Δεν ήξερα τι να κάνω. Μάτωνα με τα νύχια μου τα μάγουλά μου. Είχα θυμώσει πολύ για ό,τι μου συνέβη. Επρεπε κάτι να κάνω. Και άρχισα να γράφω. Δεν ήταν κάτι πρωτόγνωρο. Από μικρή έγραφα.

"Κοριτσάκι μου, είσαι πολύ λυρική", μου έλεγε ο Φρέντυ, "έχεις πολλά προσόντα,

μπορείς να γράψεις, αλλά πρέπει να αφοσιωθείς μόνο σ' αυτό -δεν μπορείς να παίζεις, να χορεύεις και να γράφεις"».<p>
 *Τι ακριβώς είναι αυτό το βιβλίο; <p>
 «Ενα μυθιστόρημα που θα κυκλοφορήσει από τον "Πατάκη" μετά τα Χριστούγεννα, με

επικρατέστερο τίτλο "Η δεύτερη διαδρομή". Το βιβλίο αυτό δεν είναι σε καμία περίπτωση αυτοβιογραφικό, αλλά μοιραία έχει κομμάτια από μένα. Στην αρχή το έγραψα από ανάγκη όχι για να κυκλοφορήσει. Μετά το διάβασαν 2-3 άνθρωποι και με ρώτησαν γιατί δεν το δημοσιεύω. Κι έτσι το αποφάσισα. Τώρα που το διορθώνω χωρίς τόσο έντονη συγκινησιακή φόρτιση προσπαθώ να είναι μία προσφορά κυρίως στις γυναίκες: είναι άλλωστε η ιστορία μιας γυναίκας από την εφηβεία της μέχρι

τα 65 της -αυτό μάλιστα έγινε αιτία παρεξήγησης από κάποιον που είπε σε μια πρωινή εκπομπή ότι "η Ιωαννίδου είναι 65 ετών". Τέλος πάντων, η ηρωίδα μου κάνει την επανάστασή της στα 65 της. Κι αυτό είναι το μήνυμα που θέλω να δώσω:

ότι μπορεί μια γυναίκα με δυναμισμό να συνεχίσει να ζει. Και να γράψει μπορεί και να προσφέρει στους δικούς της, στα παιδιά και στα εγγόνια της. Είναι τόσο ωραίο να 'χεις κάποιον να σε λέει "μαμά" ή "γιαγιά" -εμένα μου λείπει τρομερά αυτό το πράγμα. Ή ακόμα μια τέτοια γυναίκα μπορεί να φτιάξει ξανά τη ζωή της με έναν άνθρωπο».<p>
 *Εσείς θα την ξαναφτιάχνατε; <p>
 «Το alter ego του Φρέντυ δεν υπάρχει. Κι ούτε το ζητάω γιατί θα ήταν άδικο και

για εκείνον και για τον κύριο που θα είχα δίπλα μου. Μέχρι τώρα είχα την πόρτα

μου σφραγισμένη. Αλλά να σας πω κάτι; Οι ανάγκες της ζωής σε κάνουν να σκέφτεσαι και αυτό το ενδεχόμενο. "Ναι", λέω τώρα "θα ήθελα ως συνοδοιπόρο έναν άνθρωπο που θα δεχόταν τη Μαρία Ιωαννίδου-Γερμανού". Ναι. Ανοίγω την πόρτα μου γιατί είμαι ακόμα νέα. Μπορεί βέβαια να πεθάνω αύριο -και μακάρι- αλλά αν είναι να ζήσω ακόμα, είναι πολύ μεγάλη η μοναξιά και τη φοβάμαι».<p>
 <b>Tα «Kεριά»...<p></b>
 *Φοβάστε λέτε τη μοναξιά. Ομως γνωρίσατε τόσο κόσμο όλα αυτά τα χρόνια...<p>
 «Οι περισσότεροι έφυγαν μαζί με τον Φρέντυ. Πάντα βλέπω μπροστά μου αυτά τα "Κεριά" του Καβάφη. Κάποιοι εξαφανίστηκαν παρ' ότι ο Φρέντυ τους είχε πει: "Tη

Μαρία παιδιά". Είναι λοιπόν μία έλλειψη σεβασμού και προς εκείνον αυτό. Ευτυχώς έχω ακόμα μερικούς φίλους του Φρέντυ που μου συμπαρίστανται. Αλλοι όμως που όταν εκείνος έφυγε μου είπαν "εγώ είμαι αδελφός σου", χάθηκαν. Δεν είχα την απαίτηση να με παίρνουν συνέχεια τηλέφωνο. Η ζωή τρέχει μπροστά, εμένα θα κοιτάξουν; Η συμπαράσταση μου έλειψε. Και φοβάμαι τι θα γίνει αν πάθω

κάτι. Δεν φοβάμαι το θάνατο, φοβάμαι τη διαδρομή. Λέω σε κάποιους "μη με αφήσετε να πονέσω". Αυτό το φοβάμαι, γιατί το έζησα. Ο Φρέντυ είχε τουλάχιστον

το χέρι μου. Εγώ δεν έχω κανέναν, δεν έχω έναν πολύ κοντινό συγγενή, δεν έχω ένα παιδί...». <p>
 *Γιατί δεν γράψατε μία αυτοβιογραφία και γράψατε ένα μυθιστόρημα; <p>
 «Θα γράψω αργότερα για να πω ότι στη ζωή μου δεν υπήρξε μόνο θλίψη. Εζησα υπέροχα -με τον Φρέντυ έζησα και σε ένα πολύ υψηλό επίπεδο. Δεν έχω πια μεγάλα

όνειρα, αλλά τουλάχιστον έχω τη σχολή μου. Και μπορώ να σκέφτομαι ότι έζησα μεγάλες επιτυχίες, χειροκρότημα, χαρά. Κι αυτό είναι σπουδαίο...».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
