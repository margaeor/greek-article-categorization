<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 13 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>
ΚΑΠΡΟΥΝ (ΑΥΣΤΡΙΑ) <p></b>
 Μια φωτιά που ξέσπασε από το πουθενά σε ένα μέσο που θεωρείτο τέλειο. Και μετά, τοξικά αέρια που εκλύθηκαν και έστειλαν στο θάνατο δεκάδες ανθρώπους, οι

οποίοι ξέγνοιαστα ανηφόριζαν με το συρόμενο τρένο (οδοντωτό) προς το αλπικό κέντρο Κίτσταϊνχορν, για τη γιορτή του σκι. Οι νεκροί υπολογίζεται ότι φτάνουν

τους 170 και οι διασωθέντες μόνο 18.<p>
 Ενα Σαββατοκύριακο με τις καλύτερες προοπτικές για χιλιάδες ανθρώπους, η αρχή της σεζόν για τους ντόπιους που θα υποδέχονταν τους τουρίστες, έμελλε να σημαδευτεί από τη μεγαλύτερη τραγωδία σε θέρετρο του σκι. Στον οδοντωτό που ξεκινούσε από το Καπρούν (λίγο πάνω από τα 900 μέτρα υψόμετρο) για να ανέβει στα 2.500 μέτρα στο αλπικό κέντρο Κίτσταϊνχορν, επιβιβάστηκαν περίπου 180 επιβάτες. Κανείς δεν γνωρίζει τον ακριβή αριθμό, όμως αυτόπτες μάρτυρες λένε ότι το τρενάκι ήταν γεμάτο. Οι περισσότεροι από τους επιβάτες ήταν νεαρά άτομα

και πάρα πολλά παιδιά, καθώς στο αλπικό κέντρο είχε προγραμματιστεί για σήμερα

επίδειξη σνόουμπορντ. Το τρένο είχε διανύσει ήδη εξακόσια μέτρα μέσα στο τούνελ, όταν ξέσπασε η πυρκαγιά από άγνωστη αιτία, κατά πάσα πιθανότητα στο πίσω μέρος. Ο οδηγός του συρμού είχε μόλις προλάβει να μεταδώσει από τον πομπό

ότι το τρένο έπιασε φωτιά.<p>
 <b>Tοξικά αέρια<p></b>
 Οι σκηνές που εκτυλίχθηκαν είναι δύσκολο να περιγραφούν με λόγια. Πολλοί από τους ανθρώπους κατάφεραν να σπάσουν παράθυρα και να βγουν, αλλά φαίνεται ότι πέθαναν από ασφυξία, εξαιτίας της έκλυσης τοξικών αερίων. Η κλίση του τρένου και η υψομετρική διαφορά κάνει τη σήραγγα να λειτουργεί σαν καμινάδα. Η διαφορά της πίεσης είναι μεγάλη και ακόμη και μια σπίθα θα μπορούσε να κάνει το τούνελ να λαμπαδιάσει. Από τη φοβερή πίεση θα πρέπει να έσπασαν τα τζάμια της αίθουσας υποδοχής στο αλπικό κέντρο και εκεί σκοτώθηκαν τρία άτομα. Το εντυπωσιακό είναι ότι το τρένο απείχε από το αλπικό κέντρο πάνω από 2, 5 χιλιόμετρα.<p>
 Ενας από τους διασωθέντες «είδε έναν πατέρα να πετάει το παιδί του σε μια απεγνωσμένη προσπάθεια να το σώσει», περιέγραψε ο ψυχίατρος Τόμας Κάμολτζ, ο οποίος μίλησε με αρκετούς από εκείνους που σώθηκαν. Δεκάδες ακόμα ειδικοί επιστήμονες έσπευσαν στο Καπρούν για να βοηθήσουν τις εκατοντάδες των συγγενών

των θυμάτων που συντετριμμένοι πήγαν με τα αυτοκίνητά τους εκεί για να παραλάβουν τις σορούς. Μέχρι χθες, όμως, μόνο τρία πτώματα είχαν παραληφθεί από συγγενείς. Εκείνα των ατόμων που περίμεναν στο αλπικό κέντρο. Τα σωστικά συνεργεία δεν μπορούσαν να εργαστούν όσο συνεχιζόταν η έκλυση τοξικών αερίων. Οι αρμόδιοι είπαν ότι νέα επιχείρηση ανάσυρσης πτωμάτων θα γίνει σήμερα. Εκείνοι που μπήκαν μίλησαν για κόλαση και είπαν ότι αυτό που έχει μείνει από το τρένο είναι μόνο ο σκελετός.<p>
 Ο συνολικός αριθμός των θυμάτων υπολογιζόταν σε 170, αν και ο κυβερνήτης του Σάλτσμπουργκ επιβεβαίωσε το θάνατο 155 ατόμων. Από αυτούς 52 είναι Αυστριακοί,

42 Γερμανοί -μεταξύ αυτών και η 19χρονη παγκόσμια πρωταθλήτρια σκι Σάντρα Σμιτ

και τέσσερις 13χρονοι αθλητές του σκι- 17 Ιάπωνες, οκτώ Αμερικανοί, δύο Σλοβένοι και ένας Κροάτης. Οι αρχές δεν είχαν καταφέρει ώς χθες να μάθουν την εθνικότητα και την ταυτότητα ακόμα 33. Εκτός από τους επιβαίνοντες στο τρενάκι

που ανέβαινε, έχασε τη ζωή του από ασφυξία και ο οδηγός του άδειου συρμού που κατέβαινε εκείνη την ώρα και προσέγγιζε το φλεγόμενο τρένο.<p>
 <b>Mαύρες σημαίες<p></b>
 Με φόντο τις μαύρες σημαίες στην αφετηρία του τρένου και τα λευκά κεριά στο Καπρούν, στη μνήμη των θυμάτων, οι αρχές προσπαθούν να καταλάβουν πώς ξεκίνησε

η πυρκαγιά. «Δεν υπήρχε κανένα πρόβλημα» όταν οι επιθεωρητές έκαναν τακτικό έλεγχο το Σεπτέμβριο, είπε ο κυβερνήτης του Σάλτσμπουργκ Φραντζ Σάουσμπεργκερ.

Ο οδοντωτός πρωτολειτούργησε το 1974 και είχε χαρακτηριστεί «το πρώτο μετρό του βουνού, στον κόσμο». Ενα τέτοιο τρένο «θεωρητικά είναι αδύνατο να πάρει φωτιά. Δεν έχει κινητήρα και δεν υπάρχει τίποτα που να μπορεί να ανάψει», δήλωσε στη Βέρνη εκπρόσωπος του ομοσπονδιακού γραφείου μεταφορών. Στην Ελβετία

υπάρχουν τρένα, όπως εκείνο του Καπρούν. Ο διευθυντής του τρένου Σάας Φέε, ακριβώς ίδιο με εκείνο όπου έγινε το δυστύχημα, δήλωσε συγκλονισμένος από το τραγικό συμβάν, καθώς θεωρούσε ότι είναι «πρακτικά αδύνατο» να εκδηλωθεί πυρκαγιά.<p>
 Ορισμένοι πάντως διατύπωσαν διάφορες εικασίες, όπως ότι κάποιος μετέφερε πυροτεχνήματα, ή ότι το τρένο μετέφερε καύσιμα ή ακόμα και την εκδοχή βόμβας. Ο κυβερνήτης του Σάλτσμπουργκ δεν επιβεβαίωσε τίποτε απ' όλα αυτά. Αλλος αξιωματούχος, πάντως, είπε ότι σύμφωνα με αυτόπτες μάρτυρες η πυρκαγιά θα πρέπει να εκδηλώθηκε πριν το τρένο μπει μέσα στη σήραγγα.<p>
 Ο καγκελάριος της Αυστρίας Βόλφγκανγκ Σίσελ, που πήγε χθες στο Καπρούν, κήρυξε

τη χώρα σε τριήμερο πένθος. Συλλυπητήριο τηλεγράφημα προς τον καγκελάριο Σίσελ

απέστειλε ο πρωθυπουργός Κώστας Σημίτης, με το οποίο εκφράζει τα αισθήματα συμπάθειας του ελληνικού λαού προς τον αυστριακό και τους συγγενείς των θυμάτων. Την οδύνη τους για το τραγικό περιστατικό εξέφρασαν επίσης, μεταξύ άλλων, ο πρόεδρος της Ρωσίας και η γαλλική προεδρία στην Ε.Ε.<p>
 Εξαιτίας της τραγωδίας αναβλήθηκε, και θα πραγματοποιηθεί σήμερα, η υπουργική σύνοδος του ΟΠΕΚ. Σχετική ανακοίνωση έκανε ο προεδρεύων του οργανισμού, υπουργός Πετρελαίου της Βενεζουέλας Αλί Ροντρίγκεζ.<p>
 (Ασοσιέιτεντ-Γαλλικό-ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
