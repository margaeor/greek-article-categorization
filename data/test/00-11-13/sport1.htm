<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 13 Νοεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Τούτο το ντέρμπι μόνο οι εκατέρωθεν χουλιγκάνοι το ευχαριστήθηκαν: και τις καρέκλες τους εκτόξευσαν και κεφάλια (φίλων και εχθρών) άνοιξαν και έβγαλαν το άχτι τους στις στενόχωρες εξέδρες του αρχαίου γηπέδου της Λεωφόρου Αλεξάνδρας! Οι παίκτες του Παναθηναϊκού ταξίδευαν νοερά στο «Ολντ Τράφορντ», του Ολυμπιακού είχαν ξεμείνει στο γρασίδι του «Ζερλάν», το 0-0 θα μπορούσε να μείνει αναλλοίωτο ακόμα κι αν έπαιζαν παράταση οι δύο «αιώνιοι»...<p>
 Οχι ότι δεν έγιναν φάσεις-φωτιά. Εγιναν, αλλά λίγες, ως επί το πλείστον μπροστά στην εστία του χαμένου στο Διάστημα Ελευθερόπουλου. Δύο δοκάρια είχε ο Παναθηναϊκός, ένα σε κάθε ημίχρονο. Κι έχασε και μια-δυο ευκαιρίες μες στην αναμπουμπούλα που τα κόρνερ και τα φάουλ προκαλούσαν στην «ερυθρόλευκη» άμυνα· πάει να πει ότι δικαιούται να παραπονιέται στην τυφλή θεά.<p>
 Ο Ολυμπιακός θα 'χει να λέει σήμερα για την αμφισβητούμενη φάση του 56ου λεπτού, αυτή που έδωσε τροφή σε εκπομπές τύπου «fair pla y»...<p>
 Αλλά ας το αφήσουμε για το τέλος αυτό. Θα είναι άδικο να δώσουμε πάλι έμφαση στη διαιτησία, αφού άλλωστε ο Κύρος Βασσάρας έβγαλε το (υπόλοιπο) ντέρμπι με άνεση και με σφυρίγματα σωστά. Ηταν σχεδόν αλάνθαστος, αλλά ήρθε η κακιά η ώρα στο 56' για να βάλει το όνομά του στα χείλη των χουλιγκαναραίων.<p>
 <b>Μπλόκο<p></b>
 Ο Μαντζουράκης έστησε στο γήπεδο μια ενδεκάδα που κατ' αρχήν στόχευε να βραχυκυκλώσει το παιχνίδι του Παναθηναϊκού. Ο κουμανταδόρος Καραγκούνης προσπαθούσε να κινηθεί μέσα σε μόνιμο μποτιλιάρισμα, το ίδιο και ο Λυμπερόπουλος, ο οποίος δεν είχε την παραμικρή βοήθεια από τον αρνητικό Βλάοβιτς. Στην απέναντι άκρη του γηπέδου, οι κεφάτοι Αλβες-Οφορίκουε δημιουργούσαν με άνεση στιγμές πανικού, αλλά δεν μπορούσαν να ολοκληρώσουν κι άφηναν γεύση πικρή στο στόμα. <p>
 Αλλά ο Ολυμπιακός είχε τον έλεγχο του ντέρμπι στα πρώτα 60 λεπτά και κινδύνευε μόνο από τις στημένες φάσεις. Ακόμα και η μεγάλη φάση του 45ου λεπτού (το πλασέ-δοκάρι του Λυμπερόπουλου από πλάγια στο ανυπεράσπιστο τέρμα), από μια σύμπτωση ξεκίνησε: ο Αμανατίδης ήταν εκτός γηπέδου, ζαλισμένος από την εναέρια σύγκρουσή του με τον Λυμπερόπουλο, και η άμυνα του Ολυμπιακού ήταν σε κατάσταση έκτακτης ανάγκης.<p>
 Οταν ο Αναστασιάδης αποφάσισε να αποσύρει τον Φερνάντο Γκαλέτο στο 57' για να βάλει τον Βαζέχα, οι περισσότεροι κοιτάχτηκαν με απορία. Ο Αργεντίνος ήταν ο μόνος που κυκλοφορούσε υποφερτά την μπάλα στην πυκνοκατοικημένη μεσαία γραμμή. Αλλά οι φύλακες είχαν γνώση. Ο προπονητής του Παναθηναϊκού έβαλε και τον Κόλα στη θέση του Βλάοβιτς, άφησε μόνο του τον Βαζέχα μπροστά, τράβηξε τον εφευρετικό Λυμπερόπουλο πιο πίσω και σκάρωσε ένα χρήσιμο 3-6-1, το οποίο «γέμισε» το κέντρο (με αρωγούς τους πλάγιους Φύσσα-Σάριτς) και υποχρέωσε τον Ολυμπιακό να οπισθοχωρήσει. Το σκηνικό μεταφέρθηκε πιο κοντά στην «κόκκινη»περιοχή, τα κόρνερ που μοιραία κερδήθηκαν δημιουργούσαν αναταραχή στην αντίπαλη άμυνα, ο Παναθηναϊκός έφτιαξε φάσεις. <p>
 <b>Πίεση<p></b>
 Ο -κορυφαίος- Λεωνίδας Βόκολος σημάδεψε δοκάρι στο 72' και την πλάτη κάποιου αντιπάλου λίγο αργότερα, ο Λυμπερόπουλος πλησίασε στο γκολ στο 61' και ξανά στο 76' (σουτ και κεφαλιά λίγο άουτ, αντίστοιχα), ο Σάριτς είχε κι αυτός μια ευκαιρία προς το τέλος. Ο Ολυμπιακός, χωρίς πλέον τον πρώιμο οίστρο των κυνηγών του, αρκέστηκε σε χλιαρές αντεπιθέσεις, σαν αυτή που δημιούργησε με κούρσα-ημιμαραθώνιο ο Λουτσιάνο στο 85'. Μετά το 60ό λεπτό «κρέμασε» άσχημα ο φιλοξενούμενος και μάλλον κολακεύεται από το τελικό 0-0.<p>
 Στη φάση που ο Ολυμπιακός ζήτησε την εσχάτη των ποινών, ο Νικοπολίδης προσπάθησε να διώξει την μπάλα, την οποία... βρήκε και δεν βρήκε. Με την κεκτημένη του ταχύτητα πήρε και το πόδι του Αλβες, ο οποίος (με τη... δική του κεκτημένη ταχύτητα, από το ματς της Γαλλίας) έπεσε θεαματικά. Σε αγώνα Παναθηναϊκού-Πανηλειακού ή Ολυμπιακού-Αθηναϊκού, θα δινόταν πέναλτι και θα περνούσε απαρατήρητο. Εδώ όμως μιλάμε για το ντέρμπι της χρονιάς -μέχρι το επόμενο βέβαια- και ο Βασσάρας προτίμησε να πει «όχι». Η στάση των ποδοσφαιριστών (ελάχιστη γκρίνια) μάλλον τον δικαιώνει.<p>
 <b>Οι «βάρβαροι»<p></b>
 Το φινάλε ανήκε στους βαρβάρους της κερκίδας. Ο Λουτσιάνο είχε την ατυχή έμπνευση να εκτελέσει κόρνερ μπροστά στην εξέδρα των φανατικών και τιμωρήθηκε με καταιγίδα αντικειμένων, ανάλογη με αυτή που ξεκινούσαν σε κάθε ευκαιρία οι οπαδοί του Ολυμπιακού απέναντι. Τραυματίστηκε ο Βραζιλιάνος και σωριάστηκε στο γκαζόν, τραυματίστηκε κι ο Φύσσας (νωρίτερα είχαν χτυπήσει κατά λάθος και τον... Βόκολο οι οπαδοί του Παναθηναϊκού), παραλίγο να τραυματιστεί και ο Στράτος Αποστολάκης από μια σπασμένη καρέκλα. Εξω φρενών ο Αγρινιώτης πήρε το ιπτάμενο ογκώδες αντικείμενο και το εκτόξευσε πίσω στη θύρα 13! Μόλις η μπάλα απομακρύνθηκε, ο ρέφερι σφύριξε τη λήξη και... καθάρισε. Σε τέτοιο γήπεδο-παγίδα, πάλι καλά που τελείωσαν τον αγώνα αρτιμελείς ποδοσφαιριστές, προπονητές και διαιτητές.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
