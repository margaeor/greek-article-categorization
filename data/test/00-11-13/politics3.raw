 «Παρά τις Κασσάνδρες, που προσπαθούν να μας πουν ότι έχουμε διαφορές, ότι δεν μπορούμε να τα βρούμε στο ΠΑΣΟΚ και τα βρίσκουμε και συγκλίνουμε, διότι δείξαμε ότι διαχωρισμοί του παρελθόντος δεν υπάρχουν», είπε ο Ακης Τσοχατζόπουλος κι έκλεισε αυτή τη φάση της αντιπαράθεσης -απευθείας ή διά μέσου τρίτων- με τον Κώστα Σημίτη ως προς τη φυσιογνωμία και τις πολιτικές του
κόμματος και της κυβέρνησης. Δεν έπαψε, όμως, να θέτει την κυβέρνηση ενώπιον των δεσμεύσεών της για άρση των κοινωνικών και περιφερειακών ανισοτήτων.
 H ομιλία του υπουργού Εθνικής Αμυνας, στη συνδιάσκεψη του ΠΑΣΟΚ για την υγεία,
εκτόνωσε το κλίμα αντιπαράθεσης στο εσωτερικό του κυβερνώντος κόμματος και πολλά στελέχη εξέφρασαν ανακούφιση. Το ερώτημα, ωστόσο, είναι πότε θα έχουμε τον επόμενο γύρο, αφού όσοι το έχουν φιλοσοφήσει έλεγαν πως «αυτό θα γίνεται στο εξής». Θα ανεβαίνουν οι τόνοι κατά διαστήματα και μετά πάλι θα χαμηλώνουν.
 Ο Κ. Σημίτης επέλεξε να απαντήσει ο ίδιος, την Παρασκευή, στις επικρίσεις περί
νεοφιλελευθερισμού, που είχαν εκτοξεύσει ο Α. Τσοχατζόπουλος και βουλευτές του
Κινήματος. Είπε «όχι» στην ψευδεπίγραφη, την ξεπερασμένη, τη μαρμαρωμένη Αριστερά, την Αριστερά του πελατειακού κράτους, του λαϊκισμού, των κρατικιστικών αντιλήψεων.
 Ο Α. Τσοχατζόπουλος δεν άκουσε την ομιλία του πρωθυπουργού, διότι έφτασε με καθυστέρηση στη συνδιάσκεψη. Οταν πληροφορήθηκε το περιεχόμενό της και τις εκτιμήσεις πως ήταν επίθεση εναντίον του, ενοχλήθηκε, επειδή, όπως είπαν συνεργάτες του, δεν ήθελε να πάρει τέτοια διάσταση η υπόθεση και όταν τον ρώτησαν οι δημοσιογράφοι, αντέδρασε λέγοντας «δεν αφορούν εμένα» οι παρατηρήσεις του Κώστα Σημίτη. Ετσι και έπραξε. Το πρωί της επομένης (Σάββατο)
βρέθηκε στο πλάι του πρωθυπουργού, κατά την επίσκεψη στον οικισμό των τσιγγάνων, ως να μη συνέβαινε τίποτε μεταξύ τους.
 Στη συνέχεια πήγε στη συνδιάσκεψη κι ενώ όλοι περίμεναν μια ανταπάντηση στον Κ. Σημίτη, φρόντισε να ξεκαθαρίσει ότι δεν υπάρχει θέμα απόκλισης ανάμεσα στον
ίδιο και τον πρωθυπουργό, ενώ εμφανίστηκε ενωτικός, σημειώνοντας πως «υπάρχει η συλλογική ευθύνη όλου του ΠΑΣΟΚ απέναντι σε όλο τον ελληνικό λαό και για τον
 Οι ομιλίες Σημίτη και Τσοχατζόπουλου απέσπασαν θερμά χειροκροτήματα από τους συμμετέχοντες στη συνδιάσκεψη. Στο κλείσιμο των εργασιών ο γραμματέας της Κ.Ε.
του ΠΑΣΟΚ K. Σκανδαλίδης ξεσπάθωσε εναντίον όσων έχουν αναλάβει ρόλο «διερμηνέων» των δηλώσεων και ομιλιών του Κ. Σημίτη και του Α. Τσοχατζόπουλου.
Κάλεσε χαρακτηριστικά όλα τα στελέχη να «βάλουν ένα λιθαράκι, να χάσουν τη δουλειά τους οι διερμηνείς των δηλώσεων και των προθέσεων των κορυφαίων στελεχών», γιατί, όπως παρατήρησε, «δόξα τω Θεώ από διερμηνείς είμαστε γεμάτοι. Δεν χρειαζόμαστε διερμηνείς. Ο καθένας είναι υπεύθυνος για τους λόγους και τις απόψεις του».
 Μίλησε ακόμα για ένα νοσηρό πολιτικό κλίμα που κινείται στα όρια της νομιμότητας, της διαπλοκολογίας, του καταγγελτικού λόγου και της απαξίωσης της
πολιτικής. Απέναντι σ' αυτό το κλίμα αισθάνθηκε την ανάγκη να πει «δεν είμαστε
 «Ο πρωθυπουργός πατάει γκάζι για να τραβήξει μπροστά», έλεγαν συνεργάτες του Κ. Σημίτη, αμέσως μετά την ομιλία του, όταν τους ρωτήσαμε αν αποτελούσαν απάντηση στον Α. Τσοχατζόπουλο οι αναφορές του στον εκσυγχρονισμό και την Αριστερά.
 «Ο Ακης Τσοχατζόπουλος απευθύνεται σε όλο το ΠΑΣΟΚ, αλλά κάθε φορά που κάνει ένα βήμα, τα "βαρίδια" τον τραβάνε πίσω και τον περιχαρακώνουν», σχολίαζαν συνεργάτες του υπουργού Εθνικής Αμυνας.
 Την κίνηση εκτόνωσης της έντασης που έκανε ο Α. Τσοχατζόπουλος κορυφαία στελέχη την εκτίμησαν ως «μαγκιά του υπουργού, αφού εμφανίστηκε ενωτικός», ενώ
άλλα τη σχολίασαν ειρωνικά, λέγοντας: «Ο Ακης μάζεψε το γάντι που είχε πετάξει
 Πάντως στην ομιλία του ο Α. Τσοχατζόπουλος άφησε και πάλι αιχμές για την πολιτική της κυβέρνησης. Για την Αριστερά που ανοίγει δρόμους στο μέλλον, τη ριζοσπαστική, μεταρρυθμιστική και εκσυγχρονιστική Αριστερά, μίλησε ο πρωθυπουργός, σε αντίθεση με την «ψευδεπίγραφη, την ξεπερασμένη και μαρμαρωμένη» Αριστερά. Για την κοινωνική Αριστερά, τη σύγχρονη Κεντροαριστερά,
μίλησε ο υπουργός Εθνικής Αμυνας και υπογράμμισε: «Ολοι πλέον συνειδητοποιούμε, ότι δεν αρκεί να λέμε ότι έχουμε μια ισχυρή οικονομία, δεν είναι για όλους η ισχυρή οικονομία. Υπάρχουν αποκλίσεις, περιφερειακές και κοινωνικές ανισότητες, ιδιαίτερα σημαντικές. Ο Ελληνας πολίτης αναμένει με το δίκιο του ότι ήρθε η στιγμή να δρέψει τους καρπούς της προσφοράς και της θυσίας, που για έξι χρόνια προσέφερε. Και εμείς είμαστε υποχρεωμένοι ως ΠΑΣΟΚ,
είμαστε δεσμευμένοι, να στηρίξουμε αυτή τη διεκδίκηση, αυτή την απαίτηση του Ελληνα πολίτη». Οσον αφορά στις κοινωνικές πολιτικές, επισήμανε ότι είναι ουσία και όχι απλώς συνθηματολογία.
