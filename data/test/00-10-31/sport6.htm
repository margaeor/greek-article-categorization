<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 31/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΓΙΑΝΝΗ ΞΕΝΑΚΗ</b><p>
 Αίσθηση προκάλεσε η χθεσινή τοποθέτηση του Σωκράτη Λοϊζίδη, στη Γενική Συνέλευση της ΕΠΑΕ, για διάλυση της πενταμελούς επιτροπής η οποία εκλέχτηκε για να διεξαγάγει διάλογο με τον υπουργό. Ο νομικός σύμβουλος της Netmed, ιδιοκτήτριας εταιρείας της ΑΕΚ, με χθεσινοβραδινή δήλωσή του στην «Ε» αναφέρει ότι στην τοποθέτησή του δεν πρέπει να δοθεί η ερμηνεία της σύμπλευσης με τον Σωκράτη Κόκκαλη.<p>
 «Μετά την παραίτηση του κ. Κόκκαλη θα πρέπει η επιτροπή να καταθέσει την εντολή της, γιατί δεν νομιμοποιείται πλέον να υφίσταται. <p>
 Η Γενική Συνέλευση εξέλεξε την επιτροπή αποβλέποντας στο κύρος και την εμβέλεια αυτών των προσώπων. Θέση μου λοιπόν είναι ότι θα πρέπει να επανατοποθετηθεί η συνέλευση, για να δούμε με ποιο όργανο και με ποια μορφή θα συνεχιστεί ο διάλογος με την πολιτεία, πριν από την κατάθεση του νομοσχεδίου στη Βουλή. Η ΑΕΚ, είτε την εκλέξει η συνέλευση σε νέο όργανο είτε δεν την εκλέξει, θα βρίσκεται στη διάθεση της ΕΠΑΕ», δήλωσε στην «Ε» ο κ. Λοϊζίδης, που επικοινώνησε τηλεφωνικώς και με τον Πέτρο Στάθη, στον οποίο ανέπτυξε το σκεπτικό του. Αργά το βράδυ ο διευθύνων σύμβουλος της ΑΕΚ τόνισε στην «Ε» ότι δεν υπάρχει καμία διάσταση απόψεων, και ότι συμφωνεί με το σκεπτικό του κ. Λοϊζίδη. <p>
 Ο Κορνίλιους Σιρχάουζ (μέλος τής υπό διάλυση της επιτροπής) δεν πήγε στη συνέλευση επειδή απουσιάζει στο εξωτερικό, ενώ δεν μετέβη ούτε ο Πέτρος Στάθης. Ο διευθύνων σύμβουλος ήταν να ταξιδεύσει στη Δανία (για παίκτη;), την τελευταία στιγμή όμως ανέβαλε το ταξίδι του. <p>
 Να σημειωθεί ότι η ΑΕΚ διαπραγματεύεται την απόκτηση κοινοτικού ποδοσφαιριστή που θα ενισχύσει την ομάδα από τον Ιανουάριο. «Θα πάρουμε παίκτη τον χειμώνα, μόνο αν πουλήσουμε παίκτη! », δήλωσε επ' αυτού χθες βράδυ στην «Ε» ο Πέτρος Στάθης. <p>
 Ως προς τους τρεις στρατευμένους (Τσάρτας, Καψής, Δέλλας), η ΑΕΚ προσπάθησε στις 27 Οκτωβρίου με αίτημα προς το ΑΣΑΕΔ να ματαιώσει το ταξίδι τους στην Κύπρο για τα παιχνίδια της Eθνικής Eνόπλων με Ολλανδία (αύριο) και Κύπρο (Παρασκευή), για τα προκριματικά του ΣΙΣΜ. Απέτυχε όπως ήταν φυσικό και τώρα περιμένει την επίσημη διαβεβαίωση ότι οι τρεις ποδοσφαιριστές θα επιστρέψουν το αργότερο την Παρασκευή το βράδυ στην Αθήνα. Αίτημα αναβολής του σαββατιάτικου ντέρμπι δεν υπάρχει πρόθεση να υποβληθεί, εκτός κι αν δεν σιγουρέψουν ώς την Παρασκευή την επιστροφή των παικτών. Επιθυμία του Παθιακάκη είναι να παίξουν την Παρασκευή το πολύ 45 λεπτά. <p>
 Χθες παρέλαβε η ΑΕΚ 6.000 εισιτήρια στις Θύρες 32-34, τις προσεχείς μέρες θα πάρει άλλα τόσα σε διπλανές θύρες. <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
