<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 31/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<B.Της ΚΑΤΕΡΙΝΑΣ ΚΑΤΗ<p>
 Τ</b>ρεις παράνομες δεξαμενές, καμουφλαρισμένες με γυψοσανίδες, στον πίσω χώρο του πλυντηρίου, όπου νοθευόταν σε ποσοστό έως και 98% η βενζίνη, «φιλοξενούσε» το πρατήριο υγρών καυσίμων της «Euro Οil», που στις 12 Σεπτεμβρίου είχε γίνει «τάφος» για δύο ανθρώπους. Από μια έκρηξη που λίγο έλειψε να «τινάξει στον αέρα» μια από τις πιο πυκνοκατοικημένες περιοχές της Αθήνας. <p>
 Δεκαοκτώ ολόκληρα χρόνια οι κάτοικοι φώναζαν για να φύγει από τη γειτονιά τους

το βενζινάδικο-βόμβα.<p>
 Και πριν από περίπου ενάμιση μήνα δικαιώθηκαν με τον πιο τραγικό τρόπο. Δύο νεαροί άντρες βρήκαν φρικτό θάνατο - ο οδηγός του βυτιοφόρου, Δημ. Κρέτσης, και ο υπάλληλος του πρατηρίου, Κων. Βαρδάκος, ενώ άλλοι δύο τραυματίστηκαν από

την έκρηξη στο πρατήριο υγρών καυσίμων της «Euro Οil», στη συμβολή των οδών Ρεγκούκου και Νιρβάνα, στα Κάτω Πατήσια. Μέρα μεσημέρι... τεράστιες φλόγες, αλλεπάλληλες εκρήξεις, πανικός, δύο ζωές χαμένες. Λίγα δευτερόλεπτα πριν, ο οδηγός βυτιοφόρου, Δημ. Κρέτσης, είχε μπει στο πλυντήριο του βενζινάδικου.<p>
 Τότε ήταν που παρενέβη η Δικαιοσύνη για να διερευνήσει τα αίτια της έκρηξης...<p>
 Κι ήρθε χθες το πόρισμα του εισαγγελέα να καταγράψει με τον πιο ανάγλυφο τρόπο

την εγκληματικότητα που κρυβόταν σ' αυτό ακριβώς το πλυντήριο, όπου σημειώθηκε

η τρομερή έκρηξη. Γιατί ο κίνδυνος που φώλιαζε στη γειτονια δεν είχε να κάνει μόνο με την παρουσία εκεί ενός πρατηρίου υγρών καυσίμων.<p>
 Είχε να κάνει με την σε βαθμό κακουργήματος ποινικά κολάσιμη συμπεριφορά όχι μόνο των δύο φερομένων ως ιδιοκτητών που εκμεταλλεύονταν το βενζινάδικο, αλλά μιας πλειάδας ανθρώπων ανάμεσα στους οποίους είναι, σύμφωνα με την εισαγγελική

δίωξη, και οι υπεύθυνοι της «Euro oil». <p>
 <b>Γιατί συμμετέχοντας στο «εύφλεκτο κόλπο» αποδέχονταν και το όποιο τραγικό αποτέλεσμα.</b><p>
 Για «ανθρωποκτονία με ενδεχόμενο δόλο κατά συρροή και συναυτουργία» και «θανατηφόρα έκρηξη από πρόθεση με ενδεχόμενο δόλο» κατηγορούνται από τον εισαγγελέα, ο οποίος διενήργησε την προκαταρκτική εξέταση και συνέλεξε το ανάλογο αποδεικτικό υλικό, οι: <p>
  Σωτήρης Κρητικός, υπεύθυνος της εταιρείας «E yro Οil», o οποίος φέρεται ότι κατείχε και το 98% των μετοχών του συγκεκριμένου πρατηρίου υγρών καυσίμων (λειτουργούσε ως ομόρρυθμη εταιρεία). Ακόμη φέρεται και ως ιδιοκτήτης του βυτιοφόρου που ανατινάχθηκε.<p>
  Βασίλης Αναστασόπουλος και Χρήστος Δαμτζής, οι οποίοι εφέροντο ως ιδιοκτήτες

του πρατηρίου (είχαν ο καθένας από 1% των μετοχών), όπως όμως αποδείχτηκε δεν

διέθεταν άδεια λειτουργίας στο όνομά τους, αλλά παρανόμως -χωρίς δηλαδή να γνωρίζει τίποτα το αρμόδιο υπουργείο -την είχαν υπενοικιάσει από τον Κων. Δελάλη, ο οποίος επίσης διώκεται ποινικά.<p>
  <b>Θεοδ. Τριανταφυλλάκος, διευθύνων σύμβουλος της «E yro oil».</b><p>
  Ιωάν. Καραντουμάνης, ο οποίος φέρεται ως υπεύθυνος των δρομολογίων των βυτίων.<p>
 Για όλους τους κατηγορουμένους έχει απαγορευτεί η έξοδος από τη χώρα, ενώ μέσα

σε λίγες ημέρες αναμένεται να κληθούν σε απολογία από τη 19η τακτική ανακρίτρια της Αθήνας, Κωνσταντίνα Μπουρμπούλια, στην οποία έχει ήδη διαβιβαστεί η δικογραφία. <p>
 Οπως μεταξύ άλλων αναφέρεται στο εισαγγελικό πόρισμα, που βρίσκεται στα χέρια

της ανακρίτριας, «την ώρα της έκρηξης το βυτιοφόρο βρισκόταν στο χώρο του πλυντηρίου, ο οποίος ελεγχόταν με συρόμενες πόρτες. Εκεί γινόταν η εκφόρτωση από παράνομες δεξαμενές. Σύμφωνα με τη σχετική άδεια, στο πρατήριο έπρεπε να βρίσκονται πέντε δεξαμενές. Εκτός όμως από αυτές που είχαν εμφανή εξαέρωση, υπήρχαν άλλες τρεις, καμουφλαρισμένες με γυψοσανίδες, όπου γινόταν η νόθευση των καυσίμων. Την ώρα της εκφόρτωσης έγινε η έκρηξη, κατά τη μετάγγιση από το ένα βυτίο στο άλλο». Μετά το τραγικό περιστατικό και αφού ανέλαβε εισαγγελέας τη διερεύνηση της υπόθεσης στάλθηκαν στο Χημείο δείγματα βενζίνης, και από τον

έλεγχο βρέθηκε «νοθευμένη βενζίνη σε ποσοστό 98% με τουλουόλη, νοθευμένη αμόλυβδη βενζίνη σε ποσοστό 50% επίσης με τουλουόλη, ενώ διαπιστώθηκε και νόθευση σε άλλο δείγμα σε ποσοστό 10% με γουάιτ-σπίριτ».<p>
 Τέλος, σύμφωνα πάντα με τα στοιχεία που συνέλεξε ο εισαγγελέας, το «μοιραίο» βυτιοφόρο, μετέφερε 37.000 λίτρα αμόλυβδης βενζίνης, υπεύθυνος για τη μεταφορά

των οποίων φέρεται ο εκ των κατηγορουμένων Σωτ. Κρητικός.<p>
 Πάντως, παράλληλα με τη δικαστική έρευνα βρίσκεται σε εξέλιξη και έρευνα του ΣΔΟΕ, που με βάσει τα τιμολόγια τα οποία κατασχέθηκαν από το συγκεκριμένο πρατήριο υγρών καυσίμων, συντάσσει ξεχωριστή δικογραφία, προκειμένου να εντοπιστούν οι υπεύθυνοι λαθραίας μεταφοράς καυσίμων καθώς και άλλες τυχόν παραβάσεις.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
