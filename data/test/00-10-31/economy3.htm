<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 31/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του ΜΩΥΣΗ ΛΙΤΣΗ</b><p>
 Kι όμως, το δολάριο θα πέσει. Αυτό τουλάχιστον υποστηρίζουν αναλυτές και οικονομολόγοι και θεωρούν ότι η άνοδός του φθάνει στο τέλος. Πρώτος και κυριότερος λόγος, το καλπάζον αμερικανικό έλλειμμα τρεχουσών συναλλαγών, που αναμένεται να φθάσει στα 440 δισ. δολ. φέτος.<p>
 Δεν είναι ωστόσο η πρώτη φορά που οι οικονομολόγοι επιστρατεύουν το έλλειμμα για να προβλέψουν την πτώση του αμερικανικού νομίσματος. Γεγονός το οποίο άλλωστε αυτοπαγίδευσε και οδήγησε σε εφησυχασμό, ώς ένα βαθμό την ΕΚΤ, όταν η πτώση του ευρώ δεν είχε ακόμη πάρει μορφή χιονοστιβάδας. Η ΕΚΤ εκτιμούσε ότι τα υγιή θεμελιώδη οικονομικά δεδομένα της Ε.Ε. (πλεόνασμα τρεχουσών συναλλαγών) σε σχέση με το μεγάλο αμερικανικό έλλειμμα θα άλλαζαν τη ρότα του ευρώ.<p>
 Οι αγορές ωστόσο συνέχισαν να αδιαφορούν για το αμερικανικό έλλειμμα, με αποτέλεσμα η πτώση του ευρώ να παίρνει διαστάσεις κρίσης. Το ευρωπαϊκό νόμισμα

δεν είναι βέβαια το μόνο που υποφέρει από την κούρσα του δολαρίου.<p>
 Η συνεχιζόμενη πτώση του ευρώ, που φθάνει το 30% από την 1/1/2000, απειλεί όχι

μόνο με σοβαρές επιπτώσεις την ευρωπαϊκή οικονομία, αλλά ενδεχομένως και με πολιτικές, καθώς το εγχείρημα της ΟΝΕ βρίσκεται ακόμη σε φάση πραγματοποίησης.

Aλλωστε το ευρώ δεν έχει υποχωρήσει σε επίπεδα ρεκόρ μόνο έναντι του δολαρίου αλλά και του γεν, του ελβετικού φράγκου και της στερλίνας. Εναντι δηλαδή των κυριοτέρων αντιπάλων του στη διεθνή χρηματαγορά. Αυτό σημαίνει ότι η πτώση του

δεν οφείλεται αποκλειστικά στη δυναμική τού δολαρίου, αλλά και στις δικές τους

εγγενείς αδυναμίες.<p>
 Αν η άνοδος του δολαρίου συνοδευτεί από αύξηση του πληθωρισμού και κάμψη των ρυθμών ανάπτυξης της ευρωπαϊκής οικονομίας, τότε ίσως η προσδοκία για τη διαφορά κύκλων στην οικονομική ανάπτυξη μεταξύ Ε.Ε. και ΗΠΑ να διαψευστεί και οι αγορές να εφεύρουν έναν ακόμη λόγο κατά του ευρώ.<p>
 Στη θέση που βρίσκεται σήμερα το ευρώ, τηρουμένων των αναλογιών, βρισκόταν το δολάριο το 1995. Το αμερικανικό νόμισμα υποχωρούσε τότε από ρεκόρ σε ρεκόρ, με

αποκορύφωμα την πτώση το Μάρτιο της ίδιας χρονιάς στο ρεκόρ των 1, 3438 μάρκων και τον Απρίλιο στο ρεκόρ των 79, 75 γεν.<p>
 Δεν ήταν ωστόσο τότε οι ΗΠΑ που ανησυχούσαν, βλέποντας το έλλειμμά τους να συρρικνώνεται χάρη στο ιδιότυπο «εμπάργκο» που επέβαλαν στις ιαπωνικές εξαγωγές μέσω της διολίσθησης του δολαρίου, αλλά η Ιαπωνία.<p>
 Η FED δέχτηκε τελικά να στηρίξει το δολάριο -η πρόσφατη τριπλή παρέμβαση για το ευρώ από τη FED, την ΕΚΤ και την Τράπεζα της Ιαπωνίας, ήταν η πρώτη συντονισμένη παρέμβαση κεντρικών τραπεζών από τότε- και το δολάριο άρχισε να ανακάμπτει σταδιακά μέχρι την κούρσα των τελευταίων ετών.<p>
 Η αμερικανική παρέμβαση δεν έγινε ωστόσο χωρίς ανταλλάγματα. Η Ιαπωνία σύρθηκε

στο άνοιγμα των αγορών της και έκτοτε βρίσκεται μονίμως στο εδώλιο του κατηγορουμένου, καθώς οι δυσκολίες εξυγίανσης της οικονομίας της, με βάση τις αμερικανικές προτροπές, συναντά συνεχώς εμπόδια.<p>
 Στη θέση της Ιαπωνίας του 1995 βρίσκεται σήμερα η Ε.Ε. Ηδη η πρώτη αμερικανική

βοήθεια στο ευρώ δόθηκε με προτροπές για μεγαλύτερη φιλελευθεροποίηση της ευρωπαϊκής οικονομίας.<p>
 Η ανελαστική αγορά εργασίας, άλλωστε, και η σφικτή εν γένει δομή της ευρωπαϊκής οικονομίας (κοινωνικό κράτος, κρατικός παρεμβατισμός κλ.π.) θεωρείται από τις αγορές η αιτία της συνεχούς κακοδαιμονίας του ευρώ.<p>
 Με ένα ευρώ υποτιμημένο κατά 30% και την ΕΚΤ να προσπαθεί να «διεθνοποιήσει» την πτώση του, είναι σαφές ότι οι διαπραγματευτικές ικανότητες της Ε.Ε. περιορίζονται.<p>
 Για την Αμερική, να πέσει κάμποσες εκατοστιαίες μονάδες το δολάριο, μάλλον δεν

αποτελεί ιδιαίτερο πρόβλημα. Αντίθετα, για την Ε.Ε. η ανάκαμψη του ευρώ καθίσταται όλο και πιο περίπλοκη.<p>
 Το τι θα κάνει η Αμερική θα εξαρτηθεί από τις εκλογές και από το νέο ένοικο του Λευκού Οίκου. Μια νέα αμερικανική παρέμβαση θεωρείται βέβαιη, αφού το ισχυρό δολάριο αρχίζει να ροκανίζει και τα κέρδη πολλών αμερικανικών επιχειρήσεων και μάλιστα σε μια περίοδο που η αμερικανική οικονομία αρχίζει να

παρουσιάζει τα φυσικά σημάδια κόπωσης από τη δεκαετή ξέφρενη ανάπτυξή της. Το ερώτημα δεν είναι αν, αλλά το πότε; <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
