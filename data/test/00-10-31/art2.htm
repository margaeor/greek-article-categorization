<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 31/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Aποστολή στην KΩNΣTANTINΟYΠΟΛH: <p>
 ΓIΩPΓΟΣ KAPΟYZAKHΣ<p>
 Mε τις Kρατικές Ορχήστρες Aθηνών και Kωνσταντινούπολης<p>
 Ο</b>Tούρκος αστός έχει βγει βόλτα με το αγαπημένο του κατοικίδιο στην αριστοκρατική συνοικία Νισάντασι της Κωνσταντινούπολης, ένα ανήσυχο σκυλί Δαλματίας, που τον καθοδηγεί βιαστικά ανάμεσα στις κομψά ντυμένες Tουρκάλες που χαζεύουν τα επώνυμα ρούχα, στις βιτρίνες πολυτελών καταστημάτων.<p>
 Τα εντυπωσιακά κτίρια, τα σικ καφέ αισθητικής Wallpaper στην εκσυγχρονισμένη πλευρά της Πόλης, εξαφανίζονται από τα μάτια του επισκέπτη καθώς περπατάει στη
βυζαντινή πλευρά της, εκεί όπου δεσπόζει η Αγια-Σοφιά, το Μπλέ Tζαμί, το Γερεμπετάν Σιστέρν (υδραγωγείο του Ιουστινιανού) και τ' άλλα ιστορικά αξιοθέατα της μεγαλούπολης.<p>
 Στην ευρύτερη περιοχή του Τοπ Καπί, η Πόλη έχει άλλη όψη: η φωνή του μουεζίνη,
που καλεί τους πιστούς για την απογευματινή προσευχή, μπερδεύεται με τα γέλια των τουριστών που περιφέρονται στα παζάρια και τα παραδοσιακά καφέ, αναζητώντας τον εξωτισμό της ανατολής ανάμεσα σε μικροπωλητές, ναργιλέδες, τη μυρωδιά του τσαγιού από μήλο, τους αστέγους και τις νέες γυναίκες με μαντίλι στο κεφάλι. <p>
 Η προσπάθεια των ντόπιων να ισοροπήσουν μεταξύ της ραγδαίας ανάπτυξης δυτικού τύπου που συντελείται στη χώρα τους (κυριαρχία του MTV και του σύγχρονου τρόπου ζωής) με την παράδοση και τα πατριωτικά ιδεώδη, δεν τους στερεί καθόλου
ένα ισχυρό αίσθημα φιλοξενίας. Στοιχείο που καλλιεργήθηκε τις τελευταίες δεκαετίες στην Τουρκία, όταν οι ντόπιοι αναγνώρισαν τη σημασία του τουρισμού στην οικονομία της χώρας τους. <p>
 <b>Η συναυλία</b><p>
 Ελάχιστοι θα μπορούσαν όμως να αμφισβητήσουν την ειλικρίνεια της δήλωσης του Tούρκου βιολοντσελίστα Κente Mete στα καμαρίνια του Πολιτιστικού Κέντρου «Κεμάλ Ατατούρκ», στην κοινή συναυλία Eλλήνων και Tούρκων μουσικών, που έγινε πριν από λίγες μέρες στην Κωνσταντινούπολη. <p>
 «Θα χαιρόμουνα ιδιαίτερα αν, σήμερα το βράδυ, οι Eλληνες και οι Τούρκοι μουσικοί είχαμε επιλέξει να παρουσιάσουμε την 9η Συμφωνία του Μπετόβεν».<p>
 Είναι η δήλωση του μουσικού στο τέλος της πρώτης συναυλίας που έδωσε την Παρασκευή η Κρατική Ορχήστρα Αθηνών μαζί με την Κρατική Ορχήστρα της Κωνσταντινούπολης. Η χαρά του ήταν έκδηλη, εκφράζοντας με αυτό το λακωνικό τρόπο τη δύναμη και τη σημασία της μουσικής στη συμφιλίωση των λαών.<p>
 Λίγα λεπτά νωρίτερα, στη γεμάτη κόσμο αίθουσα, όπου η προτομή του Κεμάλ Ατατούρκ «επιθεωρεί» από ψηλά, το κοινό χειροκρότησε με πάθος τις δυο ορχήστρες που συνέπραξαν αρμονικά. Τα μπράβο και οι επευφημίες συνολικά προς τους μουσικούς των δύο χωρών, αλλά και μεμονωμένα προς το μαέστρο Βύρωνα Φιδετζή, κυριάρχησαν στο τέλος της συναυλίας.<p>
 Ογδόντα Eλληνες και ογδόντα Tούρκοι μουσικοί δημιούργησαν ένα εντυπωσιακό ορχηστρικό σύνολο συνεχίζοντας τη συνεργασία που ξεκίνησαν τον περασμένο Σεπτέμβριο στο Ηρώδειο. Εντονα στοιχεία από την παράδοση της κάθε χώρας αναγνωρίζονται στα συμφωνικά έργα που επέλεξαν να παρουσιάσουν στις συναυλίες.
<p>
 Η βραδιά ξεκίνησε με τον κόσμο όρθιο, να ακούει χωρίς την παρουσία εκπροσώπων της πολιτικής ηγεσίας -οι Eλληνες πολιτικοί έπραξαν το ίδιο στη συναυλία του Ηρωδείου- με σεβασμό τους εθνικούς ύμνους των δυο χωρών, με πρώτο τον ελληνικό. Ακολούθησε η σύνθεση του Αντίοχου Ευαγγελάτου «Παραλλαγές και φούγκα
σ' ένα ελληνικό δημοτικό τραγούδι», εμπνευσμένο από το δημοτικό «Σαράντα παλικάρια από τη Λιβαδειά» ερμηνευμένο με συγκινητική απλότητα. Το πρόγραμμα συνεχίστηκε με την «Τουρκία», του Τζεμάλ Ρεσίτ Ρέι, σύνθεση γραμμένη με ραψωδιακή μορφή καθώς και η εξαμερής σουίτα μπαλέτου «Το κεφαλόβρυσο» του Φερίτ Τουζούν με την Tουρκάλα σοπράνο Αϊτούλ Μπουγιουξαράς να ερμηνεύει, μέσα από την ορχήστρα, ένα μικρό μέρος του έργου. Το πρόγραμμα ολοκληρώθηκε με το «Τρίπτυχο» του Μανόλη Καλομοίρη, έργο εμπνευσμένο από το θάνατο του Ελευθέριου
Βενιζέλου. Η συναυλία επαναλήφθηκε με επιτυχία το επόμενο πρωί στον ίδιο χώρο.
<p>
<b> Συγκρίσεις</b><p>
 Ο Βύρων Φιδετζής χαρακτήρισε τις συναυλίες συμβολικές. «Αυτή η λέξη τις χαρακτηρίζει σε αυτή τη φάση. Ενας κοινός στόχος μας είναι να καταφέρουμε οι ορχήστρες των δύο χωρών να μπορούν πλέον ξεχωριστά να δίνουν συναυλίες στην Ελλάδα και στην Τουρκία. Πρέπει να δείξουμε επίσης ότι η Ελλάδα έχει μια φωνή που δεν είναι μονάχα το φολκλόρ και ότι δεν είμαστε μόνο χαριτωμένοι», πρόσθεσε ο ίδιος. <p>
 Η ποπ και η σύγχρονη ελληνική μουσική πλευρά της Ελλάδας εκπροσωπείται επάξια στη γειτονική χώρα. Είναι εύκολο να το διαπιστώσει κάποιος, αρκεί να διασχίσει
τον πολύβουο εμπορικό δρόμο Ιστικλάλ. Εκεί η φωνή της Αντζελας Δημητρίου μπερδεύεται με τη φωνή της Αννας Βίσση, της Χάρις Αλεξίου, της Ελευθερίας Αρβανιτάκη και του Γιώργου Νταλάρα.<p>
 Η απουσία της λόγιας ελληνικής μουσικής στο εξωτερικό έκανε πολλά μέλη της ελληνικής αποστολής να αναρωτηθούν ξανά για την έλλειψη ηχογραφήσεων σημαντικών ελληνικών έργων στη χώρα μας. Μοιραία έγινε και η σύγκριση της ισχνής μουσικής παρουσίας της Ελλάδας στο εξωτερικό σε σχέση με τη δυναμική παρουσία της Τουρκίας. Εντυπωσιακά είναι και τα ποσά με τα οποία αμείβονται οι
μουσικοί στην Τουρκία, που ανήκουν στην εύπορη τάξη της χώρας, με μισθούς που ξεπερνούν τις 600.000 δρχ. όταν οι Eλληνες συνάδελφοί τους αμείβονται με πολύ λιγότερα χρήματα. Το ενδιαφέρον του τουρκικού κράτους επίσης για τη δημιουργία
λυρικών θεάτρων αλλά και ορχηστρών σε όλη τη χώρα, είναι ένα ακόμη θέμα που θα
μπορούσε να απασχολήσει τους Eλληνες αρμόδιους αν είχαν τη διάθεση και το χρόνο να ασχοληθούν. <p>
 Τέλος, οι Τούρκοι υπερτερούν σ' έναν ακόμη τομέα, είναι όλοι... εκατομμυριούχοι. Ο πληθωρισμός έχει ανεβάσει την τιμή ενός εισιτηρίου σε λεωφορείο στις 450.000 και ενός καφέ στα 2 εκατομμύρια τουρκικές λίρες! <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
