<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 3 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>«Ε</b>ίμαστε παντού. Μπορεί να είμαστε ο γείτονάς σας, ο συνάδελφός σας και να μην το έχετε καν υποψιαστεί! ». H ρήση ανήκει στον James Mcco y, σχεδιαστή softwear από το Κόκομο της Ιντιάνα, νεοκυβερνοπαγανιστή, και είναι από συνέντευξή του στο ρεπόρτερ Rick Callahan του Ασοσιεϊτεντ Πρες.<p>
 Μη βιαστείτε να κρύψετε τα γυναικόπαιδα και να ασφαλίσετε τα παράθυρα. Δεν πρόκειται για καμιά καινούργια θρησκευτική σέχτα που προσηλυτίζει ηλίθιους και

ψάχνει (μάταια!) ανήλικες παρθένες για να θυσιάσει, ντυμένη κατσικοτόμαρα και ουρλιάζοντας στην πανσέληνο. Και θα περιμένετε πολύ για να δείτε «μάνα κυβερνοπαγανιστή» στο παραθύρι του Ευαγγελάτου.<p>
 Η συντριπτική πλειονότητα των «νεοπαγανιστών», όπως αυτοαποκαλούνται, είναι σοβαροί επαγγελματίες, άνω των 30, οικολόγοι, ανήκουν στη μεσαία τάξη, έχουν τελειώσει κάποιο πανεπιστήμιο και ασχολούνται -συνήθως επαγγελματικά- με την τεχνολογία. Εκεί κάπου ξεκινά και η κοινή τους καταγωγή που γέννησε και τον όρο κυβερνοπαγανιστές.<p>
 Τα τελευταία χρόνια η ψηφιακή επικοινωνία μέσω Ιντερνετ, έφερε σε επαφή χιλιάδες μικρές ιδιαίτερες κοινωνικές ομάδες ή άτομα, που μέχρι τώρα ήταν απομονωμένα και πίστευαν πως ήταν οι μόνοι με τέτοιες «ανησυχίες». Τους έδωσε μάλιστα ένα χώρο στον οποίο μπορούσαν να στείλουν το μήνυμά τους έξω, πως δεν είναι σατανιστές ή μάγοι. Ετσι, οι ομάδες των νεοπαγανιστών που μέχρι το 1996 δεν τολμούσαν να κοινοποιήσουν την ύπαρξή τους, ενώθηκαν και ακολουθώντας πορεία ανάλογη των ga ypride κινημάτων, «βγήκαν από την ντουλάπα».<p>
 Κατά την καθηγήτρια Θεολογίας Brenda Brasher, του Πανεπιστημίου Mount Union του Οχάιο, το παράδοξο που εκπέμπει κάποιος που σερφάρει στο Δίκτυο -με δεδομένο minimum τεχνολατρίας- και πιστεύει στον παγανισμό, μόνο με flashback μερικών δεκαετιών ερμηνεύεται. Η ανάπτυξη νεοπαγανιστικών ομάδων είχε ήδη ξεκινήσει από τα 70'ς, όταν οι αλλοπρόσαλλοι τεχνοχίπις άρχισαν να ψάχνονται σε «εναλλακτικές» θρησκείες, στο trend ενός new age επαναπροσδιορισμού τους. Πολλοί από αυτούς, αντί να αρχίσουν να φοράνε άσπρες κελεμπίες και να ψέλνουν μαντράς, έψαξαν να βρουν σε τι πίστευαν οι πρόγονοι των αποίκων του δυτικού κόσμου πριν εκχριστιανιστούν.<p>
 Σήμερα στην Αμερική εκτιμάται πως υπάρχουν γύρω στο μισό εκατομμύριο νεοπαγανιστές, ενώ ο συγγραφέας της Αμερικανικής Εγκυκλοπαίδειας των Θρησκείων, αιδεσιμότατος J. Gordon Melton, τη θεωρεί σαν την ταχύτερα αναπτυσσόμενη θρησκεία στη Βόρεια Αμερική.<p>
 Το 1996 οι νεοπαγανιστές υπολόγιζαν το «ποίμνιό» τους σε 100.000, όταν, σύμφωνα με τα στοιχεία του Ομοσπονδιακού Γραφείου Απογραφών, οι βουδιστές ήταν

401.000, οι ινδουιστές 227.000, οι ορθόδοξοι κόπτες 180.000, ο Στρατός της σωτηρίας 443.000, οι μουσουλμάνοι 527.000 και η Εκκλησία των nazarene 598.000.<p>
 Τώρα 150.000 από αυτούς πιστεύουν και στη μαγεία (σαν έκκληση θετικής ενέργειας προς το περιβάλλον) ή λατρεύουν θεούς των Βίκινγκ, όπως τον Θορ ή την Ασάτρου, τις πέτρες, τα δέντρα και τα νερά, αναβιώνοντας τον κελτικό δρυϊδισμό, το ρωμαϊκό ή ελληνικό δωδεκάθεο και τις αρχαίες αιγυπτιακές θεότητες. Υπάρχουν φεμινίστριες που λατρεύουν μόνο γυναικείες αρχαίες θεότητες

ή ομάδες που πιστεύουν σε θεότητες των Ινδιάνων, στους Σαμάνους, στην Καμπάλα,

στην «Τάξη του Χάους», στη Γαία κ.λπ. Οι περισσότεροι επιλέγουν και συνδυάζουν

ό,τι τους ταιριάζει από κάθε θρησκεία. Λένε πως στράφηκαν σε αυτές γιατί, παίρνοντας στοιχεία από διάφορες αρχαίες θρησκείες, βελτιώνονται σαν άνθρωποι και πιστεύουν πως απλώς τους ταιριάζουν. Τονίζουν μάλιστα πως κάθε άνθρωπος πρέπει να έχει τη θρησκεία που του ταιριάζει και ο νεοπαγανισμός αυτή τη μοναδικότητα σέβεται, επιβάλλοντας μόνο μία εντολή «κάντε ό,τι θέλετε, όσο δεν

βλάπτει τους γύρω σας». «Είναι η μόνη θρησκεία που δεν υποστηρίζει πως είναι η

μόνη σωστή θρησκεία, απλώς είναι η κατάλληλη γι' αυτόν που την επέλεξε και του

ταιριάζει» διαβάζει, κανείς μεταξύ άλλων στα ανάλογα sites των πάνω από 1.300 διαφορετικών θρησκευτικών ομάδων.<p>
 Τελικά, η «θρησκεία» ή το «κοκτέιλ θρησκειών» συντηρείται μόνο από την ανάγκη των πιστών για επικοινωνία. Και οι «άμβωνες» που διαδίδουν τον νεοπαγανισμό είναι ψηφιακοί και μόνο τέτοιοι, αφού κανείς πιστός δεν ενδιαφέρεται για αρχιεπισκόπους, ιερατεία και εκκλησίες (δεν έχουν τίποτα από τα τρία), κηρύγματα (ή ανέκδοτα), αλλά για την έρευνα πάνω σε θεωρίες και ιδέες απ' όπου

μπορούν να εμπνευστεί ο καθένας τους χωριστά. Για παράδειγμα, το site των Εgberts (ενός ζευγαριού κυβερνοπαγανιστών) που ξεκίνησε το 1998, και διοργάνωσε την ίδια χρονιά 20 Pagan Pride Events, τα οποία έφτασαν πέρσι τα 55

και φέτος τα 70 στον Καναδά και 36 ακόμη πολιτείες των ΗΠΑ. Η Ημέρα Παγανιστικής Υπερηφάνειας φέτος (κάποιο από τα επόμενα Σάββατα) στο Broad Ripple Park της Ινδιανάπολης αναμένεται να προσελκύσει εκατοντάδες πιστούς και

θα έχει εισιτήριο... μια κονσέρβα φαγητό ανά άτομο, η οποία θα πάει στην τράπεζα τροφίμων για τους αστέγους της πόλης. Ενα από τα πιο δημοφιλή site τους, το «Witche's Voice» (η «Φωνή της Μάγισσας») δέχεται πάνω από 10.000 επισκέψεις την εβδομάδα! <p>
 Μόδα, τρέλα, απάτη ή θρησκοληπτική ρετρομανία της μετά-new age εποχής, θα δείξει. Μπορεί να κουλοφέρνει, κάποιος να ανοίγει υπολογιστή και modem για να βρεθεί με τους ομόθρησκούς του ή να διαλέξει από θρησκείες τεσσάρων χιλιετιών το μίγμα ιδεών που του ταιριάζει. Μπορεί να είναι και σύμπτωμα μια εποχής όπου

όλα γίνονται on-line. Και για να ακριβολογούμε, ο προγραμματιστής υπολογιστών που ανεβαίνει στην ταράτσα για να ψάλει στην πανσέληνο ή να τραγουδήσει στο χιόνι φαίνεται λίγο βλαμμένος... Αν τον βάλεις όμως πλάι -πλάι με τις μαυροφορούσες θρησκόληπτες και αγράμματες γριές που κουβαλάνε μεσημεριάτικα σταυρούς και εξαπολύουν κατάρες, πιστεύοντας πως αν διαγραφεί το «Χ.Ο.» από τις ταυτότητές τους θα πάνε στην κόλαση... μια χαρά παιδί είναι. Μια χαρά! <p>
 Υ.Γ.: Για δική σας άποψη <p><a href="http://www.bloomington.in.us/~pen">http: //www.bloomington.in.us/~pen</a><p>
 <a href=http://web.pagans.net>http://web.pagans.net</a><p>
 <a href=http://www.witchvox.com>http://www.witchvox.com</a><p>
 <b>ΒAΓΓEΛHΣ ΒAΓΓEΛATΟΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
