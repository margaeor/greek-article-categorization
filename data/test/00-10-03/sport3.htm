<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 3 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΣIΔNEΪ, AΠΟΣTΟΛH<p>
 Του ΝΙΚ. ΠΑΠΑΔΟΓΙΑΝΝΗ<p></b>
 Ο στρατός των 150 που πήγαν στο Σίδνεϊ επιστρέφει αυτή την ώρα στην Αθήνα, όχι ακριβώς εν χορδαίς και οργάνοις, αφού το κλάμα της Πάρου μελαγχολεί ακόμα την ταλαίπωρη Ελλάδα, αλλά με λάμψη στο πρόσωπο, λάμψη και στο στήθος. Τα δεκατρία μετάλλια δεν είναι βέβαια τόσα όσα πήραμε στους Αγώνες του...1896, είναι όμως σχεδόν διπλάσια από τα οχτώ της Ατλάντα και περισσότερα απ' όσα μάζεψε ο ελληνικός αθλητισμός στα 35 χρόνια από τη Μελβούρνη ώς τη Βαρκελώνη (1956-1992)! Γι' αυτούς που απέτυχαν, δικαιολογημένους και μη, το συζητάμε ξεχωριστά σε άλλες στήλες. Εδώ βγάζουμε το καπέλο στην ομάδα-όνειρο των ολυμπιονικών μας και απονέμουμε τα εύσημα και σ' εκείνους που έμειναν (κυριολεκτικά, όχι μεταφορικά) με το αχ! Τους χωρίζουμε σε δύο κατηγορίες τους ήρωες του Σίδνεϊ, αφού άλλο Πύρρος κι άλλο Κεντέρης. Aλλο να μπαίνεις στη μάχη ως φαβορί για το χρυσό και φόβητρο των αντιπάλων και άλλο να τους πιάνεις όλους στον ύπνο. Και εις ανώτερα, μάγκες και μάγκισσες. Οπως το συνηθίζετε, μας κάνατε να πιστέψουμε ότι υπάρχει για όλους ελπίδα σ' αυτό το μάταιο κόσμο...<p>
 * Στην παρένθεση, ύστερα από κάθε όνομα, αναγράφεται η θέση που πήρε ο αθλητής στο Σίδνεϊ και ο στόχος τον οποίο είχε θέσει πριν από την αναχώρηση από την Αθήνα.<p>
 <b>ΗΓΡΑΜΜΗ ΚΡΟΥΣΗΣ<p></b>
 Ο ΤΙΤΛΟΣ: Τα σίγουρα χαρτιά, η ήρεμη δύναμη.<p>
 Ο ΑΠΟΛΟΓΙΣΜΟΣ: Εφτά μετάλλια, εκ των οποίων τα δύο χρυσά και τα τέσσερα αργυρά.<p>
 ΟΙ ΑΘΛΗΤΕΣ: Πύρρος Δήμας, άρση βαρών (1ος/χρυσό), Κάχι Καχιασβίλι, άρση βαρών (1ος/χρυσό), Λεωνίδας Σαμπάνης, άρση βαρών (2ος/χρυσό), Κατερίνα Θάνου, στίβος (2η/ασημένιο), Δημοσθένης Ταμπάκος, ενόργανη γυμναστική (2ος/χρυσό), Βίκτωρ Μήτρου, άρση βαρών (2ος/χρυσό), ομάδα ανσάμπλ ρυθμική γυμναστική (3η/χρυσό).<p>
 Η ΕΤΥΜΗΓΟΡΙΑ: Τα μετάλλια των έξι πρώτων ήταν σχεδόν σίγουρα, όπως ήταν περίπου βέβαιο και αυτό των κοριτσιών του ανσάμπλ. Ο Πύρρος φλερτάρισε με την καταστροφή, αλλά στάθηκε όρθιος και κέρδισε με έπος που συγκλόνισε την Ελλάδα, ενώ οι κοπελιές της ρυθμικής λύγισαν από το άγχος της τρυφερής ηλικίας έμειναν στο πάλι καλά! <p>
 Η Θάνου ήρθε να κερδίσει τις υπόλοιπες πλην Μάριον έκανε ακριβώς αυτό. Είχε μια κρυφή ελπίδα να κυνηγήσει ακόμα και την Τζόουνς και ίσως να τα κατάφερνε, αν το 100άρι ήταν στο τέλος της Ολυμπιάδας και την έβρισκε κουρασμένη. Για τον Ταμπάκο, τον Σαμπάνη και τον Μήτρου, το χρυσό παιζόταν εξ αρχής «κορόνα-γράμματα», ήταν θέμα συγκυρίας και μόνο. Οτι θα έφευγαν από το Σίδνεϊ με μετάλλιο στις αποσκευές, αυτό το γνώριζαν εξαρχής. Αλλά τα αμείλικτα δεκαδικά τούς κράτησαν ένα βήμα πιο χαμηλά από την κορυφή. Οσο για τον Κάχι, αυτός «έπαιξε» με ένα πόδι και θύμισε Σαβόν με την υπεροχή του έναντι των αντιπάλων. Οταν ο Ιακώβου έβαλε τα φαιά κύτταρα σε λειτουργία, η ομάδα των δύο έγινε «ντριμ τιμ». Πλέον, ο Πύρρος με τον Καχιασβίλι, τρις ολυμπιονίκες από τη Βαρκελώνη και δώθε, μπορούν να θεωρούνται υποψήφιοι για τον τίτλο του κορυφαίου αρσιβαρίστα, αλλά και του καλύτερου Ελληνα αθλητή όλων των εποχών. Κι ας μη γεννήθηκαν στην Αθήνα ή τη Θεσσαλονίκη.<p>
 <b>ΟΙ ΕΛΕΥΘΕΡΟΙ ΣΚΟΠΕΥΤΕΣ<p></b>
 Ο ΤΙΤΛΟΣ: Αυτοί που ξεπέρασαν τον εαυτό τους.<p>
 Ο ΑΠΟΛΟΓΙΣΜΟΣ: Εξι μετάλλια, τα δύο χρυσά, τα δύο ασημένια και τα υπόλοιπα χάλκινα.<p>
 ΟΙ ΑΘΛΗΤΕΣ: Κώστας Κεντέρης, στίβος (1ος/τελικός), Μιχάλης Μουρούτσος, τάε κβον ντο (1ος/μετάλλιο), Μιρέλλα Τζελίλη, στίβος (2η/μετάλλιο), Τασούλα Κελεσίδου, στίβος (2η/μετάλλιο), Αμιράν Καρντάνοφ, πάλη (3ος/χρυσό), Χάιντι Αντικατζίδη, ιππασία (6η/οχτάδα), Ιωάννα Χατζηιωάννου, άρση βαρών (3η/εξάδα), ομάδα ολυμπιακού σπριντ, ποδηλασία (4η/τελικός).<p>
 Η ΕΤΥΜΗΓΟΡΙΑ: Ο Κεντέρης, ο «βασιλεύς Κωνσταντίνος» σύμφωνα με τις εφημερίδες του Σίδνεϊ, ήταν ο σταρ της ελληνικής αποστολής στα μάτια των ξένων. Τον Πύρρο τον ξέρουν ελάχιστοι, το ίδιο και τους υπόλοιπους χρυσούς ολυμπιονίκες μας. Αλλά τα 200 μέτρα τα είδε -και απόρησε- όλη η υφήλιος. Ξαφνικά, το όνομα Κεντέρης βρέθηκε στην ίδια ανάσα με αυτό του Μάικλ Τζόνσον και η ΑΙPS τους έκανε επίσημους προσκεκλημένους στο ίδιο δείπνο. Ο Μουρούτσος ήρθε από το πουθενά και μας έκανε να ασχοληθούμε με τις ανατολίτικες πολεμικές τέχνες και να συγκινηθούμε κάτω από τη γαλανόλευκη. Το ίδιο κόντεψε να κάνει και η Αντικατζίδη, μέχρι που νικήθηκε από την απειρία. Για τη Μιρέλλα και την Τασούλα η Ολυμπιάδα έφερε την παγκόσμια καταξίωση, αφού στη Σεβίλη πολλοί τις θεώρησαν πυροτεχνήματα, σαν αυτά που φώτισαν προχθές τον ουρανό του Σίδνεϊ. Η Χατζηιωάννου θα ήταν φαβορί για το χρυσό αν ερχόταν στην Αυστραλία χωρίς προβλήματα, αλλά μπήκε στον αγώνα σακατεμένη κι έβγαλε το μετάλλιο από τα τρίσβαθα της ψυχής της. Οι ποδηλάτες, μια γλυκιά συμμορία, στην οποία κανείς δεν είχε δώσει σημασία, έχασαν την 3η θέση με διαφορά στήθους και έδρας από τους Αυστραλούς. Ο Καρντάνοφ, τέλος, αδίκησε τον εαυτό του με τις ιδιοτροπίες του (προτίμησε να κάνει βόλτα στην πόλη λίγες ώρες πριν από τον ημιτελικό, αντί να συγκεντρωθεί στον αγώνα της ζωής του), αλλά μας κέρδισε όλους με τα δάκρυά του μπροστά στην κάμερα. Αν ήταν λίγο πιο σοβαρός, θα φορούσε στο στήθος μενταγιόν από χρυσάφι. <p>
 <b>ΟΙ ΗΡΩΕΣ ΤΩΝ ΜΕΤΟΠΙΣΘΕΝ<p></b>
 Ο ΤΙΤΛΟΣ: Εκείνοι που αδικήθηκαν από την τυφλή θεά.<p>
 Ο ΑΠΟΛΟΓΙΣΜΟΣ: Εύφημος μνεία, για κάποιους που έχασαν τη διάκριση από κακοτυχία και μόνο.<p>
 ΟΙ ΑΘΛΗΤΕΣ: Κώστας Θάνος, πάλη (4ος/οχτάδα) Αλέξανδρος Νικολαΐδης, τάε κβον ντο (τραυματίστηκε/χρυσό), Λάμπρος Παπακώστας, στίβος (αρρώστησε/εξάδα), Ολγα Βασδέκη, στίβος (7η/μετάλλιο), Καταλίν Πάρτιτς, μοντέρνο πένταθλο (22η/ οχτάδα), Γιώργος Τζελίλης, άρση βαρών (τραυματίστηκε/μετάλλιο).<p>
 Η ΕΤΥΜΗΓΟΡΙΑ: Αυτή η παρέα θυμίζει νοσοκομείο. Ο Θάνος, που ήρθε στο Σίδνεϊ χωρίς τρελά όνειρα, τραυματίστηκε στον πρώτο κιόλας γύρο κι έδωσε τέσσερις αγώνες με 4 ραγισμένα πλευρά. Και μιλάμε για παλαιστή, όχι σκοπευτή. Καλώς εχόντων των πραγμάτων, θα ανέβαινε στο βάθρο. Ο Νικολαΐδης είχε σπάσει το πόδι του πριν από μερικούς μήνες, πρόφτασε να αναρρώσει εγκαίρως για να κυνηγήσει το ολυμπιακό του όνειρο, επέστρεψε όμως στο γύψο ύστερα από μια στιγμή μνημειώδους ατυχίας: ράγισμα στην κνήμη, όταν τον χτύπησε ακούσια ο αντίπαλός του στον προημιτελικό.<p>
 Κατά γενική ομολογία, ο πανύψηλος Θεσσαλονικιός ήταν φαβορί για το χρυσάφι. Η άγνωστη Πάρτιτς ξεκίνησε πολύ καλά το μοντέρνο πένταθλο, ήταν 8η μετά τα πρώτα τρία αγωνίσματα, αλλά έπεσε από το άλογο στην ιππασία και παραδόθηκε. Ο Παπακώστας νικήθηκε από τον ιό της γρίπης, πάνω που ήταν έτοιμος για τη μεγάλη επιστροφή, η Βασδέκη πρόλαβε το Σίδνεϊ ίσα ίσα για τη χαρά της συμμετοχής, ενώ ο Τζελίλης τραυματίστηκε μία εβδομάδα πριν μπει στη μάχη. Προσθέστε στην εξίσωση αυτούς που κατέβηκαν νωρίτερα από το τρένο (Τσιαμήτα, Κόκας) και θα δείτε ότι τα 20 μετάλλια ήταν στόχος ρεαλιστικός.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
