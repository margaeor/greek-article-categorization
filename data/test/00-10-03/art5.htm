<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 3 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο MYΘΟΣ: H παραγραφή των χρεών του τρίτου κόσμου είναι μια ιδέα που πρωτοακούστηκε το 1990 από δύο Αγγλους ακαδημαϊκούς. Ο Μάρτιν Ντεντ και ο Μπιλ

Πέτερς, καθηγητές στο Πανεπιστήμιο του Λιντς δεν μπορούσαν τότε να φανταστούν ότι οι δικές τους φιλοδοξίες θα γίνονταν πολύ σύντομα ένα παγκόσμιο όραμα. <p>
 Φορέας αυτού του οράματος είναι το Jubilee 2000 ή αλλιώς Ιωβηλαίο 2000, μια επωνυμία που εμπεριέχει έναν καθαρό συμβολισμό. Σύμφωνα με την ιουδαϊκή παράδοση, κατά τη διάρκεια του Ιωβηλαίου έτους, που γιορτάζονταν κάθε πενήντα χρόνια περίπου, οι φορείς εξουσίας του τόπου έδιναν άφεση αμαρτιών στους παραστρατημένους πολίτες. Τα μέλη της οργάνωσης είναι πεπεισμένα ότι το 2000 μπορεί να λειτουργήσει σαν ένα υπερθρησκευτικό, παγκόσμιο και ανανεωμένο Ιωβηλαίο έτος. Το Jubilee 2000 δεν ζητεί συγχώρεση για κανένα αμάρτημα. Σκοπός

του είναι να απεγκλωβίσει τις φτωχές χώρες από το φαύλο κύκλο της εξαθλίωσης και της πείνας, που τις έχει καταδικάσει η οικονομία των δυτικών χωρων.<p>
 Στόχος της επίθεσης είναι φυσικά τα ισχυρά κράτη της Δύσης που συμμετέχουν στο

G7, το Διεθνές Νομισματικό Ταμείο και η Παγκόσμια Τράπεζα «που με τη δανειοδοτική τους πολιτική έχουν οδηγήσει τα 2/3 του αφρικάνικου πληθυσμού στην εξαθλίωση, και πολλές χώρες του αμερικανικού Νότου και της Ασίας στην πνευματική και οικονομική ένδεια. Με το υπάρχον σύστημα δανεισμού και τον τρόπο που χρησιμοποιούνται τα χρήματα, είναι σίγουρο ότι καμία από αυτές τις χώρες δεν θα μπορέσει ποτέ να ανακάμψει», διαβάζουμε στις μπροσούρες του Ιωβηλαίου.<p>
<b> Οι οπαδοί <p></b>
 Παιδί μιας υβριδικής παγκόσμιας συνείδησης το Jubilee 2000 βρήκε γρήγορα υποστηρικτές από διαφορετικές ομάδες ανθρώπων. Στους κόλπους του βρίσκουμε πολλά οικολογικά κινήματα, φεμινιστικές και εργατικές ομάδες, οργανισμούς προστασίας παιδιών, αλλά και φοιτητικές και θρησκευτικές οργανώσεις. Είναι σίγουρα από τις λίγες περιπτώσεις όπου καθολικοί, εβραίοι, ορθόδοξοι, προτεστάντες και μουσουλμάνοι λειτουργούν με κοινό στόχο χωρίς να συγκρούονται

μεταξύ τους. Στις γραμμές του κινήματος έχουν συνολικά συσπειρωθεί 80 οργανώσεις σπαρμένες σε όλο τον πλανήτη, οι οποίες δηλώνουν έτοιμες να επιστρατεύσουν τα μέλη τους όταν χρειαστεί.<p>
 Από ένα τέτοιο μαζικό κίνημα δεν θα μπορούσαν να λείπουν και οι διεθνούς φήμης

καλλιτέχνες. Από την άνοιξη του 1998 τα πρωτεία του ακτιβισμού κρατάει ο Μπόνο

των U2 με συμμετοχή σε πολλές εκδηλώσεις και πολλές προσωπικές επιτυχίες. Ηταν

αυτός που με την άρνησή του να παίξει στο φεστιβάλ τραγουδιού του Σαν Ρέμο κατάφερε να συναντηθεί με τον πρωθυπουργό της Ιταλίας Μάσιμο Ντ' Aλέμα και να πετύχει τη διαγραφή των χρεών προς την Ιταλία. Στη λίστα βρίσκουμε επίσης τον Μπομπ Γκέλντοφ, τον Κουίνσι Τζόουνς, τον Γουίλι Κόλον, αλλά και πολλά σημαντικά θρησκευτικά και πολιτικά πρόσωπα όπως ο Δαλάι Λάμα, ο Νέλσον Μαντέλα, ο Πάπας Ιωάννης Παύλος ο Δεύτερος, ο Επίσκοπος Ντέσμοντ Τούτου.<p>
 <b>H δράση<p></b>
 Τη δεκαετία που προηγήθηκε, τα μέλη του κινήματος βγήκαν πολλές φορές στους δρόμους διεκδικώντας την παραγραφή των χρεών. Συγκεντρώσεις έγιναν στις περισσότερες ευρωπαϊκές πόλεις αλλά και στις ΗΠΑ, την Ιαπωνία και την Αφρική, παρ' όλο που στα αυτιά μας έφτασε μόνο η συμμετοχή τους στο Σιάτλ και την Πράγα.<p>
 Με πρότυπο τον Μαχάτμα Γκάντι, το Ιωβηλαίο 2000 υποστηρίζει τη πρακτική των ειρηνικών διαδηλώσεων και θεωρητικά εναντιώνεται στη χρήση βιας. Ετσι αποκτά το προφίλ ενός άκακου φιλειρηνικού κινήματος που κινείται στα όρια της νομιμότητας, γεγονός που του εξασφαλίζει χιλιάδες συμμάχους από τις τάξεις των

φιλήσυχων πολιτών. Στην πράξη βέβαια υπάρχει περιθώριο να καταργηθούν όλα αυτά, μια και ένα κίνημα τέτοιων διαστάσεων δεν μπορεί να ελέγχει τις πράξεις κάθε διαδηλωτή που επιστρατεύει.<p>
 Επίσης, δεν είναι λίγες οι φορές που η διαμαρτυρία παίρνει τη μορφή καλλιτεχνικής δραστηριότητας, θυμίζοντας τους Αμερικανούς Γίπις του 1968. Μόλις μία εβδομάδα πριν, τo Σαββάτο στις 23 Σεπτεμβρίου το Ιωβηλαίο 2000 άνοιξε τις διαδηλώσεις διαμαρτυρίας στην Πράγα με την εικονική κηδεία 19.000 παιδιών που, όπως υποστηρίζει, πεθαίνουν κάθε μέρα στις φτωχότερες χώρες του κόσμου, λόγω των υπέρογκων ποσών που αυτές καταβάλλουν για την εξόφληση των χρεών και αντί για την υγεία, τη διατροφή και την εκπαίδευση. Για άλλη μια φορά τα χάπενιγκς και οι θεατροποιημένες παρωδίες της πραγματικότητάς μας χρησιμοποιούνται από τους ακτιβιστές σαν τρόποι αντίδρασης.<p>
 <b>Οι αντιφάσεις<p></b>
 Το παράδοξο είναι ότι σύμμαχοι του Jubilee 2000 δήλωσαν, επίσης, ο Τόνι Μπλερ,

ο Μπιλ Κλίντον και ο Κόφι Ανάν αν και τα κράτη που εκπροσωπούν οι δύο πρώτοι βρίσκονται στο στόχαστρο των ακτιβιστών. Παρ' όλα αυτά, τόσο ο πρόεδρος της Αμερικής όσο και πολλοί άλλοι από τους αρχηγούς κρατών της G7 έχουν ακολουθήσει το παράδειγμα του Ντα Λέμα, υποσχόμενοι ότι θα διαγράψουν το 100% των χρεών που τους οφείλονται.<p>
 Ακόμα όμως και τέτοιες κινήσεις δεν είναι δυνατόν να λύσουν το πρόβλημα. Για να πραγματοποιηθούν αυτές οι διαγραφές, που έτσι και αλλιώς αποτελούν ένα πολύ

μικρό ποσοστό από τα χρήματα που οφείλονται, οι χρεωμένες χώρες θα πρέπει να ακολουθήσουν την οικονομική πολιτική που θα τους επιβάλλουν η Παγκόσμια Τράπεζα και το Διεθνές Νομισματικό Ταμείο. Τα παραδείγματα όμως των χωρών που μέχρι σήμερα ακολούθησαν αυτή την πολιτική κάθε άλλο παρά ενθαρρύνουν τέτοιες κινήσεις.<p>
 Τα πράγματα γίνονται ακόμα πιο περίπλοκα αν η Παγκόσμια Τράπεζα και το Διεθνές

Νομισματικό Ταμείο δεχτούν να ρευστοποιήσουν το χρυσό που έχουν για να ξεπληρώσουν με αυτό τις δανείστριες χώρες, όπως τους ζητούν από το Ιωβηλαίο 2000. Σε αυτή την περίπτωση αυτό που πραγματικά διακυβεύεται είναι η υπόσταση των οργανισμών αυτών, όχι μόνο γιατί ουσιαστικά τις καταργεί σαν πηγές δανεισμού αλλά και γιατί αποσταθεροποιεί τον ίδιο τον θεσμό. <p>
 Ακόμα όμως και εάν διαγραφούν πραγματικά τα χρέη, η επόμενη μέρα δεν θα είναι λιγότερο δύσκολη. Οι μέχρι χθες χρεωμένες χώρες θα αναγκαστούν να ξεκινήσουν από το μηδέν, χωρίς καμία υποδομή και φυσικά χωρίς τα απαραίτητα κεφάλαια. Συνθήκες που τις κάνουν εύκολα θύματα για τους επόμενους επιτήδειους χρηματοδότες. <p>
 Μοιάζει υπεραπλουστευτική η στρατηγική του Ιωβηλαίου 2000 όταν αδιαφορεί για τη λογική που δημιούργησε αυτή την κατάσταση ενώ προσπαθεί με πείσμα να περιορίζει τις συνέπειες.<p>
 Οποιες όμως και αν είναι οι αντιφάσεις και οι υπερβολές, το κίνημα αυτό κερδίζει συνεχώς έδαφος ανάμεσα στις νεοαφυπνισμένες λαϊκές μάζες της Δύσης. Καταφέρνοντας να ευαισθητοποιήσει ένα μεγάλο ποσοστό ανθρώπων απέναντι στα προβλήματα του τρίτου κόσμου, δίνει μία άλλη, λιγότερο οικονομική και περισσότερο ανθρωπιστική κατεύθυνση στην νεόκοπη παγκόσμια συνείδηση. Και αυτό

είναι αρκετό για μια νέα αρχή όχι όμως για μία αποτελεσματική συνέχεια. <p>
 <b>ΓEΩPΓIA ZABITΣANΟY<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
