<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 17/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΚΡΙΤΙΚΗ: NINΟΣ ΦΕΝΕΚ ΜΙΚΕΛΙΔΗΣ<p>
 Μ</b>ια παρωδία των γκανγκστερικών ταινιών, «Η αρπαχτή» του Γκάι Ρίτσι και ένα δακρύβρεχτο μελόδραμα, «Φθινόπωρο στη Νέα Υόρκη», της Τζόαν Τσεν είναι οι νέες

ταινίες που προβάλλονται αυτή τη βδομάδα. Ευτυχώς που η κάποια μετριότητα των δύο αυτών ταινιών αποζημιώνεται με την επανέκδοση ενός ανεπανάληπτου αριστουργήματος, «Οσα παίρνει ο άνεμος», από τις φημισμένες ταινίες που μας έδωσε το Χόλιγουντ στην πορεία της μακράς ιστορίας του.<p>
 <b>Η αρπαχτή</b><p>
 Snatch. Μεγ. Βρετανία, 2000. Σκηνοθεσία-σενάριο: Γκάι Ρίτσι. Ηθοποιοί: Βίνι Τζόουνς, Μπενίσιο ντελ Τόρο, Γιούαν Μπρένερ, Μπραντ Πιτ, Τζέισον Στέιθαμ, Μάικ

Ριντ, Αλαν Φορντ. Διάρκεια: 102' λεπτά.<p>
 ** Χιούμορ και ωμότητα μέσα από μια ιστορία ληστείας, παρωδία των γκανγκστερικών ταινιών, με καλές ερμηνείες.<p>
 <b>Ε</b>να είδος παρωδίας των γκανγκστερικών περιπετειών φτιάχνει για μια ακόμη φορά ο

σκηνοθέτης Γκάι Ρίτς ύστερα από την πρώτη του, τόσο ενδιαφέρουσα ταινία, «Δυο καπνισμένες κάννες». Εδώ πρόκειται για τη ληστεία ενός πολύτιμου διαμαντιού, στην οποία μπλέκονται ένας τετραδάχτυλος γκάνγκστερ (Μπενίσιο ντελ Τόρο), ύποπτοι κοσμηματοπώλες, Αμερικανοί και Εβραίοι μαφιόζοι κι ένας παράξενος, πρώην μποξέρ, τσιγγάνος (Μπραντ Πιτ).<p>
 Ο Ρίτσι συνδυάζει αρκετά καλά, αν και αποσπασματικά, τις διάφορες επιμέρους ιστορίες, χρησιμοποιώντας το χιούμορ, τη σάτιρα αλλά και την υπερβολή και την ωμότητα (ο γκάνγκστερ που «ανοίγει» την κοιλιά ενός σκύλου για να βρει το κρυμμένο διαμάντι), σε σκηνές που φέρνουν στον νου τις ταινίες τόσο του Ταραντίνο όσο και του Σέρτζιο Λεόνε. Χωρίς να καταφέρνει να φτάσει στο επίπεδο

των δυο «μετρ», ο Ρίτσι φτιάχνει μια διασκεδαστική ταινία, με καλούς, απολαυστικούς διαλόγους και μερικές καλές ερμηνείες, ιδιαίτερα εκείνη του Μπραντ Πιτ στον ρόλο του πονηρού τσιγγάνου. <p>
<b> Φθινόπωρο στη Νέα Υόρκη</b><p>
 Autumn in New York. ΗΠΑ, 2000. Σκηνοθεσία: Τζόαν Τσεν. Ηθοποιοί: Γουινόνα Ράιντερ, Ρίτσαρντ Γκιρ. Διάρκεια: 105' λεπτά.<p>
 * Ρομαντικό μελόδραμα γύρω από τον έρωτα ενός 50χρονου για μια 20χρονη γυναίκα

που πεθαίνει από ανίατη αρρώστια...<p>
 Ενα σύγχρονο Λαβ Στόρι... είναι η ταινία αυτή της Τζόαν Τσεν, μόνο που έρχεται

καθυστερημένη κατά κάποιες δεκαετίες. Ο 50χρονος Ρίτσαρντ Γκιρ ερμηνεύει ένα 48χρονο ιδιοκτήτη ενός «ιν»... εστιατορίου, που ερωτεύεται μια 20χρονη κοπελίτσα (την πάντα γλυκιά Γουινόνα Ράιντερ). Δεν είναι το μόνο ζευγάρι στην ιστορία του κινηματογράφου όπου μια νέα γυναίκα ερωτεύεται έναν πολύ μεγαλύτερό της άντρα που θα μπορούσε να είναι ο πατέρας της (φτάνει να θυμηθούμε τον Χάμφρεϊ Μπόγκαρτ και την Οντρεϊ Χέπμπορν στην «Αριάν», καθώς και

αρκετά άλλα ζευγάρια). Θέμα σίγουρα ενδιαφέρον, το οποίο δυστυχώς παραμερίζει η Τσεν για να καταπιαστεί μ' ένα άλλο μελοδραματικό και πιθανώς πιο εμπορικό, θέμα: το ότι δηλαδή η κοπέλα πρόκειται να πεθάνει σύντομα από μια ανίατη αρρώστια.<p>
 Υπάρχουν βέβαια και οι δευτερεύουσες ιστορίες, όπως εκείνη της μυστηριώδους γυναίκας που ακολουθεί τον Γκιρ και που αποκαλύπτεται ότι είναι η κόρη που κάποτε είχε εγκαταλείψει, καθώς και της γιαγιάς της Ράιντερ, που αρχικά δεν θέλει την εγγονή να τα φτιάξει με τον Γκιρ και λοιπά. Το επίκεντρο όμως είναι η αρρώστια και οι διάφορες παρεξηγήσεις που δημιουργούνται, μέχρι που ο άντρας

να αφοσιωθεί στο να κάνει τους τελευταίους μήνες της αγαπημένης του όσο το δυνατό πιο ευχάριστους. Η Τσεν χρησιμοποιεί όλα τα κλισέ του είδους για να κάνει όσο το δυνατό πιο συγκινητικό το ρομαντικό της δράμα, ενώ ο Γκιρ περιορίζεται στο να χαμογελά λυπημένα και να φαίνεται όσο το δυνατόν πιο ωραίος. Με άλλα λόγια, μια ακόμη ταινία από τα ίδια που μας ξεφουρνίζει κάθε τόσο το Χόλιγουντ όταν βρίσκεται σε σεναριακό αδιέξοδο...<p>
 <b>Οσα παίρνει ο άνεμος</b><p>
 Gone with the wind. ΗΠΑ, 1939. Σκηνοθεσία: Βίκτορ Φλέμινγκ. Ηθοποιοί: Βίβιαν Λι, Κλαρκ Γκέιμπλ, Ολίβια Ντε Χάβιλαντ, Λέσλι Χάουορντ, Χάτι Μακ Ντάνιελ, Τόμας Μίτσελ. Διάρκεια: 230' λεπτά. <p>
 ***** Επανέκδοση της κλασικής, πιο εμπορικής ταινίας, που έδωσε ποτέ το Χόλιγουντ, μιας ρομαντικής, επικών διαστάσεων, περιπέτειας, με αξέχαστες ερμηνείες από ένα εξαίρετο καστ.<p>
 <b>Μ</b>
 ε την επανέκδοση της αριστουργηματικής αυτής ταινίας δίνεται, για μια ακόμη φορά, στο κοινό η ευκαιρία να απολαύσει μια ταινία που έχει γράψει ιστορία στα

χρονικά του αμερικανικού κινηματογράφου. Το μπεστ-σέλερ της Μάργκαρετ Μίτσελ γύρω από μια πεισματάρα Σκάρλετ Ο' Χάρα που κάνει το κάθε τι για να σώσει το κτήμα της σε μια περίοδο εμφύλιου πολέμου και ανασυγκρότησης του Νότου, θυσιάζοντας στην πορεία ακόμη και τον έρωτα του Ρεντ Μπάτλερ, είναι γνωστή σε όλους. <p>
 Οπως γνωστές είναι και οι περιπέτειες του σεναρίου μέχρι που να γίνει η γνωστή, βραβευμένη με διάφορα Οσκαρ ταινία (μαζί και καλύτερης ταινίας) «ιδιαίτερα η επιμονή και οι παρεμβάσεις του παραγωγού Ντέιβιντ Σέλζνικ, που άλλαξε διάφορους σκηνοθέτες (μαζί και τον Τζορτζ Κιούκορ) για να καταλήξει στον Βίκτορ Φλέμινγκ, που γύρισε το μεγαλύτερο μέρος μιας ταινίας στην οποία είχαν αναμιχθεί πολλοί μέχρι την ολοκλήρωσή της. Οπως γνωστές είναι και οι διάφορες περιπέτειες μέχρι να επιλεγούν οι ηθοποιοί που θα ερμήνευαν την Σκάρλετ και τον Ρεντ. Τελικά, η ταινία κατάφερε να συνδυάσει, με τον καλύτερο τρόπο, το ρομάντσο με το δράμα, το προσωπικό με το επικό (οι σκηνές της καταστροφής της Ατλάντα, καθώς και της επιστροφής των πληγωμένων στρατιωτών είναι από τις πιο συγκλονιστικές που έδωσε το Χόλιγουντ), ενώ τόσο η Βίβιαν Λι

όσο και ο Κλαρκ Γκέιμπλ συνέδεσαν ανεξίτηλα τα ονόματά τους μ' εκείνα της Σκάρλετ και του Ρεντ. Μια μοναδική στο είδος της ταινία, που βλέπεται και ξαναβλέπεται με την ίδια πάντα απόλαυση! <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
