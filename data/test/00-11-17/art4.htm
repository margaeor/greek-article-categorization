<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 17/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Tης ΒΕΝΑΣ ΓΕΩΡΓΑΚΟΠΟΥΛΟΥ<p>
 Μ</b>
 όνο για θεατρικό συγγραφέα δεν τον κάνεις - για Eλληνα θεατρικό συγγραφέα. Είναι τόσο γήινος και γεροδεμένος, που αμέσως υποψιάζεσαι ότι περισσότερο ασχολείται με το μπόντι μπίλντινγκ παρά με το γράψιμο. Μεγάλο λάθος. Ο Γιώργος

Μπακόλας δεν ασκείται γιατί είναι της μόδας. Εχει δουλέψει από οικοδομή μέχρι φορτοεκφορτωτής στο λιμάνι. Αυτή την εποχή είναι σερβιτόρος σε γνωστό ιταλικό εστιατόριο και πολύ το ευχαριστιέται. Εχει, όμως, κατά καιρούς κάνει το χορευτή στις «Ροές» («πίσω-πίσω με έβαζε η Σπυράτου»), τον ηθοποιό σε διάφορα εργαστήρια, ακόμα και το φωτογράφο στην εφημερίδα «Πρώτη». Οταν, μάλιστα, ήρθε

από τη Λάρισα στην Αθήνα σπούδασε οπερατέρ στη Σχολή Σταυράκου.<p>
 Σήμερα είναι 32 χρόνων και βλέπει δύο θεατρικά του έργα να ανεβαίνουν στη χειμωνιάτικη Αθήνα. Το «Μέρες καθαριότητας» στο «Θησείον» σε σκηνοθεσία Μιχαήλ
Μαρμαρινού κάνει την πρεμιέρα αύριο. Εν καιρώ θα ανεβεί και το «Bachelor part y» στο «Χυτήριο» σε σκηνοθεσία Νίκου Καραγεώργα. Εχει έτοιμα πέντε-έξι ακόμα, ενώ τελειώνει κι άλλο ένα. Το λέει απλά. Σαν να συμβαίνει κάθε μέρα. Χωρίς ενθουσιασμό ή αίσθημα δικαίωσης.<p>
 «Ποτέ δεν με ενδιέφερε η καριέρα σαν καριέρα, δεν μου είναι εύκολο να προσεγγίσω κάποιον για να ανεβάσει έργο μου. Εχω μάθει να περιμένω. Εχω μάθει να επεξεργάζομαι τα πράγματα συνέχεια, πάλι και πάλι. Πάντα έγραφα. Ισως ήταν ο μόνος τρόπος να βγάλω κάποια πράγματα από μέσα μου».<p>
 Ολα έγιναν τυχαία ή από σπρώξιμο του φίλου του Ρένου Χαραλαμπίδη, που μάλλον είναι από τους καλλιτέχνες που δεν αφήνουν την καριέρα τους στα χέρια του Θεού. Ο Γιώργος Μπακόλας έκανε τα πρώτα του δειλά βήματα στο θέατρο πέρσι, όταν το έργο του «Φαντάσματα υψηλής ενέργειας», μεταφρασμένο στο πιο trend y«Ηigh Energ y», ανέβηκε στο κλαμπ «Plus Soda» από τον Βασίλη Μυριανθόπουλο. Μετά ήρθε η τυχαία συνάντησή του με τον Μιχαήλ Μαρμαρινό, οι «Μέρες καθαριότητας» άρεσαν στον τολμηρό σκηνοθέτη κι αυτό ήταν. Ο «Διπλούς Ερως» ένα

μόνο ελληνικό έργο είχε ανεβάσει μέχρι τώρα, το «Camera degli sposi» του Γιώργου Βέλτσου, ένα μάλλον πειραματικό θεατρικό εγχείρημα.<p>
 «Α, όχι, καθόλου δεν είναι πειραματικό το δικό μου», λέει ο Γιώργος Μπακόλας. «Είναι μια ιστορία. Εγώ λατρεύω τις ιστορίες, γράφω με αφορμή ιστορίες. Ο, τι κι αν μπει εμβόλιμο στο έργο μου, όσο κι αν αυτό ξεφύγει εντελώς σουρεαλιστικά, το στόρι είναι στόρι. Μου αρέσει να μπορεί κάποιος να διηγηθεί το έργο μου».<p>
 Κι αυτό ακριβώς συμβαίνει με τις «Μέρες καθαριότητας». Ενας νεαρός σε μια έκρηξη οργής και μίσους κατεβαίνει στην Ομόνοια και καθαρίζει κάμποσους συνανθρώπους του. Σας φαίνεται εντελώς αμερικάνικο; Δεν θα 'λεγα. Πόσος καιρός

πάει από τότε που ένας «ελληναράς» σκότωσε εν ψυχρώ όσους Aφρικανούς μετανάστες έτυχαν στο διάβα του; Ο Γιώργος Μπακόλας έχει να διηγηθεί κάμποσες παρόμοιες ιστορίες, κυρίως αυτή που τον οδήγησε να γράψει εν θερμώ το «Μέρες καθαριότητας».<p>
 <b>«Mε ποιο δικαίωμα; »</b><p>
 «Ημουνα σε ένα ταξί. Ο ταξιτζής ήταν πιτσιρικάς και ρέιβερ. Στο Θησείο υπάρχει

ένα τζάνκι, που κάνει τράκα στα φανάρια, κι έχει το πατζάκι σηκωμένο και φαίνεται το πόδι του γεμάτο πληγές. Ερχεται, λοιπόν, να μας κάνει τράκα την ώρα που ήμασταν σταματημένοι στο φανάρι. Και, ο ταξιτζής αυτόματα, αντανακλαστικά, πατάει το γκάζι και πάει να τον χτυπήσει. Ολα αυτά γίνανε μέσα

σε ελάχιστα δευτερόλεπτα. Τελικά δεν τον χτύπησε. Οταν απομακρυνθήκαμε άρχισε ο ρέιβερ πιτσιρικάς έναν μονόλογο. "Με ποιο δικαίωμα θα μου δώσει εμένα αυτός τη βρωμιά του, την ασχήμια του, να τη φάω στη μάπα..." και διάφορα τέτοια. Φρίκαρα με την υπόγεια βία που κουβάλαγε μέσα του. Δηλαδή, πες ότι κάτι δεν πήγαινε καλά, μπορεί να τον είχε σκοτώσει τον άνθρωπο. Το σκέφτηκα, το 'βαλα σε μια τάξη μέσα μου, κάθησα και έγραψα».<p>
 Τον ήρωά του ο Γιώργος Μπακόλας προσπαθεί να τον καταλάβει. «Τον θεωρώ, βέβαια, εγκληματία, ανήκει σε αυτούς που επειδή ζούνε μια πιο νορμάλ ζωή νομίζουν ότι οι άλλοι, που είναι βρώμικοι, τζάνκι και ζητιάνοι, θα 'πρεπε να εκλείψουν. Θεωρώ, όμως, εγκληματίες και εκατομμύρια άλλους, κι εμάς μέσα. Λέει

κάπου ο ήρωας του έργου: "Hμουνα σαν ένα παιδάκι στη λευκή γραμμή μιας λεωφόρου. Δεν ήξερα από πού να πάω. Ημουνα εκεί μόνος μου. Και οι γονείς μου ήταν μόνοι τους...". Ετσι γίνεται. Γίνεται ένα κλικ μέσα σου και καταλαβαίνεις

ότι υπάρχει ένα λάθος στη ζωή σου. Από τη γέννησή σου, από τον πατέρα σου, που σου έχει πει "αγόρι μου, πρέπει να βγάλεις λεφτά, να γίνεις άνδρας και να τους γαμίσεις όλους..."».<p>
 Το «Μέρες καθαριότητας» δεν είναι ένα καθαρό θεατρικό έργο. Είναι ένα μικτό είδος, μισό θεάτρο μισό κινηματογράφος. «Προέκυψε η ανάγκη να βγει κι εκτός σκηνής το έργο», εξηγεί ο συγγραφέας. «Υπήρχαν πράγματα που μόνο με το σινεμά μπορούσαν να αποδοθούν». Ετσι, μια οθόνη θα στηθεί στο «Θησείο», όπου θα προβάλλεται μια κανονική ταινία μικρού μήκους σε σκηνοθεσία Μιχαήλ Μαρμαρινού και Νάνσυς Μπινιαδάκη.<p>
 Οι σχέσεις του Γιώργου Μπακόλα με το νεοελληνικό θέατρο, αλλά και με το θεάτρο

εν γένει, είναι φανερό ότι δεν είναι άριστες. Κατ' αρχήν δεν πηγαίνει συχνά στο θέατρο. «Οχι γιατί είμαι απογοητευμένος, αλλά -πώς να το πω; - είναι θέμα ευαισθησίας. Μια κακή παράσταση μπορεί να με πάει πολύ πίσω σαν άνθρωπο και να

θέλω χρόνο να συνέλθω. Ενώ ένα καλό έργο μπορεί να μου δώσει χαρά και να πάω να γράφω όλη τη νύχτα».<p>
 Επειτα το ελληνικό θεατρικό έργο το ξέρει αποσπασματικά. Του άρεσε παλιά ως γραφή ο Σκούρτης, έχει δει το «Τάβλι» του Κεχαΐδη στην παράσταση του Αρη Ρέτσου και εντυπωσιάστηκε, και βρίσκει, τέλος, αριστούργημα την «Αυλή των θαυμάτων» του Καμπανέλλη, αλλά...<p>
 «Οταν τη διαβάζεις λες: "Eγώ για ποια ανάλογη αυλή μπορώ να γράψω σήμερα; " Η μόνιμη αγωνία μου είναι: γιατί να μην καταγράψουμε, ρε γαμώτο, αυτά που διέπουν τις ζωές μας; » Οι «Μέρες καθαριότητας» αυτό τουλάχιστον το έχουν καταφέρει.<p>
 «Δεν μου αρέσει ο νατουραλισμός», συνεχίζει. «Αγαπημένος μου συγγραφέας είναι ο Μπέκετ. Οταν διαβάζεις Μπέκετ ή Πίντερ και αποκαλύπτεσαι μπροστά σ' αυτά που

κρύβουν οι λέξεις είναι δύσκολο μετά να γράψεις "η Βένα είπε στον Γιώργο τι γίνεται, καλά, σε συμπαθώ πολύ αλλά πρέπει να φύγω". Γράφοντας προσπαθώ να πλησιάσω εκείνη τη θεατρική γλώσσα, που ψάχνει πίσω από το φαίνεσθαι, πίσω από

τις λέξεις».<p>
 Ο άνθρωπος που μου μιλάει με φράσεις από το «Μολόι» του Μπέκετ, που μόλις τελείωσε την «Τελευταία πνοή» του Μπουνιουέλ και παραληρεί από θαυμασμό, είναι

ο ίδιος που γράφει μαζί με τον Ρένο Χαραλαμπίδη τα σενάρια για τις ταινίες του

 («No budget stor y» και «Φτηνά τσιγάρα»). Είναι ο ίδιος που βάζει πολύ ψηλούς στόχους στη ζωή του.<p>
 «Θέλω να γράψω κάποτε ένα σενάριο, που θα παίξουν ο Ρόμπερτ ντε Νίρο και ο Μάρλον Μπράντο. Είναι το όνειρο της ζωής μου. Γιατί όχι; Τίποτα δεν αλλάζει χωρίς όνειρα».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
