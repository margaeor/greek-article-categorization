<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 17/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Του απεσταλμένου μας ΝΙΝΟΥ ΦΕΝΕΚ ΜΙΚΕΛΙΔΗ<p>
 Π</b>ολύ θα ήθελα σήμερα να πω: επιτέλους γεννήθηκε ένα νέο μεγάλο ταλέντο, που περιμέναμε από την εποχή του Θόδωρου Αγγελόπουλου. Γιατί η ταινία «Εφήμερη πόλη» του Γιώργου Ζαφείρη δείχνει ότι ο σκηνοθέτης της θα μπορούσε να έχει τέτοιες προοπτικές. Που όμως -και δυστυχώς υπάρχει αυτό το όμως- σταματούν κάπου στις ωραίες, συναρπαστικές εικαστικά εικόνες του (από τις καλύτερες που έχουμε δει σε ελληνική ταινία την τελευταία τουλάχιστον δεκαετία), σε μια ταινία όπου η ουσία είναι σχεδόν ανύπαρκτη. Πολύ καλά στοιχεία είχε και η άλλη

ελληνική ταινία του χθεσινού προγράμματος του 41ου Φεστιβάλ Θεσσαλονίκης, το ντοκιμαντέρ «Το σπίτι του Κάιν» του Χρήστου Καρακέπελη. <p>
 Ταινίες, πρέπει να πω, που παρακολουθήσαμε με ορισμένους, Ελληνες και ξένους δημοσιογράφους, να...κοιμούνται. Πράγμα που δεν συμβαίνει για πρώτη μέρα και που οφείλεται στο ότι οι δημοσιογραφικές προβολές αρχίζουν καθημερινά στις 8 το πρωί. Κάποιος επίσημος ανέφερε στην εισαγωγική ομιλία του, στην έναρξη του φετινού φεστιβάλ, ότι το Φεστιβάλ Θεσσαλονίκης δεν έχει πια τίποτα να ζηλέψει από εκείνα των μεγάλων φεστιβάλ, των Κανών και της Βενετίας. Κι όμως, το φεστιβάλ, όπως όλα τα περιφερειακά φεστιβάλ, δεν πρέπει ούτε και μπορεί να συναγωνιστεί τέτοια φεστιβάλ, γιατί εκείνα προβάλλουν ταινίες σε παγκόσμιες ή τουλάχιστον ευρωπαϊκές πρεμιέρες... Εκείνο που στην πραγματικότητα κάνει είναι

να επιλέγει μερικές από τις καλύτερες ταινίες των φεστιβάλ αυτών καθώς και άλλων παρόμοιων εκδηλώσεων. Πράγμα που το κάνει. Το διαφορετικό που δείχνει να

θέλει να κάνει είναι να ξεπεράσει τα φεστιβάλ αυτά στις ώρες των δημοσιογραφικών προβολών. Ετσι, εκεί που οι Κάνες και η Βενετία αρχίζουν τις δημοσιογραφικές τους στις 8.30 και 9 το πρωί αντίστοιχα, εδώ σε μας αρχίζουμε πιο νωρίς, στις... 8. Ιδιαίτερα μάλιστα όταν σε μας οι περισσότεροι ξενυχτούν σε πάρτι και άλλες παράλληλες φεστιβαλικές εκδηλώσεις! ...<p>
 <b>Εφήμερη πόλη</b><p>
 Σκηνοθεσία: Γιώργος Ζαφείρης. Σενάριο: Γ. Ζαφείρης. Ηθοποιοί: Μαρία Σκουλά, Γιώργος Διαλεγμένος, Μαρία Κεχαγιόγλου, Διώνη Κουρτάκη, Muzafer Zifla. Διάρκεια: 89 λεπτά.<p>
 Στο ταξίδι ενός άντρα στον τόπο της μητέρας του για να αναζητήσει τη χαμένη, εφήμερη πόλη του, μέσα σ' ένα τοπίο που ο χαρακτήρας του συνεχώς αλλοιώνεται, επικεντρώνεται ο Γιώργος Ζαφείρης (γνωστός μας από την πολύ καλή μικρού μήκους

ταινία του «Ισμαήλ») στην πρώτη του αυτή μεγάλου μήκους ταινία. Από τα πρώτα κιόλας πλάνα της ταινίας έχεις την αίσθηση ότι βρίσκεσαι μπροστά σ' ένα πρωτότυπο με ένα γεμάτο φαντασία κινηματογραφικό μάτι σκηνοθέτη: εμπνευσμένη, δουλεμένη στην κάθε της λεπτομέρεια σύνθεση των πλάνων, με σωστές γωνίες λήψης

και με εξαιρετικά χρώματα (η έξοχη φωτογραφία είναι του Σταμάτη Γιαννούλη) και

σκηνές που θυμίζουν τις ταινίες του Ταρκόφσκι (κι όχι μόνο οι σκηνές με το μοναχικό δέντρο) αλλά και του Κουστουρίτσα (στις σκηνές στο ποτάμι, στο δεύτερο μέρος). Ενώ ένα δεύτερο θετικό στοιχείο της ταινίας είναι η σωστή χρήση των προσώπων (κι όχι μόνο του Διαλεγμένου και της Σκουλά αλλά και των άλλων ηθοποιών). <p>
 Η έμπνευση όμως δείχνει να σταματά εκεί. Γιατί περνούν τουλάχιστο 40 λεπτά πριν ο θεατής αρχίσει να καταλαβαίνει για το τι θέλει να μιλήσει η ταινία. Δυσκολία που συνεχίζεται και στη συνέχεια, παρά τις καλές προθέσεις που διαβλέπει κανείς στις επιμέρους σκηνές. Και στον Ταρκόφσκι (και στο δικό μας Αγγελόπουλο) υπάρχει ένας αργός ρυθμός που όμως ο θεατής δέχεται από τη στιγμή

που μπαίνει κάποιο συναρπαστικό θέμα (κι αυτό από τα πρώτα λεπτά της ταινίας),

ενώ ο εξωτερικός αργός ρυθμός ισορροπείται με ένα σωστό εσωτερικό ρυθμό. Αυτός

ο εσωτερικός ρυθμός δυστυχώς λείπει από την ταινία του Ζαφείρη, έλλειψη που οφείλεται, μέχρι ένα βαθμό, στο σενάριο, χωρίς όμως να είναι αμέτοχη και η σκηνοθεσία. Με την ταινία του αυτή ο Γιώργος Ζαφείρης απέδειξε, και με το παραπάνω, ότι είναι ένας πολύ καλός ζωγράφος της κάμερας. Ελπίζουμε με την επόμενη να μπορέσει να αποδείξει ότι είναι και ένας καλός σκηνοθέτης.<p>
<b> Το σπίτι του Κάιν</b><p>
 Σκηνοθεσία: Χρήστος Καρακέπελης. Σενάριο: Νατάσα Σέγκου, Χρ. Καρακέπελης. Φωτογραφία: Γιάννης Βαλέρας. Μοντάζ: Γιώργος Τριανταφύλλου. Μουσική: Θάνος Μικρούτσικος. Διάρκεια: 77 λεπτά.<p>
 Η φυλακή κι οι άνθρωποι που βρίσκονται σ' αυτές, είτε κατάδικοι είτε δεσμοφύλακες, είναι το θέμα του πολύ ενδιαφέροντος αυτού ντοκιμαντέρ του Χρήστου Καρακέπελη. Τα πρόσωπα αυτά, μαζί τους κι ένας αποφυλακισμένος, μιλούν

μπροστά στην κάμερα, αφηγούνται, αποκαλύπτουν, σ' ένα είδος εξομολόγησης, τις σκέψεις και τους προβληματισμούς τους. Πρόσωπα που έχουν κάνει κάποιο έγκλημα είτε για κάποια ιδεολογία είτε από πάθος (μια γυναίκα που σκότωσε τα παιδιά της, ένας άντρας που σκότωσε τη γυναίκα του) κι ένας δεσμοφύλακας που φιλοσοφεί πάνω στη βία αλλά και την έλλειψη σωφρονιστικής πολιτικής των φυλακών («ο σωφρονισμός είναι απάτη», εξομολογείται). Ο σκηνοθέτης επιλέγει τους χώρους άλλοτε για να κάνει ένα σχόλιο πάνω στο θέμα του (το νεκροτομείο, το μουσείο εγκληματικών πειστηρίων, μια άδεια αίθουσα δικαστηρίου) κι άλλοτε για να δώσει την εικόνα της απομόνωσης και της κλειστοφοβίας, κινώντας με άνεση τη μηχανή του σε μερικά ωραία στημένα τράβελινγκ, με την πολύ καλή (και διακριτική) μουσική υπόκρουση του Θάνου Μικρούτσικου.<p>
 Εκείνο που κάνει εντύπωση είναι ότι όλα τα πρόσωπα στέκονται υποταγμένα, με απόλυτη ηρεμία, μπροστά στο φακό (αλήθεια, πόσο αυτό είναι αληθινό;), δείχνοντας να έχουν μετανιώσει και να έχουν στο μεταξύ φιλοσοφήσει πάνω στο έγκλημα και τη ζωή τους, εκεί που θα περίμενε κανείς και κάποια ποικιλία στην επιλογή, κάποιους ανθρώπους που να δικαιολογούν το έγκλημά τους ή, ακόμη καλύτερα, να εξεγείρονται ενάντια στην κατάστασή τους («αυτή η σιωπή τους είναι για μένα η ενοχή τους», λέει σε κάποια στιγμή ο δεσμοφύλακας, το πιο αποκαλυπτικό πρόσωπο της ταινίας). Αυτή όμως θα ήταν μια άλλη, εντελώς διαφορετική ταινία.<p>
<b> Οι ξένες ταινίες</b><p>
 Η ζωή στα παραπήγματα ενός απομακρυσμένου χωριού των Ουραλίων μιας ομάδας ανθρώπων, έγκλειστων για πολλά χρόνια σε στρατόπεδα συγκέντρωσης, στην ταινία «Στρατώνας» του Βαλέρι Ογκορόντνικοφ (ταινία βραβευμένη στο πρόσφατο Πανόραμα Ευρωπαϊκού Κινηματογράφου της «Ελευθεροτυπίας») και τα πορτρέτα μιας άλλης, μεγαλύτερης ομάδας (σχεδόν 80) ατόμων με τα διάφορα πράγματα που τους συμβαίνουν στη διάρκεια της πανσέληνου στην ταινία «Πανσέληνος» του Κάρεν Σαχναζάροφ, ήταν τα θέματα δύο πολύ καλών ταινιών που είδαμε στο τμήμα του «Νέου ρωσικού κινηματογράφου» του φεστιβάλ. Ταινίες ατμόσφαιρας και οι δύο, με

τους σκηνοθέτες τους να αφηγούνται με δεξιοτεχνία τις παράλληλες ιστορίες τους, καταγράφοντας με ρεαλισμό αλλά και ποιητική διάθεση τις διάφορες καταστάσεις και αποσπώντας πολύ καλές ερμηνείες από τους ηθοποιούς τους.<p>
 Στη σάτιρα στράφηκε ο Κροάτης Βίνκο Μπρέσναν στην ταινία του «Το φάντασμα του στρατάρχη» (στο τμήμα «Ματιές στα Βαλκάνια» - επιλογή από το Φεστιβάλ του Κάρλοβι Βάρι), χρησιμοποιώντας το φάντασμα του στρατάρχη Τίτο για να καυτηριάσει τις σημερινές απόψεις και πράξεις τόσο των κομμουνιστών όσο και των νεόπλουτων καπιταλιστών, στα τεμαχισμένα σήμερα κρατίδια της πρώην Γιουγκοσλαβίας που σταδιακά υποκύπτουν στην εκμετάλλευση των ξένων καπιταλιστικών χωρών. Μια απολαυστική κωμωδία που λέει πολλά για την αποτυχία των σοσιαλιστικών συστημάτων.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
