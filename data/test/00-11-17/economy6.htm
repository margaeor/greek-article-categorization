<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 17/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

<b> Tης EΛENHΣ KΩΣTAPEΛΟY<p>
 A</b>
 υτό αναμένεται να ανακοινώσει μέχρι τέλος του έτους το υπουργείο Οικονομικών. Σύμφωνα με πληροφορίες, η απόφαση αναπροσαρμογής των τιμών αυτών, που είχαν προσδιοριστεί μόλις στην αρχή του έτους (σ.σ. δεν υπάρχει χρονικός περιορισμός), ελήφθη λόγω του πλήθους των καταγγελιών που έφτασαν στη διεύθυνση Φορολογίας Κεφαλαίου του υπουργείου. <p>
 Οι περισσότερες από τις καταγγελίες έκαναν λόγο για εξωπραγματικές τιμές, οι οποίες σχεδόν σε όλες τις περιπτώσεις ξεπερνούσαν ακόμη και τις αγοραίες. Χαρακτηριστικό είναι ότι είχαν προσδιοριστεί τιμές ύψους 40 εκατ. δρχ. ανά στρέμμα. Ελάχιστες ήταν οι καταγγελίες για τιμές μικρότερες των πραγματικών.<p>
 Κατά τις ίδιες πληροφορίες, ο υφυπουργός Οικονομικών Απόστολος Φωτιάδης, ύστερα από τις καταγγελίες αυτές έδωσε εντολή στην αρμόδια διεύθυνση Κεφαλαίου
του υπουργείου να προχωρήσουν σε επιτόπιο έλεγχο, προκειμένου να διαπιστώσουν αν όντως υπάρχουν σημαντικές αποκλίσεις μεταξύ αγοραίων και αντικειμενικών τιμών των αγροτεμαχίων. Το ειδικό κλιμάκιο, που επισκέφτηκε αρκετές επαρχιακές
πόλεις και νησιά σχεδόν σε όλη τη χώρα, κατέληξε στην ανάγκη αναπροσαρμογής των αντικειμενικών, οι οποίες όπως αποδείχτηκε, κάθε άλλο παρά είχαν σχέση με την πραγματική εικόνα της αγοράς.<p>
 Ετσι, πιθανότατα στα τέλη Δεκεμβρίου -και περίπου την ίδια περίοδο με την ανακοίνωση των νέων αντικειμενικών αξιών στις εντός σχεδίου περιοχές της χώρας- θα ανακοινωθούν οι νέες τιμές για τα αγροτεμάχια. Στις περισσότερες εκ των περιοχών (Σάμος, Μήλος, Πελοπόννησος κ.λπ.) θα υπάρξουν κυρίως μειώσεις τιμών, αφού οι αντικειμενικές όχι απλώς ήταν υψηλές, αλλά ξεπερνούσαν κατά πολύ και τις αγοραίες τιμές.<p>
 Η αρμόδια διεύθυνση, σύμφωνα με τις ίδιες πληροφορίες, έλαβε εντολή να ετοιμάσει άμεσα τις νέες τιμές, οι οποίες δεν πρέπει σε καμία περίπτωση να είναι υψηλότερες των αγοραίων και πάντως να κινούνται γύρω στο 20-30% κάτω από
τις πραγματικές τιμές πώλησης των αγροτεμαχίων. Το ποσοστό αυτό έχει προσδιοριστεί και για τις αντικειμενικές αξίες τών εντός σχεδίου περιοχών της χώρας. Περίπου την ίδια περίοδο θα ανακοινωθεί και το νομοσχέδιο περί φορολογίας κεφαλαίου, που αναμένεται να περιλαμβάνει αυξημένα αφορολόγητα για γονικές περοχές, δωρεές, πρώτη κατοικία κ.λπ.<p>
 <b>Οι νέοι αγρότες</b><p>
 Εξάλλου, σε χθεσινή διευκρινιστική εγκύκλιο του υπουργείου αναφέρονται τα ισχύοντα (σ.σ. αυξάνουν με το υπό συζήτηση στη Βουλή φορολογικό νομοσχέδιο) όρια φορολογικών απαλλαγών για τους νέους αγρότες ηλικίας μέχρι 40 ετών, ενώ καθορίζεται ότι για τον υπολογισμό της ηλικίας των νέων αγροτών ως ημερομηνία γέννησης λαμβάνεται η 31η Δεκεμβρίου του έτους γέννησης.<p>
 Συγκεκριμένα, κατά τη χορήγηση γεωργικών απαλλαγών γίνεται διάκριση μεταξύ παλαιών και νέων αγροτών και, όπως σημειώνεται στην περίπτωση αγοράς (νόμος 634/1977), «απαραίτητη προϋπόθεση για τη χορήγηση απαλλαγής είναι η ανά στρέμμα αξία της αγροτικής έκτασης να μην υπερβαίνει το 1 εκατ. δρχ. και ο φορολογούμενος αγρότης να μην έχει στην κυριότητά του γεωργική ή κτηνοτροφική έκταση μεγαλύτερη των 100 στρεμμάτων». Ενώ στην περίπτωση αγοράς με πρόσφατο νόμο (2520/1997), η στρεμματική αξία της γης δεν επηρεάζει τη χορήγηση απαλλαγής. Το δε ανώτατο απαλλασσόμενο όριο στην πρώτη περίπτωση είναι 40 στρέμματα και στη δεύτερη τα 100 στρέμματα ή τα 150 στρέμματα, με εξαίρεση τις
περιπτώσεις αγοράς όμορων εκτάσεων, όπου το απαλλασσόμενο όριο αυξάνει στα 80 και 120 στρέμματα αντίστοιχα.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
