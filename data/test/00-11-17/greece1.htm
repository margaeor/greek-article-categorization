<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 17/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Ε</b>ίκοσι εφτά χρόνια πριν. Παραμονή της μεγάλης ημέρας. Τότε ήταν η αναταραχή, η συσπείρωση, το πείσμα και η αποφασιστικότητα. Ηταν ο αέρας που μύριζε μπαρούτι...<p>
 Χθες ήταν η δεύτερη ημέρα εορτασμού μιας ακόμη επετείου, που δυστυχώς κάθε χρόνο που περνά χάνει από την αίγλη των πρώτων ετών της Mεταπολίτευσης.<p>
 <b>Εικόνες ίδιες</b> <p>
 Τραπεζάκια αριστερών Nεολαίων, μέσα κι έξω από το προαύλιο. Σε μια γωνιά, μια ομάδα παιδιών σε πράσινο φόντο. Είναι οι εκπρόπωποι της ΠΑΣΠ. Αποκομμένοι από τον κεντρικό κορμό, μοιάζουν λίγο αμήχανοι. Πανό με αντιεξουσιαστικά και αντικαπιταλιστικά συνθήματα έχουν αναρτηθεί παντού.<p>
 Οσο περνά η ώρα η προσέλευση μεγαλώνει, αλλά κατά κοινή ομολογία ο κόσμος που περνά την κεντρική είσοδο είναι λιγότερος από πέρυσι. Αλλοι περνούν, αφήνουν ένα λουλούδι. Μεγάλοι και νεότεροι, έως και μικρά παιδιά που φτάνουν με τους γονείς τους. Οι εκπρόσωποι της νεότερης γενιάς παραμένουν, συσπειρώνονται γύρω



από τα τραπεζάκια, συναντούν φίλους, σχηματίζουν «πηγαδάκια». «Πού θα βρεθούμε



αύριο για την πορεία; », «Να συναντηθούμε κάπου μακριά από το πλήθος για να μη χαθούμε», «Πανό θα κάνουμε; ». Αλλά και άλλα θέματα, όπως το πρόγραμμα των μαθημάτων, οι πιθανές καταλήψεις, το Tσάμπιονς Λινγκ, τα καινούργια χειμερινά στέκια δείχνουν να τους απασχολούν.<p>
 <b>Συγκίνηση</b><p>
 Το προαύλιο δεν γεμίζει ποτέ ασφυκτικά. Μέσα από το πλήθος ξεχωρίζει μια λεπτή, μεσήλικη γυναίκα, ντυμένη στα μαύρα. Είναι μόνη της. Πλησιάζει το μνημείο των ηρώων του Πολυτεχνείου, αφήνει τέσσερα γαρίφαλα, κάνει δυο βήματα πίσω, κοντοστέκεται, ανάβει ένα τσιγάρο. Καπνίζει αργά, χαμένη μέσα στις σκέψεις της. Μοιάζει να προσπαθεί να κρύψει τη συγκίνησή της. Το τσιγάρο τελειώνει, αλλά αυτή παραμένει ασάλευτη, κοιτάζοντας το καλυμμένο από λουλούδια και στεφάνια μνημείο. Είναι η Στέλλα Πίκουλα, μια απλή πολίτις, που εκείνες τις μέρες έζησε τα γεγονότα έξω από το ίδρυμα. <p>
 «Ερχομαι κάθε χρόνο από τότε. Το θεωρώ χρέος μου. Δεν πρέπει να ξεχνάμε». <p>
 Τις μεσημεριανές ώρες ο κόσμος πληθαίνει. Το μνημείο του Πολυτεχνείου σκεπάζεται από στεφάνια. Μεταξύ αυτών και εκείνο του προέδρου του Συνασπισμού Νίκου Κωνσταντόπουλου, καθώς και εκπροσώπων μαζικών φορέων και συνδικαλιστικών



οργανώσεων. Τα μέλη του διδακτικού και διοικητικού προσωπικού που συμμετέχουν στην επιτροπή εορτασμού, δεν δείχνουν να αντιμετωπίζουν κανένα πρόβλημα στη διασφάλιση της τάξης. Ησυχοι δηλώνουν και οι μαγαζάτορες και οι περιπτεράδες της περιοχής. Οι φθορές του παρελθόντος τούς οδήγησαν στην πλήρη θωράκιση των καταστημάτων τους με μεταλλικά συμπαγή ρολά, οπότε «και πόλεμος να γίνει έξω, δεν μας αφορά», ισχυρίζονται.<p>
 <b>B.Δ.</b><p>
 Στις 3 μ.μ. πορεία σε αστυνομικό κλοιό<p>
 <b>«Η</b>
 μεγαλύτερη τιμή για το Πολυτεχνείο είναι να βάλουμε τον εαυτό μας στην υπηρεσία μιας ανώτερης ιδέας, της δημοκρατικής και σύγχρονης Ελλάδας».<p>
 Eίναι το μήνυμα του πρωθυπουργού και του Εκτελεστικού Γραφείου του ΠΑΣΟΚ για την 27η επέτειο από την εξέγερση του Πολυτεχνείου. Ο Κ. Σημίτης επέλεξε και φέτος (όπως και πέρυσι) να μην καταθέσει στεφάνι στο χώρο του ΕΜΠ, καθώς, όπως
εξήγησε και ο κυβερνητικός εκπρόσωπος απαντώντας σε σχετική ερώτηση χθες το μεσημέρι στο πρες ρουμ, εκτιμά ότι «η τιμή στη μνήμη των αγωνιστών του Πολυτεχνείου εκδηλώνεται πιο ουσιαστικά και με διάφορους τρόπους».<p>
 «Σήμερα, αν κάτι δίνει νόημα στο Πολυτεχνείο, είναι η ανάγκη για τη διεύρυνση και την ισχυροποίηση της δημοκρατίας μέσα στις νέες συνθήκες», αναφέρεται στο μήνυμα του προέδρου και του Ε.Γ. του ΠΑΣΟΚ. «Είναι ανάγκη του δημοκρατικού ελέγχου στις νέες μορφές κυριαρχίας που επιδώκουν να επιβάλουν σε παγκόσμια και τοπική κλίμακα οι ανεξέλεγκτες δυνάμεις της παγκόσμιας οικονομία. Είναι, τέλος, η ανάγκη για ποιότητα ζωής, για ένα περιβάλλον που θα βρίσκεται σε αρμονία με τη φύση, που θα σέβεται και θα προάγει την πολιτιστική ταυτότητά μας».<p>
 ΣYN: Στα προβλήματα της σύγχρονης κοινωνίας αλλά και της τρέχουσας ελληνικής πραγματικότητας επικεντρώθηκε το μήνυμα του προέδρου του ΣYN Nίκου Kωνσταντόπουλου.<p>
 Ο κ. Kωνσταντόπουλος δήλωσε μετά την κατάθεση στεφάνου: <p>
 «Ο ελληνικός λαός, η ελληνική νεολαία, αρνούνται να ζουν σε έναν κόσμο κοινωνικής ανασφάλειας, σ' έναν κόσμο υποταγμένης δημοκρατίας, στη διαπλοκή, σ' έναν κόσμο "ανθρωπιστικών πολέμων", σ' έναν κόσμο "τρελών αγελάδων", σ' έναν κόσμο όπου ο δημόσιος βίος γεμίζει από τις αναθυμιάσεις της διαφθοράς.<p>
 »Aυτή είναι σήμερα η προέκταση τους μηνύματος του Πολυτεχνείου. Aντί ν' ανοίγουν και να κλείνουν οι κύκλοι της μεταπολίτευσης, για να χωρούν κατά το δοκούν κομματικές και προσωπικές σκοπιμότητες, ας δούμε ότι σήμερα περισσότερο
από ποτέ χρειάζεται ανανέωση της δημοκρατίας και της πολιτικής ζωής, κοινωνική
προστασία και στήριξη».<p>
 Ανακοινώσεις για την επέτειο του Πολυτεχνείου εξέδωσαν επίσης το ΚΚΕ, το ΔΗΚΚΙ, η ΕΔΗΚ, η Πανελλήνια Ομοσπονδία Ενώσεων Συντακτών (ΠΟΕΣΥ), η ΟΝΝΕΔ, η ΔΑΠ- ΝΔΦΚ, το ΝΑΡ, η Ανανεωτική Κομμουνιστική Οικολογική Αριστερά, το Μέτωπο Ριζοσπαστικής Αριστεράς και το Εθνικό Συμβούλιο Νεολαίας.<p>
 Οι τριήμερες εκδηλώσεις για την 27η επέτειο από την εξέγερση του Πολυτεχνείου κορυφώνονται σήμερα το απόγευμα, με την επίσημη τελετή στο κτίριο της Αρχιτεκτονικής Σχολής στην Πατησίων και την καθιερωμένη πορεία στην αμερικανική πρεσβεία.<p>
 Οι πόρτες του ιδρύματος ήταν ανοικτές σήμερα από το πρωί μέχρι τις 3 μ.μ., ώρα, που όπως κάθε χρόνο, ξεκινά η σταδιακή εκκένωση του χώρου, ώστε να πραγματοποιηθεί η παραδοσιακή τελετή και να ξεκινήσει η πορεία. Οι διαδηλωτές επρόκειτο να ακολουθήσουν την καθιερωμένη διαδρομή Πατησίων - Αιόλου - Σταδίου
- Βασ. Γεωργίου - Βασ. Σοφίας.<p>
 Ισχυρές αστυνομικές δυνάμεις (προσδιορίζονται στους 4.000 αστυνομικούς) βρίσκονται παρατεταγμένες σε όλους τους δρόμους περιφερειακά του Πολυτεχνείου (από προχθές είναι αποκλεισμένοι και απαγορεύεται η στάθμευση των αυτοκινήτων), καθώς και στους δρόμους κατά μήκος της διαδρομής των διαδηλωτών προς την πρεσβεία. Ιδιαίτερα μέτρα έχουν ληφθεί για τις πρεσβείες και άλλους πιθανούς στόχους επίδοξων ταραξιών, όπως τράπεζες, γραφεία εταιρειών κ.λ.π. Παράλληλα, από αστυνομικές δυνάμεις φρουρούνται και όλα τα ΑΕΙ του κέντρου της
Αθήνας, δηλαδή το Οικονομικό Πανεπιστήμιο Αθηνών, το Πάντειο Πανεπιστήμιο, η Νομική Σχολή και το Χημείο.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
