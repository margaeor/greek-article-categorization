<html><!--

Web Author:  Αριστείδης Παλιούρας email: aris@enet.gr

--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 7/10/2000 

</B></FONT>



		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR>

		<BR>



		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




Να, λοιπόν, που φτάσαμε στο τελευταίο τριήμερο των κινηματογραφικών προβολών Ντου 13ου Πανοράματος Ευρωπαϊκού Κινηματογράφου της «Ε». Σε δεκάξι ημέρες το άσπρο πανί του «Παλλάς» ταίριαξε και φέτος το κλασικό με το σύγχρονο, αποκαλύπτοντας για μία φορά ακόμα στους θεατές τις πολυεπίπεδες δυνατότητες της τέχνης των τεχνών. Από τα αφιλόξενα, βωβά παγόβουνα του Νότιου Πόλου, της ντοκιμαντερίστικης, εξερευνητικής αποστολής του 1919, εκτοξευτήκαμε με την ίδια ευκολία σε μια διαστημική, υπερσύγχρονη, χολιγουτιανή παραγωγή του 2000, παρέα με τρεις ώριμους σταρ του Χόλιγουντ.<p>
 Από το εκπληκτικό «South», έως τους αποφασισμένους «Καουμπόηδες του Διαστήματος» της νέα χιλιετίας μετρήθηκαν ούτε λίγο ούτε πολύ 81 ολόκληρα χρόνια. Οκτώ ολόκληρες δεκαετίες ξεδιπλώθηκαν σε μια μηχανή προβολής. Ετσι, λοιπόν, όταν το βλέμμα μας καταλήγει στην κινούμενη εικόνα, συνοδευόμενο είτε από την περιέργεια, είτε από εκτίμηση, ένα είναι το σίγουρο. Το σινεμά είναι διαχρονικό, εξελίξιμο και η γοητεία που εκπέμπει... ακαταμάχητη! <p>
 Η τελετή λήξης του 13ου Πανοράματος της «Ε» θα ξεκινήσει, σήμερα, στις 9 το βράδυ στο «Παλλάς». Οπως συνηθίζεται κάθε χρόνο, έτσι και φέτος, οι σημαντικές φεστιβαλικές εκδηλώσεις επισφραγίζονται με την απονομή βραβείων στους ανθρώπους του σινεμά. Ενας φόρος τιμής στους «εργάτες» της 7η Τέχνης, ή, αν θέλετε, μια σπονδή, από καρδιάς, στην αισθητική τους προσφορά, που για πολλά χρόνια ο καθένας τους ξεχωριστά υλοποιούν τις εμπνεύσεις τους, καταρρίπτοντας τα σύνορα για να περάσουν, γαλήνια, οι δημιουργίες τους στα εσώτερα δώματα της ψυχής μας. Ενα πέρασμα εναρμόνισης των αισθήσεών μας με τα δικά τους συναισθήματα στον ατμοσφαιρικό χώρο μιας σκοτεινής κινηματογραφικής αίθουσας. Ο Ετόρε Σκόλα, ο Ρότζερ Κόρμαν, ο Ντίνος Δημόπουλος και ο Αλφόνσο Αράου, είναι οι τιμώμενοι σκηνοθέτες του φετινού κινηματογραφικού φεστιβάλ της «Ε» και θα τους απονεμηθούν τα Ειδικά Βραβεία του «Πανοράματος», για την προσφορά τους στην τέχνη του σινεμά. <p>
 Αμέσως μετά τις βραβεύσεις, και σε πρώτη προβολή, η βραδιά θα κλείσει με την καινούργια ταινία του Αλφόνσο Αράου «Μαζεύοντας τα κομμάτια». Ο σκηνοθέτης της «Σοκολάτας σε καυτό νερό» και του «Περπατώντας στα σύννεφα» επιστρέφει με μια σουρεαλιστική κωμωδία καταστάσεων, ξεκαρδιστικού χιούμορ και απρόβλεπτης έκβασης με πρωταγωνιστές τον Γούντι Λλεν και τη Σάρον Στόουν.<p>
 -Το ταινιακό πρόγραμμα του Σαββάτου ξεκινάει, βεβαίως, από το μεσημέρι με την «Ταράτσα» του Ετόρε Σκόλα. Μια παρέα διανοούμενων που αποτελείται από τους Ούγκο Τονιάτσι, Μαρτσέλο Μαστρογιάνι, Βιτόριο Γκάζμαν, Στεφανία Σαντρέλι, Ζαν Λουί Τρεντινιάν, συγκεντρώνονται σε μια ταράτσα τους καλοκαιρινούς μήνες του χρόνου, βάζοντας επί τάπητος τις πολιτικές, τις κοινωνικές και τις ανθρώπινες αξίες.<p>
 -Το «Τρίγωνο των εραστών», το γνωστό «Accident» του Χάρολντ Πίντερ, σκηνοθετημένο από τον Τζόζεφ Λόουζι, κινείται στα ίδια ψυχογραφικά μονοπάτια του «Υπηρέτη». Μια ακόμα αξιόλογη ταινία του καλλιτεχνικού τρίο Λόουζι-Μπόγκαρντ-Πίντερ με επίκεντρο τον ανδρικό ψυχισμό και τις εκδηλώσεις του, μέσα από τη δράση της μποέμικης ανδροπαρέας που έχει βάλει στο στόχαστρό της μια γυναίκα.<p>
 Tην Κυριακή<p>
 -Είναι η τιμητική του ερωτικού σκηνοθέτη Ντάγκλας Σερκ, αρχής γενομένης με το οσκαροβραβευμένο «Γραμμένο στον άνεμο» του 1956. Η Ντόροθι Μαλόουν -ευρέως γνωστή στο ελληνικό κοινό από την επιτυχημένη τηλεοπτική σειρά της δεκαετίας του εξήντα, «Πέιτον Πλέις»- κερδίζει το Οσκαρ Β' Γυναικείας Ερμηνείας με το ρόλο της σνομπ, στριμμένης αδελφής του πάμπλουτου Ρόμπερτ Στακ. Στο ερωτικό δράμα του Σερκ πρωταγωνιστούν, επίσης, ο Ροκ Χάτσον και η Λορίν Μπακόλ. Το ομότιτλο τραγούδι «Written on the wind», σε μουσική Βίκτορ Γιανγκ και στίχους Σάμι Καν, που ακούγεται στους τίτλους της ταινίας, τραγουδάει ο ηθοποιός και πρωταγωνιστής Ρόμπερτ Στακ, παίρνοντας η ταινία άλλη μια υποψηφιότητα για Οσκαρ. Ακολουθεί το «Υπέροχο μυστικό» με την υπέροχη Τζέιν Γουάιμαν και τον Ροκ Χάτσον και η τελευταία ταινία της καριέρας του Ντάγκλας Σερκ, το αριστούργημα «Αυτή είναι η ζωή μου» με τη Λάνα Τάρνερ, τον Τζον Γκάβιν, Χουανίτα Μουρ και Σούζαν Κόνερ. Μια ταινία από τις πολλές του Σερκ, που αγάπησε ο Φασμπίντερ. <p>
 -Το ταλέντο και το στιλ του Ντερκ Μπόγκαρντ τράβηξε την προσοχή του Ιταλού σκηνοθέτη Λουκίνο Βισκόντι, με αποτέλεσμα να γυρίσουν μαζί δύο ταινίες, τους «Καταραμένους» το 1969 και ένα χρόνο μετά το «Θάνατο στη Βενετία», που προβάλλει το «Πανόραμα» στο πλαίσιο του αφιερώματος στο Βρετανό ηθοποιό Ντερκ Μπόγκαρντ. Ο Βισκόντι συναντά το συγγραφέα Τόμας Μαν και ο Μπόγκαρντ το μουσουργό Γουστάβο Μάλερ. Αυτή η συνάντηση γέννησε την καταπληκτική ταινία «Θάνατος στη Βενετία». Η πνοή του Τόμας Μαν ακούμπησε με σιγουριά στο πύρινο πεντάγραμμο της 5ης συμφωνίας του Μάλερ και ο Βισκόντι απελευθερώνει την υποκριτική δύναμη του Μπόγκαρντ για να δημιουργήσουν όλοι μαζί ένα ταξίδι στον κόσμο των αισθήσεων. Ενα ταξίδι, που πολλοί είπαν ότι εκδηλώνεται μόνο αν δεις την ταινία. Είναι η ιστορία ενός μουσικού στις αρχές του 20ου αιώνα, που επιλέγει τη Βενετία για να χαλαρώσει από το φορτωμένο πρόγραμμά του. Εκεί γνωρίζει τον έφηβο Τάνζιο που τον ερωτεύεται παράφορα.<p>
 -Η avant-premiere της ημέρας, τώρα, έχει να κάνει με τον ταλαντούχο μουσικό των «Eur ythmics», Ντέιβιντ Στιούαρτ, που άφησε στην άκρη τις κιθάρες, τις νότες και την Aνι Λένοξ και άρπαξε τις κινηματογραφικές κάμερες, τα σενάρια, έστησε τρεις αδίστακτες, σέξι κοπέλες στο Λονδίνο της δεκαετίας του εξήντα και σκηνοθέτησε μια κοινωνική περιπέτεια με λησταρχίνες μεταμφιεσμένες σε αγόρια. Η ταινία «Honest» είναι έντιμη, δίχως να διαψεύδει τον τίτλο της. <p>

TΟ ΠΡΟΓΡΑΜΜΑ<p>
 Σάββατο<p>
 «ΠΑΛΛΑΣ»<p>
 3: 15 μ.μ.: Ετόρε Σκόλα: «Η ταράτσα» (155') <p>
 5: 45 μ.μ.: Ντερκ Μπόγκαρντ: «Το τρίγωνο των εραστών» (105') <p>
 9 μ.μ.: ΤΕΛΕΤΗ ΛΗΞΗΣ του 13ου Πανοράματος Ευρωπαϊκού Κινηματογράφου και προβολή της ταινίας του Αλφόνσο Αράου «Μαζεύοντας τα κομμάτια»<p>
 Κυριακή <p>
 4: 10 μ.μ.: Ντάγκλας Σερκ: «Γραμμένο στον άνεμο» (99') <p>
 6 μ.μ.: Ντερκ Μπόγκαρντ: «Θάνατος στη Βενετία» (128) <p>
 10: 15 μ.μ.: Νταγκλας Σερκ: «Το υπέροχο μυστικό» (108') <p>
 12 μ.μ.: Avant-premiere: «Honest» (110') <p>
 Ο Γούντι Aλεν, πρωταγωνιστής στην ταινία του Αλφόνσο Αράου, «Μαζεύοντας τα κομμάτια», η οποία, σε πρώτη προβολή θα παιχτεί στο «Παλλάς» μετά την τελετή λήξης του 13ου «Πανοράματος» της «Ε».<p>



</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
