<html>

<!--

	Web Author:  Αριστείδης Παλιούρας 

	email: aris@enet.gr

-->



<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Σαββάτο 7/10/2000 

</B></FONT>

		<BR>



		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR> <b> <font size=2> ΣΤΗΛΕΣ  </font> </b> <BR>



		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>



		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>



		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>



		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>



		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

			

		<BR><BR>



		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Δεν μπορεί να φέρει η κυβέρνηση πολιτικές ευθύνες για ένα ναυάγιο, όπως αυτό του «Εξπρές Σάμινα», δηλώνει στην «Ε» ο Σταύρος Σουμάκης, αφού η ακτοπλοΐα είναι υπόθεση ιδιωτική και δεν πρόκειται για μέσα μεταφοράς του Δημοσίου. Δείχνει αμήχανος, όταν καλείται να απαντήσει, γιατί απέφυγε ο πρωθυπουργός να συναντήσει τους ναυαγούς και τις οικογένειες των θυμάτων, και όταν του αναφέρεται το παράδειγμα με το «Κουρσκ» και τον Πούτιν, ο οποίος αρχικά ήταν εξαφανισμένος, αλλά στη συνέχεια ήρθε αντιμέτωπος με τους συγγενείς του άτυχου πληρώματος, υποστηρίζει ότι πρόκειται για διαφορετική περίπτωση, αφού το υποβρύχιο είναι στρατιωτικό όπλο. Υποστηρίζει ότι όλα τα μέτρα που πήρε ως υπουργός Εμπορικής Ναυτιλίας στόχο είχαν την ανανέωση του στόλου και την ενίσχυση της ελληνικής ναυτιλίας, ώστε να είναι σε θέση να αντιμετωπίσει τον ανταγωνισμό με την άρση του «καμποτάζ». Για το ναυάγιο, ωστόσο, δεν μπορεί να βρει λογική απάντηση και, αν συνοψιστούν οι απόψεις του, μάλλον θα μπορούσαν να αποδοθούν με τη φράση του Ντάριο Φο... «Ενα τυχαίο ατύχημα». Εξηγήσεις δίνει και στις κατηγορίες που εξαπέλυσε εναντίον του ο πρόεδρος της Ν.Δ. στη Βουλή, ότι ως ταμίας του ΠΑΣΟΚ φρόντισε να έχει καλές σχέσεις με τους εφοπλιστές, λέγοντας ότι ουδέποτε πήρε οικονομική ενίσχυση από κανέναν. Τα έσοδα του κόμματος, όπως αναφέρει, προέρχονται από τις συνδρομές των μελών και φίλων του.<p>
- Πέρασαν τόσες μέρες από το ναυάγιο, και κανείς από την κυβέρνηση δεν ένιωσε την ανάγκη να ζητήσει συγγνώμη από τους ανθρώπους που θαλασοπνίγηκαν, από τους συγγενείς των θυμάτων. Ακόμη και την πρώτη μέρα, ο νυν υπουργός Εμπορικής Ναυτιλίας πήγε στην Πάρο, έδωσε συνέντευξη Tύπου, αλλά τους ναυαγούς δεν τους είδε ούτε από μακριά. Ο τέως υπουργός, εσείς, δεν εμφανιστήκατε καθόλου. Γιατί δεν βγήκε ένας χριστιανός να πει κάτι;<p>
- Το να ζητήσει κάποιος συγγνώμη, να εκφράσει τη θλίψη του, το καταλαβαίνω. Αλλά να ζητήσει κανείς συγγνώμη σε ένα δυστύχημα, για το οποίο δεν φέρει ευθύνη, δεν είναι λογικό. Βεβαίως, όλοι εκφράσαμε την οδύνη και τη θλίψη μας για το τραγικό αυτό συμβάν. Ωστόσο, πράγματι... υπάρχουν βέβαια πολιτικά λάθη, αλλά όχι ότι ευθύνεται η κυβέρνηση, επειδή έπεσε το καράβι στην ξέρα. <p>
- Δεν θα έπρεπε ο πρωθυπουργός να βρίσκεται πιο κοντά σε αυτούς τους ανθρώπους που πέρασαν αυτή την περιπέτεια; <p>
- Ο πρωθυπουργός έδωσε εντολές στον υπουργό να κάνει ό,τι έπρεπε, ό,τι μπορούσε, προκειμένου οι απώλειες του ναυαγίου να είναι όσο το δυνατόν μικρότερες. Από εκεί και πέρα, ο υπουργός πιστεύω πως ενήργησε όπως έπρεπε.<p>
- Αυτές τις μέρες μου ήρθε στο μυαλό μία ανάλογη περίπτωση, αυτή του ρωσικού υποβρυχίου «Κουρσκ». Ο Πούτιν ήταν μακριά. Και κατηγορήθηκε από την κοινή γνώμη και τα μέσα ενημέρωσης γι' αυτό. Ωστόσο, μετά από τρεις-τέσσερις μέρες βρέθηκε κοντά στις οικογένειες των θυμάτων. Πήγε ο άνθρωπος και συζήτησε μαζί τους, άκουσε ό,τι ήταν να ακούσει και είπε και μια συγγνώμη.<p>
- Μιλάμε για ένα διαφορετικό ατύχημα. Ο κ. Πούτιν ήταν σε διακοπές, ο κ. Σημίτης δεν ήταν σε διακοπές, ήταν εδώ. Νομίζω ότι όταν ο πρωθυπουργός είναι στην Αθήνα, δεν είναι μακριά. Υπάρχει μία μεγάλη διαφορά. Οταν έχουν πνιγεί άνθρωποι και ο πρωθυπουργός βρίσκεται σε διακοπές είναι πάρα πολύ σοβαρό το πρόβλημα. Φαίνεται ότι το ατύχημα του πυρηνικού υποβρυχίου ήταν μέσα από κάποια ευθύνη των στρατιωτικών. Εκεί η συγγνώμη είναι άμεση. Οι ευθύνες είναι πραγματικές. Εδώ έχουμε ένα ναυτικό ατύχημα. Επεσε το Κονκόρντ, ζήτησε συγνώμη ο υπουργός Μεταφορών της Γαλλίας; <p>
- Ναι, βγήκε η γαλλική κυβέρνηση και είπε συγγνώμη...<p>
- Ναι, τέλος πάντων, η Eρ Φρανς είναι κρατική εταιρεία. Η ακτοπλοΐα, όμως, είναι η μόνη κατ' εξοχήν ιδιωτική δραστηριότητα. <p>
- Είναι όμως υπό την επίβλεψη του κράτους. Πρόκειται για μέσα μαζικής μεταφοράς...<p>
- Πράγματι, οι νηογνώμονες έχουν την ευθύνη ελέγχου. Αν πράγματι προκύψει από τη διερεύνηση του ατυχήματος ευθύνη, ο νηογνώμων που το έλεγξε θα υποστεί τις συνέπειες... Εδώ έχουμε ένα κλασικό ναυτικό ατύχημα, τα αίτια του οποίου διερευνώνται. Δεν μπορεί να πει κανείς για πολιτικές ευθύνες πριν ξεκαθαρίσει τι ακριβώς έχει συμβεί. Ο πρωθυπουργός ήταν σε συνεχή επαφή με τον υπουργό Εμπορικής Ναυτιλίας που ήταν στην Πάρο. Επαναλαμβάνω. Ηταν ένα ατύχημα. Κανείς δεν μπορεί να ζητάει διαβεβαιώσεις ότι δεν θα ξαναγίνει στο μέλλον.<p>
- Μπορεί, όμως, να ζητήσει να ελαχιστοποιηθούν οι πιθανότητες...<p>
- Βεβαίως. Αν γίνεται κακή συντήρηση, αν το πλοίο έχει ρήγμα, αν κυκλοφορούν τα καράβια και είναι σπασμένα, αχρηστευμένα κ.λπ., βεβαίως. Αλλά εδώ έχουμε ένα κλασικό ναυτικό ατύχημα, τα αίτια του οποίου ερευνώνται. Δεν μπορεί κανείς να πει για πολιτικές ευθύνες. Πρέπει πρώτα να ξεκαθαρίσουμε τι ακριβώς έχει γίνει.<p>
- Χθες τέθηκε και επισήμως στη Βουλή από τον αρχηγό της αξιωματικής αντιπολίτευσης το θέμα των οικονομικών του ΠΑΣΟΚ. Είπε και για σας ότι ως ταμίας και υπουργός Εμπορικής Ναυτιλίας είχατε πρόσβαση σε άλλους πόρους.<p>
- Βεβαίως, είμαι υπεύθυνος των οικονομικών του ΠΑΣΟΚ. Και το λέω ξεκάθαρα ότι το ΠΑΣΟΚ δεν έχει άλλους πόρους πέρα από τις εισφορές των μελών και την κρατική επιχορήγηση.<p>
- Υπάρχουν εφοπλιστές, οι οποίοι προθυμοποιήθηκαν να δώσουν το παραπάνω; Δεν ήρθε κανείς στο γραφείο σας να δώσει 20, 50 εκατομμύρια ως ενίσχυση;<p>
- Οχι, όχι, όχι. Δεν μπορεί. Δεν το αποδεχόμαστε.<p>
- Ολοι συναλλασσόμαστε με το Δημόσιο και ξέρουμε ότι υπάρχουν άνθρωποι, οι οποίοι δίνουν το παραπάνω προσβλέποντας σε μια διευκόλυνση. Εσείς δεν είχατε τέτοια κρούσματα στο υπουργείο σας; <p>
- Οχι. Τα οικονομικά του ΠΑΣΟΚ είναι ξεκάθαρα.<p>
- Μια είναι η λέξη που επιμόνως ακούγεται έπειτα από το ναυάγιο. Μονοπώλιο. Λένε πολλοί ότι κατά τη διάρκεια της θητείας σας στο υπουργείο δώσατε τη δυνατότητα στην MFD να αγοράσει τα πλοία άλλων εφοπλιστών και να καταστεί έτσι μια εταιρεία-μονοπώλιο...<p>
- Αυτό που έκαναν οι Μινωικές Γραμμές το έκαναν και άλλες εταιρείες. Συγχωνεύτηκε ο κ. Παναγόπουλος με τον Στρίντζη, η ΑΝΕΚ πήρε τη ΔΑΝΕ, έχει μπει και στη ΝΕΛ κ.λπ. Υπάρχει μια αλλαγή στο χάρτη της ακτοπλοΐας. Για να απαντήσει κάποιος σε αυτό που ρωτάτε, θα πρέπει να πάμε στο 1996. Τότε υπήρχε ένας στόλος με μέσο όρο ηλικίας τα 27 έτη. Τι μπορούσε λοιπόν να κάνει ένας υπουργός; Προκειμένου να προχωρήσει σε ένα στόλο καινούργιο, ποιοτικά αναβαθμισμένο, ανταγωνιστικό, εν όψει μάλιστα της επερχόμενης κατάργησης του «καμποτάζ», νωρίτερα από το 2004, θα έπρεπε να στρέψει την προσοχή του στην ανανέωση των πλοίων. Πολλοί όμως μου έλεγαν, «τι τα θέλουμε τα καινούργια πλοία; Aσε να βγάλουμε το ψωμάκι μας». Ηταν η λογική της απόκτησης πλοίων 20ετίας και με μια μετασκευή να βγάλουν άλλα 15 χρόνια. Κανείς δεν είχε τη διάθεση να πάει μπροστά. Ετσι, δεν είχα άλλη επιλογή από το να μείνω σταθερός σ' αυτά που είχα πει. Εγώ δεν ήμουν διατεθειμένος να δώσω άλλες άδειες σκοπιμότητας ει μη μόνον στους ανθρώπους εκείνους που θα έφερναν καινούργια πλοία. Στην πορεία κάποιοι είδαν ότι δεν μπορούσαν μόνοι τους να προχωρήσουν. Ή θα συγχωνευόντουσαν ή θα συμμετείχαν σε ένα διαφορετικό σχήμα. Το μόνο λοιπόν που έκανα ήταν να δίνω άδειες σε όποια εταιρεία μου έφερνε καινούργια πλοία.<p>
- Ξέρουμε όμως την περίπτωση που δεν δίνατε άδεια σε πλοιοκτήτη που έφερε ένα ταχύπλοο για το Αιγαίο, αλλά μόλις το αγόρασε - «Μίνοαν», πήρε αμέσως.<p>
- Με την ευκαιρία, να σας ξεκαθαρίσω κάτι. Λένε πολλοί ότι ο Σουμάκης έδωσε άδεια σε παλιά πλοία, όπως ήταν και αυτό που ναυάγησε. Αυτό είναι ψέμα. Εδωσα μόνο σε νεότευκτα. Το «Σάμινα» είχε άδεια από την προηγούμενη εταιρεία στην οποία ανήκε. Για το «χάι σπιντ» τώρα. Εάν έφερνε κάποιος πλοία μόνο επιβατηγά, αυτό θα ήταν καταστροφή, γιατί χρειαζόμαστε και οχηματαγωγά. Τι θα γίνουν τα νησιά από τροφοδοσία, ειδικά το χειμώνα, εποχή που δεν συμφέρει το απλό επιβατηγό να κάνει δρομολόγια;... <p>
- Ωστόσο, έχουμε ακόμα πολλά παλιά πλοία. Και έρχεται ο νυν υπουργός να ανατρέψει την πολιτική σας της σταδιακής ανανέωσης και αναγγέλλει την άρση του καμποτάζ νωρίτερα από το 2004...<p>
- Οχι, δεν είναι διαφορετική. Ηταν και δική μου άποψη ότι πρέπει ταχύτατα να διαμορφωθούν συνθήκες ανταγωνισμού. Αλλά υγιούς ανταγωνισμού. Θα είναι έγκλημα να εξαφανιστεί η ελληνική ναυτιλία. Και όλα τα μέτρα που παίρνει η κυβέρνηση είναι προς την κατεύθυνση αυτή. Δεν αλλάζει λοιπόν η πολιτική.<p>
- Οταν πάψατε να χορηγείτε Αδειες Σκοπιμότητας σε παλαιά πλοία είχατε την έγκριση του πρωθυπουργού;<p>
- Η εντολή ήταν να προχωρήσουμε όσο πιο γρήγορα μπορούσαμε σε μια αλλαγή της ακτοπλοΐας που μέχρι τότε νοσούσε. Σε αυτό συμφωνούσε και ο ίδιος ο πρωθυπουργός ο οποίος μάλιστα γνώριζε το πρόβλημα από τα ταξίδια του στο Αιγαίο. Αυτό λοιπόν έκανα εγώ.<p>
- Ορισμένοι εφοπλιστές σας κατηγορούν ότι ευνοήσατε την M.F.D γιατί κάποια από τα μεγαλοστελέχη της ήταν μέλη του ΠΑΣΟΚ, και ως εκ τούτου έπρεπε η εταιρεία να μεγαλουργήσει με κάθε τρόπο.<p>
- Αυτό είναι απόλυτα συκοφαντικό, ψευδές και σε καμία περίπτωση δεν μπορεί να έχει ισχύ και πραγματικότητα.<p>
- Δηλαδή, δεν χορηγήσατε περισσότερες άδειες στη συγκεκριμένη ακτοπλοϊκή εταιρεία, επειδή, όπως λένε, ο κ. Κληρονόμος που ήταν ευρωβουλευτής του ΠΑΣΟΚ ήταν και πρόεδρός της.<p>
- Τις αλλαγές στην ακτοπλοΐα τις έφερε η παγκόσμια εξέλιξη στη ναυπηγική και όχι ο κ. Κληρονόμος. Γιατί δεν μου λένε ότι ευνόησα τη ΔΑΝΕ που σήμερα πλέον έχει συγχωνευθεί με την ΑΝΕΚ, που ενώ αντιμετώπιζε τεράστια οικονομικά προβλήματα και τα πλοία της ήταν δεμένα λόγω αδυναμίας πληρωμών, εγώ την κρατούσα στη ζωή; Οι συγχωνεύσεις των ναυτιλιακών εταιρειών θα συνεχισθούν, ενώ αν δεν σταματήσουμε να διογκώνουμε τα πράγματα και να χαρακτηρίζουμε τα ελληνικά πλοία «σαπάκια» και ότι όλα είναι ανασφαλή, η ελληνική ακτοπλοΐα δεν θα αντέξει. Ομως αν συμβεί κάτι τέτοιο, θα είναι τραγικό για την Ελλάδα και την εθνική μας οικονομία.<p>
- Χορηγούσατε άδειες μόνο σε νεότευκτα πλοία και κάτω των 10 χρόνων. Γιατί δέν δώσατε Aδεια Σκοπιμότητας στις ΕΠ.ΑΤΤ. του κ. Παναγόπουλου;<p>
- Ο κ. Παναγόπουλος έλαβε τις άδειες που ήθελε μέσω της εταιρείας του Γεράσιμου Στρίντζη, με την οποία συγχωνεύθηκε. Ποτέ δεν μου κατέθεσε άδεια για δικό του πλοίο. Εκανα απόπειρα δρομολόγησης πλοίου στα Δωδεκάνησα και έπεσαν επάνω μου βουλευτές, νομάρχες δήμαρχοι. Ολοι ήθελαν τα πλοία της ΔΑΝΕ.<p>
- Την άρση του «καμποτάζ» πριν από το 2004 την είχατε αποφασίσει, από όσο γνωρίζουμε, μαζί με τον πρωθυπουργό. Γιατί λοιπόν δεν το πράξατε όταν ήσασταν υπουργός, και το κάνει τώρα ο κ. Παπουτσής;<p>
- Η επιτροπή που το αποφάσισε είχε δημιουργηθεί επί των ημερών μου, και εγώ είχα προετοιμάσει το πεδίο της άρσης του «καμποτάζ».<p>
- Επιθεώρηση Εμπορικών Πλοίων. Ενοχη ή αθώα;<p>
- Η απάντηση είναι πολύ δύσκολη. Ομως εμένα όσο καιρό ήμουν υπουργός κανένας δεν ήρθε να μου καταγγείλει επώνυμα ότι κάποιος αξιωματικός ή πολιτικός υπάλληλος του ζήτησε φακελάκι. Αν έκανα κάποιες αλλαγές, ήταν γιατί έπρεπε να γίνουν, ενώ κάποιες διαφωνίες δεν είχαν να κάνουν με τις επιθεωρήσεις αλλά με τον αριθμό των επιβαινόντων δηλ. τα Πρωτόκολλα. Εγώ εκείνο που επιθυμώ είναι να διαφωτιστούν τα αίτια του τραγικού ατυχήματος αυτής της τραγωδίας.<p>
- Από την εμπειρία που είχατε στο ΥΕΝ, πώς νομίζετε ότι έγινε το τραγικό ναυάγιο;<p>
- Ενα πλοίο από μηχανική βλάβη δεν πέφτει στη βραχονησίδα, η οποία μάλιστα είναι σηματοδοτημένη. Εγώ δεν είμαι ειδικός αλλά 3 χρόνια στο υπουργείο άκουγα από τους ειδικούς αυτό το πράγμα.<p>
- Η επιχείρηση διάσωσης των 500 επιβατών εξελίχθηκε σωστά;<p>
- Εκείνο που ξέρω είναι ότι σώθηκαν πολλοί, που θα πει ότι κάποια πράγματα λειτούργησαν όπως έπρεπε. Αν είχε «κάτσει πάνω στην ξέρα, πιθανότατα η τραγωδία να ήταν μικρότερη. Ομως με ταχύτητα 18 κόμβων και με ανέμους 8-9 Mποφόρ, όποιο πλοίο και να ήταν θα βούλιαζε, ακόμα και νεότευκτο. Αυτό είναι σαφές.<p>
- Ομως, κύριε υπουργέ, διατυπώθηκαν πολλά ερωτήματα για την επιχείρηση διάσωσης. Είναι πολλές οι μαρτυρίες ναυαγών που κατήγγειλαν την επομένη του ναυαγίου ότι δεν βρέθηκε κοντά τους σκάφος του Λιμενικού αλλά ψαροκάικα, ενώ οι φωτοβολίδες ρίχνονταν σε λάθος σημείο, με αποτέλεσμα πολλοί από τους επιβάτες να χάσουν τη ζωή τους από την πρώτη στιγμή.<p>
- Οι συνθήκες ήταν δύσκολες λόγω καιρού, ακόμα και αν από την πρώτη στιγμή έσπευδαν στην περιοχή τα σκάφη του Λιμενικού, κάποιοι άνθρωποι θα έχαναν τη ζωή τους. Ομως εκείνο που μπορώ να πω μετά βεβαιότητας είναι, όταν εγώ ζήτησα να επανδρωθούν τα καινούργια σκάφη που απέκτησε επί των ημερών μου το Λ.Σ. υπήρχε μεγάλη απροθυμία των αξιωματικών για να τα επανδρώσουν. Με έπαιρναν τηλέφωνα από παπάδες, βουλευτές και δήμαρχοι για να κόψω τη μετάθεση κάποιου δικού τους. Το Λιμενικό μέχρι το 1996 είχε ξεχάσει τον αστυνομικό του ρόλο και έκανε πολιτική. Είναι δύσκολο όμως να αλλάξει αυτή η νοοτροπία.<p>
- Σας κατηγορούν ότι επαναφέρατε στην ενεργό υπηρεσία τον κ. Δουμάνη που είχε παραιτηθεί από το Σώμα, μόνο για κομματικούς λόγους.<p>
- Εμένα, οι πολιτικές πεποιθήσεις των αξιωματικών δεν με ενδιέφεραν καθόλου. Γι' αυτό άλλωστε κάποιοι από το ΠΑΣΟΚ με κατηγόρησαν ότι έκανα αρχηγό «δεξιό». Ο κ. Δουμάνης, η επαναφορά του οποίου γίνεται και στο στρατό, ήταν σωστός επαγγελματίας και ο φάκελός του δεν περιείχε κανένα μεμπτό στοιχείο.<p>
- Με το χέρι στην καρδιά, ως υπουργός δεχθήκατε ποτέ πιέσεις και εκβιασμούς από εφοπλιστές;<p>
- Και πιέσεις και εκβιασμούς του στιλ ή μου δίνεις άδεια σκοπιμότητας ή εγώ δένω τα βαπόρια μου, κατεβάζω την ελληνική σημαία και πετάω στο δρόμο τους ναυτικούς.<p>
- Η ακτοπλοΐα είναι έτοιμη να «κοντραριστεί» με τα ξένα πλοία που θα έρθουν στο Αιγαίο με την άρση του «καμποτάζ»;<p>
- Η «κόντρα» θα είναι υπέρ των Eλλήνων, αν τελικά οι ναυτιλιακές εταιρείες έχουν εκσυγχρονιστεί. Γι' αυτό και μόνο, μέχρι τότε, θα δούμε και άλλες συνεργασίες και συγχωνεύσεις εταιρειών.<p>
- Προχθές, ο κ. Παπουτσής σε ερωτήσεις δημοσιογράφων για το μονοπώλιο της MFD απάντησε ότι είναι στο υπουργείο μόλις 5 μήνες. Και δεύτερον, αν ήσασταν εσείς υπουργός τι θα κάνατε στο ναυάγιο;<p>
- Δεν ξέρω τι έπραξε ο κ. Παπουτσής, αλλά πιστεύω να έκανε ότι ήταν ανθρωπίνως σωστό.






</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
