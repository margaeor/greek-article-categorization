<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 15 Οκτωβρίου 2000
</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Tων ΓIANNAΣ ΠAΠAΔAKΟY,  XPHΣTΟY ZEPBA<p>
Ψύχραιμος και αποκαλυπτικός τόσο για τις εκτεταμένες επισκευές που έγιναν στο «Εξπρές Σάμινα», πριν αρχίσει το δρομολόγιο της γραμμής, όσο και για την ασφαλιστική κάλυψη του μοιραίου πλοίου, η οποία καλύπτει με απεριόριστο ποσό τους επιβάτες, ήταν στην πρώτη κατάθεση που έδωσε για την υπόθεση του ναυαγίου ο αντιπρόεδρος της εταιρείας Μinoan Flying Dolphin, Π. Σφηνιάς.<p>
H κατάθεση δόθηκε το μεσημέρι της επόμενης ημέρας του ναυαγίου, στα γραφεία του Κεντρικού Λιμεναρχείου του Πειραιά, έπειτα από εντολή του εισαγγελέα του Αρείου Πάγου, Παν. Δημόπουλου, και ήδη ενσωματώθηκε στην ενιαία ογκώδη δικογραφία της υπόθεσης. <p>
Ομως ο κ. Σφηνιάς, μαζί με άλλα στελέχη της εταιρείας, αναμένεται να κληθούν και πάλι, αυτή τη φορά από τον εφέτη-ανακριτή της Σύρου, Νικ. Καραδημητρίου, στο πλαίσιο της ποινικής δίωξης που έχει ασκηθεί κατά παντός υπευθύνου, σε βαθμό κακουργήματος για έκθεση ανθρώπων σε κίνδυνο και η οποία αφορά τόσο τους εκπροσώπους και τους άλλους υπεύθυνους τεχνικούς της πλοικτήτριας εταιρείας όσο και εκείνους που επιθεώρησαν και έλεγξαν το πλοίο.<p>
Ο κ. Σφηνιάς, στην κατάθεσή του, αναφέρει ότι πληροφορήθηκε το ναυάγιο στις 11 παρά τέταρτο, μισή δηλαδή ώρα αργότερα: «Βρισκόμουν στο σπίτι μου όταν ειδοποιήθηκα από στελέχη της εταιρείας περί ώρα 22.45 για το ατύχημα. Μετά την άμεση μεταβασή μου στα γραφεία της εταιρείας στον Πειραιά, πληροφορήθηκα ότι η εταιρεία το έμαθε στις 22.25, από τον αρχιμηχανικό της εταιρείας κ. Παούρη, ο οποίος δεν γνωρίζω αυτή τη στιγμή από πού είχε ενημερωθεί...»<p>
«Ποιες μετασκευές ή εκτεταμένες επισκευές είχαν λάβει χώρα στο πλοίο»; τον ρώτησε ο προανακριτικός υπάλληλος.<p>
* «Η εντολή της εταιρείας ήταν για πλήρη ανακατασκευή του σκάφους στον ξενοδοχειακό τομέα, το μηχανολογικό τομέα και το ναυπηγικό τομέα. Οπως μας γνώρισαν οι αρμόδιες υπηρεσίες της εταιρείας μας, η ανακαίνιση ολοκληρώθηκε πριν τη δρομολόγηση του πλοίου και ενεκρίθη υπό την επίβλεψη και την έγκριση της Επιθεώρησης Εμπορικών Πλοίων του υπουργείου Εμπορικής Ναυτιλίας, από την οποία και χορηγήθηκαν όλα τα πιστοποιητικά αξιοπλοοίας του για την έκδοση του πρωτοκόλλου γενικής επιθεωρήσεως. Οι επισκευές και η ανακαίνιση του πλοίου έγιναν στην επισκευαστική ζώνη του Περάματος και το ύψος της δαπάνης πρέπει να πλησίασε το δισεκατομμύριο... Οι εργασίες έγιναν μετά την αγορά του πλοίου από διάφορα συνεργεία».<p>
«Hταν άριστη»<p>
«Ποια η γενική κατάσταση του πλοίου;», επιμένει ο λιμενικός.<p>
* «Σύμφωνα με τις εκτιμήσεις των αρμοδίων υπηρεσιών της εταιρείας, άριστη», απαντά ο κ. Σφηνιάς.<p>
«Πότε ναυτολογήθηκε ο πλοίαρχος και γιατί ανατικαταστάθηκε ο προηγούμενος;»<p>
* «Ο πλοίαρχος είναι ο ίδιος σε όλη τη διάρκεια που το πλοίο έχει περιέλθει στην ιδιοκτησία της εταιρείας ΜΙΝΟΑΝ και όσο γνωρίζω ήταν ο ίδιος και την προηγούμενη δεκαετία όταν το πλοίο ανήκε στην προγενέστερη πλοιοκτήτρια».<p>
«Υπάρχει βαθμός συγγένειας μεταξύ του πλοιάρχου ή άλλου μέλους του πληρώματος με τον πλοιoκτήτη του πλοίου;», ρωτά ο προανακριτικός υπάλληλος.<p>
* «Η εταιρεία είναι ανώνυμη, έχει άνω των δύο χιλιάδων μετόχων και είναι αδύνατον να γνωρίζω εάν υπάρχει ή όχι συγγένεια», υποστηρίζει ο κ. Σφηνιάς. <p>
Λίγο νωρίτερα, ο αντιπρόεδρος της πλοιοκτήτριας εταιρείας είχε αποκαλύψει ποια ήταν η ασφαλιστική κάλυψη του μοιραίου πλοίου:<p>
«Ηταν ασφαλισμένο στην ασφαλιστική εταιρεία LLΟYD, αντί ποσού 3.500.000 δολαρίων για την ασφάλεια του σκάφους και στην P&I WEST ΟF ENGLAND, ασφαλιστική εταιρεία αντί απεριορίστου ποσού που ήθελε προκύψει ως αποτέλεσμα εκδίκασης αστικής ευθύνης έναντι πληρώματος και επιβατών καθώς και των εμπορευμάτων και αυτοκινήτων. Επίσης υπάρχει πρόσθετη ασφάλεια στην εταιρεία ΙΝΤΕΡΑΜΕΡΙΚΑΝ για κάθε μέλος του πληρώματος για ποσό μέχρι 2.000.000 δραχμές...»<p>
Ούτε λέξη<p>
«Ηταν επιτυχής η εκμετάλλευση του πλοίου;» ρωτά με νόημα ο αντιπλοίαρχος Απ. Μικρομάστορας, ως πρώτος ανακριτικός υπάλληλος.<p>
* «Παρά το σύντομο χρόνο εκμετάλλευσής του (το πλοίο δρομολογήθηκε 17 Ιουλίου τρέχοντος έτους λόγω των ευρύτατων μετασκευών που πραγματοποίησε η εταιρεία από το τέλος του 1999 που το αγόρασε μέχρι την ημερομηνία που προανέφερα), νομίζω ότι ήταν επιτυχής. Η επιφύλαξή μου πηγάζει από το ότι δεν είχε ολοκληρώσει τη δραστηριότητά του στην ιδιοκτησία της εταιρείας ΜΙΝΟΑΝ», απαντά ο κ. Σφηνιάς. <p>
Στην 4σέλιδη κατάθεσή του, ο κ. Σφηνιάς δεν αναφέρει ούτε λέξη για τα θύματα, ενώ επικαλούμενος στοιχεία  της εταιρείας, ανέφερε ότι το πλοίο μετέφερε 447 επιβάτες, ένα λεωφορείο μικρό, 17 δίκυκλα και 16 φορτηγά, ενώ είχε 63μελές πλήρωμα. <p>
Διαβεβαιώνει ακόμη, παραπέμποντας στους αρμόδιους της εταιρείας, ότι υπήρχε εγχειρίδιο ασφαλούς διαχείρισης και ότι ετηρούντο, σύμφωνα με τους κανονισμούς, όλες οι διαδικασίες για την εκπαίδευση του πληρώματος αλλά και το προβλεπόμενο δεκάωρο ανάπαυσής του. <p>
Tην ίδια ημέρα, 27 Σεπτεμβρίου 2000, στο Κεντρικό Λιμεναρχείο του Πειραιά, κατέθετε, χρησιμοποιώντας τα ίδια ακριβώς λόγια και το μέλος του διοικητικού συμβουλίου της Minoan,  Νικ. Βικάτος.<p>
«Η κατάσταση του πλοίου, μετά την ολοκήρωση των εργασιών μετασκευής, ήταν πάρα πολύ καλή, παρά τη προχωρημένη ηλικία του», καταθέτει ανάμεσα στα άλλα ο κ. Βικάτος.<p>
Ενδιαφέρον έχει και η κατάθεση που έδωσε επίσης την επομένη του ναυαγίου, στην Πάρο, όπου ταξίδεψε, ο αρχιμηχανικός της πλοιοκτήτριας εταιρείας, Αθανάσιος Παούρης, ο οποίος, ώρες μετά το ναυάγιο, σπεύδει να επιρρίψει όλες τις ευθύνες για την περέκκλιση της πορείας του πλοίου στον υποπλοίαρχο Αν. Ψυχογιό: <p>
«Σχετικά με τη βύθιση του πλοίου σύμφωνα με πληροφορίες που διαθέτει η εταιρεία και τις συνομιλίες κατά την ώρα του συμβάντος, αυτή οφείλεται αποκλειστικά σε λάθος του αξιωματικού φυλακής βάρδιας γέφυρας, καθ' ότι η πορεία του δεν ήταν η προδιαγεγραμμένη», καταθέτει ο κ. Παούρης.<p>
Aλλαγή πορείας<p>
 Διαφωτιστική για τις συνθήκες του ναυαγίου είναι και η κατάθεση του Νικ. Βούρλου, ο οποίος ήταν στο πηδάλιο πριν αναλάβει ο Παν. Κάσδαγλης. Λίγο πριν τελειώσει η βάρδια του, στις 10.00 το βράδυ, όπως καταθέτει, ο αξιωματικός βάρδιας είπε στο δόκιμο να γυρίσει το τιμόνι στο χειροκίνητο και να αναλάβει το πηδάλιο.<p>
Του έδωσε εντολή αλλαγής πορείας και στη συνέχεια να κρατήσει κάποια σταθερή πορεία σε κάποια έντονα φώτα της Πάρου. Ο καιρός ήταν 6-7 μποφόρ και η ορατότητα γύρω στα έξι μίλια. <p>
 Ο πηδαλιούχος του πλοίου την ώρα της σύγκρουσης, Παν. Κάσδαγλης, αποκλείει την περίπτωση βλάβης των οργάνων και αποδίδει την ευθύνη στον υποπλοίαρχο στην κατάθεση και την απολογία του, αφού αναφέρει ότι ο Ψυχογιός τού έδωσε εντολές για στροφή 3,5 και 10 μοίρες αριστερά.<p>
Τότε έγινε αντιληπτό ότι ήμασταν έτοιμοι να προσκρούσουμε στη βραχονησίδα, αμέσως με έσπρωξε ο κ. Ψυχογιός και πήρε το τιμόνι στα χέρια του και το έβαλε όλο αριστερά... Η θέση του πηδαλίου είναι αρκετά πίσω από τα τζάμια της γέφυρας, δεν αντιλήφθηκα τίποτα σχετικά με κίνδυνο στην πορεία μας. Το βουνό έγινε αντιληπτό όταν πια ήταν 20 με 30 μέτρα μπροστά από το πλοίο...» <p>
Οσον αφορά τα καίρια ερωτήματα για το βαθμό ευθύνης του πλοιάρχου και του υποπλοιάρχου στη βύθιση του «Εξπρές Σάμινα», οι απολογίες των οποίων διαφέρουν στα κρίσιμα σημεία, από τις καταθέσεις και τα στοιχεία προκύπτει ότι:<p>
 Ο πλοίαρχος δεν βρισκόταν την ώρα της σύγκρουσης του πλοίου στις βραχονησίδες Πόρτες, στη γέφυρα όπως όφειλε σύμφωνα με τους κανονισμούς. <p>
Το παραδέχεται άλλωστε και  ο  ίδιος,  επιρρίπτει όμως την ευθύνη  στον υποπλοίαρχο  Αν.  Ψυχογιό,  επειδή  καθυστέρησε να τον ειδοποιήσει.<p>
 Αντίθετα, ο υποπλοίαρχος Ψυχογιός επιμένει ότι ειδοποίησε κανονικά τον πλοίαρχο να ανέβει στη γέφυρα, ενόψει του κατάπλου στο λιμάνι της Πάρου, 15 λεπτά νωρίτερα, όπως έκανε κάθε φορά.<p>
 Ο πλοίαρχος Βασ. Γιαννακής υποστηρίζει ότι βρισκόταν στην καμπίνα του όλο αυτό το διάστημα και ξεκουραζόταν. <p>
Ομως ο μάρτυρας Νικ. Βασιλάκης, επιβάτης του πλοίου και λιμενικός το επάγγελμα, καταθέτει ότι «ήταν κοινώς γνωστό στους επιβάτες, ότι ο πλοίαρχος βρισκόταν στο σαλόνι του πλοίου και παρακολουθούσε ποδοσφαιρικό αγώνα αντί να βρίσκεται στη γέφυρα, αφού επίκειτο κατάπλους και το πλοίο διέρχετο από στενά». <p>
 Ο υποπλοίαρχος, αφού περιέγραψε τις συνθήκες του ναυαγίου και τις προσπάθειες που έκανε για να αποφύγει τη σύγκρουση, άφησε στο τέλος αιχμές για την αξιοπιστία του πηδαλίου του, λέγοντας ότι κάτι δεν πήγαινε από την αρχή καλά.<p>
 Ο δόκιμος Γ. Πατήλας κατέθεσε πάντως ότι ο ίδιος διαπίστωσε κάποια στιγμή ότι οι βραχονησίδες βρίσκονται πάνω στη γραμμή της πλώρης του ραντάρ και πως εκείνη τη στιγμή ο υποπλοίαρχος, χαρακτηρίζοντας τον καιρό πολύ δυσμενή έδωσε τις διαδοχικές εντολές για στροφή του πηδαλίου 3,5 και 10 μοίρες αριστερά, ώσπου ανέλαβε ο ίδιος το τιμόνι. <p>
«Δεν άκουγε»<p>
«Βλέποντας ότι η πλώρη απομακρύνεται από τις νησίδες, προσπάθησε να στρέψει το τιμόνι δεξιά με στόχο να απομακρύνει την πρύμνη από τα βράχια. <p>
Τον άκουσα να λέει ότι το τιμόνι δεν έστρεφε το πλοίο», αναφέρει στη προανακριτική του κατάθεση στην Πάρο.<p>
 Ο πλοίαρχος δεν αποδέχεται τους ισχυρισμούς του υποπλοιάρχου ότι ο καιρός φταίει για την παρέκκλιση της πορείας. Είπε χαρακτηριστικά στην ανακρίτρια ότι ένα κύμα δεν μπορεί να στρέψει τη νπορεία ολόκληρου καραβιού.<p>
 Οι επιβάτες διαψεύδουν τους ισχυρισμούς του πληρώματος ότι βοήθησε στην εγκατάλειψη του σκάφους. Ο λιμενικός Ν. Βασιλάκης είναι κατηγορηματικός: «Aρχικά το πλήρωμα παραπληροφόρησε τους επιβάτες ότι δεν υπάρχει κίνδυνος, ότι το πλοίο έχει στεγανά και δεν εγκυμονεί κινδύνους. Μετά πάροδο λίγων λεπτών τα πληρώματα εξαφανίστηκαν, δεν ήταν σε επαφή με τους επιβάτες, ούτε καν να μοιράσουν σωσίβια, ούτε να δείξουν τη χρήση τους...»<p>
<BR><BR>
MAPTYPIEΣ ΔIAΣΩΘENTΩN<p>
Mας είδαν και δεν σταμάτησαν<p>
Tης ΓEΩPΓIAΣ ΛINAPΔΟY<p>
«ENA TETAPTΟ μετά την πρόσκρουση του ΣάμιναΣ, πέρασε μπροστά μας, στα 200 μέτρα, ένα ιστιοπλοϊκό περίπου 12 μέτρων. Ηταν το πρώτο πλοίο που έβγαινε απ' το λιμάνι της Παροικιάς με κατεύθυνση τη Σύρο. Μας είδε, αλλά δεν σταμάτησε...».<p>
Αυτήν την τραγική αποκάλυψη έκανε στην «Κ.Ε.» ένας από τους διασωθέντες του ναυαγίου του «Σάμινα», ο Γιώργος Κιουλαφής. Σύμφωνα με πληροφορίες, αυτό το στοιχείο, το οποίο πρώτη φορά βλέπει το φως της δημοσιότητας, κατατέθηκε και από άλλους επιβάτες του πλοίου της Minoan. Πάντως, μέχρι το απόγευμα της Παρασκευής, ένα πέπλο μυστηρίου κάλυπτε τη διέλευση από τον τόπο του ναυαγίου του ιστιοπλοϊκού, οι επιβάτες του οποίου ήταν και οι πρώτοι αυτόπτες μάρτυρες της βύθισης του «Σάμινα».<p>
Ομως, δεν είναι το μοναδικό μυστήριο που καλούνται να εξιχνιάσουν όχι μόνον οι ανακριτές αλλά και όσοι δικηγόροι ασχολούνται με τη συγκεκριμένη υπόθεση.<p>
 Ενα ακόμη αφορά τον αριθμό του πληρώματος του «Σάμινα». «Σύμφωνα με την κατάσταση που μας έδωσε το ΝΑΤ, το πλοίο έπρεπε να έχει νόμιμη σύνθεση 65 ατόμων. Σύμφωνα όμως με την κατάσταση των επιβατών, ήταν 64. Ενας εκ των οποίων, ο Σπύρος Παπαδάκης, με ημερομηνία πρόσληψης 18/7/2000, φαίνεται να κατείχε δύο θέσεις στο ναυτολόγιο του πλοίου» μας λέει η δικηγόρος Κ. Στάικου, η οποία, μαζί με τον Μ. Κουντούρη, έχει αναλάβει δεκάδες υποθέσεις διασωθέντων αλλά και συγγενών θυμάτων του ναυαγίου.<p>
«Οι δύο θέσεις λοιπόν που φέρεται να κατείχε ο κ. Παπαδάκης ήταν μία του δόκιμου πλοιάρχου και μία του χυτροκαθαριστή. Επομένως, ο αριθμός του πληρώματος κατεβαίνει στους 63.»<p>
 Yπάρχει όμως και μια περίεργη εξέλιξη, η οποία αφορά το βιογραφικό των δυτών που αυτήν τη στιγμή βουτάνε στο βυθισμένο πλοίο. Κάποιοι από αυτούς έχουν κατηγορηθεί στο παρελθόν για ανατινάξεις πλοίων με σκοπό τη βύθισή τους. Ενας από αυτούς, όπως επισημαίνει η κ. Στάικου, είναι και ο Κ. Νιζάμης, ο οποίος το 1988 είχε κριθεί προφυλακιστέος για τη βύθιση του πλοίου «Italian Express» του Βεντούρη, το οποίο ήταν δεμένο στο μόλο της Δραπετσώνας. Μοναδικός επιβάτης πλοίου ήταν ένας νυχτοφύλακας, ο οποίος κατέθεσε στο ανακριτή ότι, λίγο πριν αυτό βυθιστεί, έγινε μια μεγάλη έκρηξη.<p>
Tο «Italian Express» ήταν ασφαλισμένο για 4 εκατομμύρια δολάρια. Ο Νιζάμης προφυλακίστηκε στις 26/7/90, ενώ εναντίον του πλοιοκτήτη Γ. Βεντούρη εκδόθηκε ένταλμα σύλληψης για ηθική αυτουργία.<p>
<BR><BR>
EΞAIPEΣH ΔYTH<p>
Eμπλοκή στη διαδικασία<p>
ΣTΟN «AEPA» βρίσκονται οι έρευνες των πραγματογνωμόνων που διόρισε ο εφέτης-ανακριτής Σύρου Ν. Καραδημητρίου για τα αίτια του τραγικού ναυαγίου του «Εξπρές Σάμινα». Το βεβαρημένο ποινικό μητρώο ενός από τους ειδικά εκπαιδευμένους δύτες που είχαν πάρει εντολή να κατέβουν στο λασπωμένο βυθό και να κινηματογραφήσουν το κουφάρι του μοιραίου πλοίου, του κ. Νικ. Λαμπράκου, έχει «μπλοκάρει» τη διαδικασία με αποτέλεσμα να τίθεται εν αμφιβόλω η αξιοπιστία ολόκληρης της πραγματογνωμοσύνης που τυχόν, διενεργηθεί κάτω από αυτές τις συνθήκες.<p>
Ηδη ο δικηγόρος Πέτρος Μαντούβαλος, συνήγορος του υποπλοίαρχου Αν. Ψυχογιού, αμφισβητεί ευθέως όλα τα έως σήμερα ευρήματα και τις διαπιστώσεις που έκανε ο αυτοδύτης Ν. Λαμπράκος στις πρώτες καταδύσεις του στο πλοίο. Ο κ. Μαντούβαλος επικαλείται έγγραφο του εισαγγελέα εφετών Πειραιά προς τον εφέτη-ανακριτή της Σύρου Νικ. Καραδημητρίου, στο οποίο επισημαίνεται ο κίνδυνος ακόμη και να αλλοιωθούν ευρήματα από το πλοίο. Ο κίνδυνος αυτός στηρίζεται στην καταδίκη, όπως φαίνεται στο ποινικό του μητρώο, του κ. Λαμπράκου λόγω σωρείας αδικημάτων, ανάμεσα στα οποία και αυτό της διακεκριμένης κλοπής.<p>
Ετσι εάν ο κ. Μαντούβαλος υποβάλει από αύριο αίτηση εξαίρεσης κατά του συγκεκριμένου αυτοδύτη, τότε όχι μόνο θα ακυρωθεί όλη η διαδικασία πραγματογνωμοσύνης αλλά και θα προσβληθούν ως ψευδή και επομένως ανύπαρκτα όλα τα ευρήματα της έρευνας.<p>
Το πόσο σημαντική είναι η διενέργεια πραγματογνωμοσύνης αποδεικνύεται από το γεγονός ότι αυτήν περιμένει ο εφέτης-ανακριτής για να στηρίξει τόσο τις διώξεις που έχουν ήδη ασκηθεί κυρίως κατά του πλοιάρχου και του υποπλοιάρχου όσο και τις κατηγορίες τις οποίες είναι πιθανόν να απαγγείλει και κατά άλλων εμπλεκόμενων προσώπων. Η δίωξη για έκθεση ανθρώπων σε κίνδυνο, κατηγορία που είναι σε βαθμό κακουργήματος, έχει ήδη ασκηθεί in rem και είναι στη διακριτική ευχέρεια του ανακριτή, ανάλογα με την πορεία του ανακριτικού έργου και τα ευρήματα της δικαστικής έρευνας, να αποδώσει ευθύνες σε συγκεκριμένα πρόσωπα.<p>
<BR><BR>
Δύο νέα ναυάγια<p>
Nεκρός ανασύρθηκε από τη θάλασσα ο ναυαγός M. Xατζηγεωργίου 41 ετών, βοηθός μάγειρα του φορτηγού πλοίου «Utong 1» που βυθίστηκε χθες το απόγευμα, βορειοδυτικά της Σαμοθράκης. Στο πλοίο, το οποίο μετέφερε μοριοσανίδες, επέβαιναν 10 άτομα.Σύμφωνα με πληροφορίες, η βύθιση του πλοίου οφείλεται σε μετατόπιση φορτίου. Στη διάσωση βοήθησε το υπό τουρκική σημαία πλοίο «Αρτινερ 1».<p>
Το μεσημέρι, το πλοίο «Εξπρές Κάρυστος» έμεινε ακυβέρνητο ανοικτά του Λαυρίου, λόγω βλάβης στο πηδάλιο. Οι 35 επιβάτες και το 15μελές πλήρωμα δεν κινδύνευσαν. Επί τόπου έσπευσαν σκάφη του Λιμενικού. Μέχρι το βράδυ το πλοίο κλυδωνιζόταν από τα τεράστια κύματα και τους ανέμους άνω των 8 μποφόρ. Σε εξέλιξη βρισκόταν η επιχείρηση ρυμούλκησής του σε όρμο του Λαυρίου, καθώς υπήρξε αδύνατη η προσέγγισή του στο λιμάνι της περιοχής, λόγω των κακών καιρικών συνθηκών.</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



