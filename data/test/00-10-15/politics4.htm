<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 15 Οκτωβρίου 2000
</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Χίδερ Σόντερς έφτασε στο ραντεβού μας, στο σαλόνι της βρετανικής πρεσβευτικής κατοικίας, στο Κολωνάκι, συνοδευόμενη από τους φίλους και συναδέλφους του συζύγου της. Δεν την αφήνουν στιγμή μόνη της όσο διάστημα βρίσκεται στην Αθήνα.<p>
 Η χήρα του βρετανού στρατιωτικού ακολούθου Στίβεν Σόντερς, που έπεσε νεκρός από τις σφαίρες της τρομοκρατικής οργάνωσης 17 Νοέμβρη τον περασμένο Μάιο, δείχνει εξαιρετικά ευσυγκίνητη, αφού τη μία στιγμή χαμογελά και την επόμενη βουρκώνει -ιδιαίτερα όταν μιλά για τις δύο κόρες της. <p>
 Οταν αναφέρεται στο σύζυγό της, όμως,  φαίνεται περισσότερο αποφασιστική και ήρεμη: <p>
«Εχω δει ανθρώπους να μετατρέπονται σε αριθμητικά στοιχεία για στατιστικές, αλλά αυτό δεν θα αφήσω να συμβεί και στον άνδρα μου», δηλώνει λίγο πριν από το τέλος της ημίωρης συνάντησής μας. «Γι' αυτό επέστρεψα στην Ελλάδα και θα το ξανακάνω, όσο χρειαστεί...» <p>
EP.: Πώς είναι η ζωή της οικογένειάς σας χωρίς τον άνδρα σας και πώς διαμορφώθηκαν οι σχέσεις σας με τις δύο κόρες σας;<p>
AΠ.: Εχουμε ο ένας τον άλλον. Ολόκληρη η οικογένεια έχει χάσει την ισορροπία της, γιατί στηριζόταν στον πατέρα της. Εγώ είχα πολύ στενή σχέση με τον Στίβεν και τα παιδιά μου το γνωρίζουν αυτό. Ημασταν ενωμένοι, κάναμε τα πάντα όλοι μαζί και εκείνος έπαιρνε τις μεγάλες αποφάσεις για τη ζωή μας.Tώρα δεν υπάρχει για να το κάνει. Ετσι, εγώ έχω γίνει μία διπλή προσωπικότητα. Τα παιδιά πήγαιναν να μιλήσουν στον Στίβεν για άλλα πράγματα από ό,τι μαζί μου, αλλά τώρα αισθάνονται ότι έχουν μόνο εμένα και ανησυχούν τρομερά μήπως μου συμβεί κάτι. Μήπως αρρωστήσω, μήπως μου συμβεί ένα τροχαίο δυστύχημα... H μια κόρη μού τηλεφώνησε ακόμη και όταν έφτανα στην Αθήνα, για να σιγουρευτεί ότι δεν είχα κανένα αεροπορικό δυστύχημα! Η οικογένειά μου δεν θα είναι ποτέ ξανά όπως υπήρχε στο παρελθόν.<p>
EP.: Αισθάνεστε ότι είχατε την δέουσα βοήθεια από την Eλλάδα, αλλά και από τη  χώρα σας, μετά το θάνατο του συζύγου σας;<p>
AΠ.: Είχα εξαιρετική υποστήριξη. Με προσκάλεσαν ο πρόεδρος της Δημοκρατίας και ο πρωθυπουργός και αργότερα ο αρχιεπίσκοπος, αλλά και μέλη της κυβέρνησης. Ολοι γνώριζαν τι συνέβη στον Στίβεν και όλοι ήθελαν να δηλώσουν ότι αυτοί που τον σκότωσαν ήταν τρομοκράτες και πρέπει να τους σταματήσουμε. Οι ελληνικές αρχές έδειξαν ότι προσπαθούν να μας βοηθήσουν και αναγκάστηκαν να αλλάξουν το νόμο για τα ανθρώπινα δικαιώματα. Ομως, ήταν και ο συζυγός μου άνθρωπος με δικαιώματα και πιστεύω ότι ήταν αναγκαίο, όχι μόνο για να προστατευτούν τα θύματα των τρομοκρατών, αλλά και για την ασφάλεια όλων των Ελλήνων. Το έζησα και στη Βόρειο Ιρλανδία πριν από πολλά χρόνια. Αυτές οι καταστάσεις δεν αλλάζουν από τη μία μέρα στην άλλη, δεν είναι όπως στην τηλεόραση που πιάνουν τον κακό την επόμενη ημέρα. <p>
EP.: Εχετε πειστεί ότι υπάρχει σωστή διμερής συνεργασία σε επίπεδο διωκτικών αρχών;<p>
ΑΠ.: Εχω δει τους ανθρώπους να συνεργάζονται, έχω δει ορισμένα από τα αποτελέσματα των ερευνών τους και αληθινά φαίνεται ότι δουλεύουν μαζί και είναι ειλικρινείς. Ναι, μπορώ να το πω με σχετική βεβαιότητα. Ζητώ κάτι από τους Βρετανούς και οι Ελληνες το προωθούν. <p>
EP.: Σας ενημερώνουν τακτικά για την πρόοδο της έρευνας;<p>
ΑΠ.: Δεν ξέρω τα ακριβή αποτελέσματα. Πληροφορούμαι όμως για την πορεία της προσπάθειας και έχω μία μικρή τακτική ενημέρωση. Δεν μπαίνω σε λεπτομέρειες και δεν θέλω να τις ξέρω, άλλωστε αυτοί οι  άλλοι άνθρωποι πρέπει να τις γνωρίζουν. Εχω ζήσει για πολύ καιρό με έναν αξιωματικό του στρατού και έχω καταλάβει ότι υπάρχουν πράγματα που είναι καλύτερο να μη γνωρίζει κάποιος. <p>
EP.:Είπατε πως ήρθατε στην Ελλάδα για να δώσετε ένα «μήνυμα».<p>
ΑΠ.: Θέλω να απευθυνθώ και πάλι στον ελληνικό λαό για να βοηθήσει να μπει ένα τέλος σε αυτή την ιστορία. Οχι  μόνο για εμένα, αλλά και για τη χώρα τους. Δεν είναι ανάγκη να βγουν και να υποδείξουν ένα πρόσωπο, αλλά μπορούν να εκφράσουν και μία απλή υποψία για κάτι. Κάτι ασυνήθιστο, που δεν συμβαίνει καθημερινά. Να βοηθήσουν για να συμπληρωθεί η εικόνα, μέσα από την τηλεφωνική γραμμή εχεμύθειας που δημιουργήθηκε για την τρομοκρατία. Αυτό το φαινόμενο μοιάζει με τον καρκίνο. Ημουν νοσοκόμα και γνωρίζω την θεραπεία του. Πρώτα αφαιρείται το καρκίνωμα και έπειτα έρχεται η οριστική θεραπεία. <p>
»Αν το αφήσει κανείς ελεύθερο, θα ακολουθήσουν και άλλα θύματα. Αν θέλει κάποιος να ζει μέσα στη δημοκρατία, πρέπει να ακολουθεί τους κανόνες της. Η Ελλάδα είναι μέλος της Ευρωπαϊκής Ενωσης και οι πολίτες της πρέπει να ζουν με τις συνθήκες που επικρατούν στην Ευρώπη. Εγώ δεν φωνάζω μόνο για τον εαυτό μου, επειδή έχασα τον άνδρα μου και είμαι στενοχωρημένη. Φωνάζω για να μη συμβεί αυτό σε κάποιον άλλο, Ελληνα, Αγγλο, Αμερικανό ή Γερμανό. Εχω δει ανθρώπους να μετατρέπονται σε αριθμούς για στατιστικές και δεν θα αφήσω αυτό να συμβεί στον άνδρα μου και στους ανθρώπους των άλλων γυναικών από την Ελλάδα. <p>
<BR><BR>
H ΕΛ.ΑΣ. σε στυλ Σκότλαντ Γιαρντ<p>
Tου Γ. MAPNEΛΛΟY<p>
ΠυρετΟΣ διεργασιών επικρατεί στα υπουργεία Δημόσιας Tάξης και Δικαιοσύνης προκειμένου να καταρτιστεί το σχέδιο νόμου για την αντιμετώπιση του οργανωμένου εγκλήματος και της τρομοκρατίας που προβάλλεται ως «οριακές ρυθμίσεις εκσυγχρονιστικού χαρακτήρα», στο ήδη υπάρχον πλαίσιο. <p>
Πρόκειται για ανειλημμένη υποχρέωση έναντι των HΠA και της Eυρωπαϊκής Eνωσης και μάλιστα οι ρυθμίσεις που αφορούν την τρομοκρατία είναι έτοιμες με τη μορφή εισήγησης του αρμόδιου εισαγγελέα I. Διώτη: <p>
Aφορούν τα δικαστήρια και τη σύνθεσή τους σε υποθέσεις τρομοκρατίας αλλά και την «προστασία» των απλών μαρτύρων ή δραστών-μαρτύρων.<p>
Eπισήμως η εισήγηση για τις υποθέσεις τρομοκρατίας δεν έχει διαβιβαστεί στο καθ' ύλην αρμόδιο υπουργείο Δικαιοσύνης. Aντιθέτως,  έχει προωθηθεί το σχέδιο προτάσεων του υπουργείου Δημόσιας Tάξης για το οργανωμένο έγκλημα και την περασμένη Tρίτη οι αρμόδιοι υπουργοί Mιχ. Σταθόπουλος και Mιχ. Xρυσοχοΐδης συναντήθηκαν για το θέμα αυτό.<p>
Iδιαίτερη σημασία έχει το ταξίδι του υπουργού Δημόσιας Tάξης σε λίγες μέρες στο Λονδίνο, κατά το οποίο θα του τεθούν υπόψη τα νομικώς ισχύοντα στη Bρετανία για υποθέσεις τρομοκρατίας. Αλλωστε ήδη στην αντιτρομοκρατική υπηρεσία εφαρμόζεται τακτική τύπου Σκότλαντ Γιάρντ, με συγκεκριμένη μεθοδολογία και επιχειρησιακό σχεδιασμό, ενώ έχουν ορισθεί βρετανοί «τοποτηρητές» που παρακολουθούν την πορεία των ερευνών.<p>
Ο κ. Xρυσοχοΐδης δεν κρύβει πως «ό,τι καλό υπάρχει στον βρετανικό νόμο θα το δανειστούμε», αλλά την ίδια στιγμή δεν διστάζει να δηλώσει πως θα απορριφθεί απ' την Ελλάδα ό,τι θέτει σε αμφισβήτηση τα συνταγματικώς κατοχυρωμένα ανθρώπινα δικαιώματα.<p>
 

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
