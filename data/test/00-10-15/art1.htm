<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>






Κυριακή 15 Οκτωβρίου 2000







</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Του ΦΩΤΗ ΑΠΕΡΓΗ<p>
Φτάνω στη λευκή μονοκατοικία και τη βλέπω μέσ' απ' το παράθυρο να προβάρει σ' ένα πιάνο με ουρά καταμεσής του σαλονιού. Αυτή τη φορά δε χρειάζεται και τίποτ' άλλο. Αντε, μια κιθάρα, και, πότε πότε, λίγο τσέλο ή βιολί. <p>
Ετσι θα τραγουδήσει την Τετάρτη στο Μέγαρο, όπως περίπου και στους «Ψιθύρους», τον καινούριο δίσκο της με παλιά, ελαφρά, λαϊκά και έντεχνα τραγούδια. Επεται εντός του χειμώνα κι άλλος ένας, ηλεκτρικός αυτός, με νέα κομμάτια όλων των συνθετών και στιχουργών που έχει συνεργαστεί, από τον Σπανό ώς τον Πορτοκάλογλου, κι από τον Παπαδόπουλο ώς τον Δαβαράκη. Ανάμεσά τους και μια ανέκδοτη μελωδία του Ζαμπέτα.<p>
Μια κοπέλα ανοίγει την πόρτα, με οδηγεί στο σαλόνι, «καλώς τον», λέει η Xάρις Aλεξίου και, καθώς σηκώνεται από το πιάνο, σκέφτομαι ότι θα προτιμούσα να 'μαι αόρατος. «Ποιος χτύπησε;» θα είχε απορήσει καθώς άνοιγε η κοπέλα. Αλλά εγώ θα 'χα εν τω μεταξύ γλιστρήσει μέσα και θα καθόμουν απέναντι από την τραγουδίστρια, κρατώντας την αναπνοή μου. Θα έχανα έτσι τη συνέντευξη, αλλά θα κέρδιζα την πρόβα της.<p>
«Μια φωνή κι ένα πιάνο είναι ακριβά δώρα, που δεν κάνουμε πια στον εαυτό μας», παραδέχεται η ίδια. «Εφτασε να 'ναι πολυτέλεια η απλότητα, να βγεις να τραγουδήσεις με μια κιθάρα χωρίς την ένταση, τα φώτα, όλ' αυτά που μας ισχυροποιούν πάνω στη σκηνή. Το βρήκα, λοιπόν, άδικο, να μένουν αυτές οι ηχογραφήσεις ανάμεσα σε μια στοίβα κασέτες. Αλλωστε, δεν έχουμε και πολλά πράγματα να συγκινηθούμε σ' αυτή την εποχή».<p>
EP.: Γιατί;<p>
AΠ.: Είναι σα να 'χουν γίνει όλα, σα να τα ξέρουμε από πριν. Το απρόσμενο δεν υπάρχει πια στη μουσική. Και το τραγούδι έχει την ανάγκη ενός άδειου χώρου μέσα μας για να χωρέσει η συγκίνηση. Ομως, έχουμε γεμίσει πολύ το μυαλό μας, όπως έχουμε γεμίσει το ψυγείο και τις δισκοθήκες και το σπίτι μας από πράγματα που δεν χρειαζόμαστε. Εχουμε περισσότερους δίσκους απ' όσους μπορούμε ν' ακούσουμε και βλέπουμε περισσότερη τηλεόραση απ' όση αντέχουμε. Δε μένει κενός χώρος για να συμβούν πράγματα. Σύμφωνοι: έχουμε την ανάγκη να είμαστε στην πρώτη γραμμή. Και η αγορά μάς θέλει ανταγωνιστικούς. Αλλά κάποια στιγμή βλέπεις πόσο μάταιο είναι. Γεμίζεις τόσο, που δεν έχεις πια διάθεση να πας στη δισκοθήκη σου και να βρεις εκείνο τον παλιό δίσκο που αγαπάς, π.χ. την «Εκδρομή» του Μαμαγκάκη ή ένα δισκάκι των Πινκ Φλόιντ. Γίνεσαι ένας παθητικός άνθρωπος που δέχεται ό,τι του φέρνει η εποχή.<p>
EP.: Στο δίσκο σας, πάντως, υπάρχουν και κάποιες παραλλαγές από άλλες εποχές. Π.χ. το «Λίγα ψίχουλα αγάπης σού γυρεύω» θυμίζει παλιό μπλουζ.<p>
AΠ.: Ετσι μου έμοιαζε. Μπορεί να μην είναι πολύ επαγγελματικό αυτό που θα πω, αλλά δεν ανέτρεξα στην πρώτη εκτέλεση κάθε τραγουδιού. Κι άλλωστε, δε με επηρεάζουν οι άλλες ερμηνείες. Ενα τραγούδι σε κάθε φωνή θ' ακολουθήσει διαφορετική διαδρομή.<p>
EP.: Λέτε και δυο τραγούδια του Καζαντζίδη. Τι σήμαιναν για σας, όταν τα πρωτακούσατε;<p>
AΠ.: Είναι περίεργο, αλλά μερικά τραγούδια είναι σα να μην έχει σημασία ποιος τα έχει πει, αλλά πώς υπάρχουν μέσα σου. Δε θυμόμουν την ερμηνεία, είχα απλώς μια αύρα απ' τη φωνή του Καζαντζίδη. Ηταν και η εποχή της φαρφίζας, του ηλεκτρικού μπουζουκιού, δεν ήταν ό,τι πιο καλόγουστο. Αλλωστε, αυτά τα τραγούδια τα ανακάλυψα μεγάλη.<p>
EP.: Mα, νόμιζα ότι είσασταν ένα κορίτσι μεγαλωμένο με τρόπο λαϊκό...<p>
AΠ.: Σωστά. Αλλά δεν ήταν αυτά τ' ακούσματά μου. Στην παρέα μου ακούγαμε Νέο Κύμα, Σαββόπουλο, αγοράζαμε Μπιτλς, τα τραγούδια που παίζαμε στα πάρτι. Στον περίγυρο υπήρχε το λαϊκό τραγούδι. Και μόνο όταν πήρα απόφαση ότι θα είμαι τραγουδίστρια, μαθήτευσα για τα καλά σ' αυτό. Ηθελα να μάθω από την αρχή τι εστί Μάρκος και Τσιτσάνης, τι εστί Χατζιδάκις, Θεοδωράκης.<p>
EP.: Ποια ήταν εκείνη η στιγμή που σας έκανε να καταλάβετε ότι είστε πλασμένη για τραγουδίστρια;<p>
AΠ.: Οταν είπα την «Οδό Αριστοτέλους». Μέχρι τότε άκουγα την Μοσχολιού κι έλεγα «αυτή είναι τραγουδίστρια». Ποτέ δε μ' άρεσαν οι τσιριχτές φωνές, μ' άρεσαν οι βαθιές, οι κοντράλτες. Οταν άκουγα τη δική μου τη φωνή στη «Μικρά Ασία», ήξερα ότι το έλεγα σωστά το τραγούδι, αλλά ο ήχος της δε μ' άρεσε. Πάντα μ' ενδιέφερε το ηχόχρωμα. Οχι οι τζαλκάντζες, η βιρτουοζιτέ. Υπάρχουν καλοί τραγουδιστές χωρίς καλή φωνή. Εγώ, λοιπόν, άρχισα ν' αγαπώ τη φωνή μου από την «Οδό Αριστοτέλους». Και είπα, εδώ θα μείνω.<p>
EP.: Αλλά δε μείνατε εκεί. Από ένα σημείο και πέρα αρχίσατε να εκπλήσσετε.<p>
AΠ.: Πάντα ήμουν ανήσυχη. Θυμάμαι τις πρώτες συναυλίες που έκανε ο Μικρούτσικος. Τέτοιους ρυθμούς δεν είχα ξανακούσει στο ελληνικό τραγούδι. Δε θα μπορούσα να σταθώ ιδιαίτερα σε μια φοβερή μελωδία του, αλλά είχε κάτι το παρανοϊκό η ρυθμική του αγωγή. Ηταν τελείως ανατρεπτική. Ηθελα να τραγουδήσω αυτό τον άνθρωπο. Οπως οι απρόβλεπτες ενορχηστρώσεις του Χατζιδάκι: έμπαινε στην ορχήστρα, άλλαζε δυο λεπτομέρειες και ξάφνου γινότανε το θαύμα.<p>
Δύο ακόρντα, ένας κόσμος<p>
EP.: Τα τελευταία χρόνια οι απρόβλεπτοι συνδυασμοί έγιναν κατεστημένο. Πιστεύετε ότι μπορεί να χαθούν οι εθνικές ταυτότητες στη μουσική;<p>
AΠ.: Οχι. Ξέρουμε πια τι σημαίνει τσιμπούς. Ακούγαμε κότο και δεν ξέραμε αν είναι πλακάκι ή όργανο. Αλλ' αυτό έπρεπε να πατήσει σ' ένα διεθνές «χαλί» για να συμβεί. Χωρίς το χορευτικό ρυθμό τής Δύσης, δε θα πετύχαινε. Ο,τι δεν έχει το ρυθμό αυτό, μένει στον τόπο του. Οπως και το δικό μας τραγούδι. Είμαστε, όμως, ισχυρότεροι, γιατί -όπως και οι Ισπανοί και οι Τούρκοι- και πολλή μουσική γεννάμε και το κοινό μας έχουμε. Δεν έχουμε, λοιπόν, τόση αγωνία πώς θα φανούμε έξω.<p>
EP.: Εσείς πώς γράφετε ένα τραγούδι;<p>
AΠ.: Συνήθως ξεκινά από τη διάθεσή μου να παίξω κάτι στην κιθάρα ή το πιάνο. Χωρίς να ξέρεις πότε θα συμβεί αυτό, έρχεται μια στιγμή που θέλει το σώμα να μιλήσει. Τότε παίρνω μολύβι και χαρτί. Αλλοτε αρχίζω μ' ένα δίστιχο, άλλοτε μ' έναν αυτοσχεδιασμό, μια μελωδία. Στην αρχή μοιάζει με δυο ακόρντα, αλλά είναι ένας κόσμος.<p>
EP.: Εχετε γράψει ποτέ σκεπτόμενη μια άλλη φωνή;<p>
AΠ.: Οχι. Δε σκέπτομαι, άλλωστε, καμιά φωνή. Ούτε τη δική μου.<p>
EP.: Πόσο εύκολο είναι να διατηρήσετε ανόθευτο το καλλιτεχνικό σας κριτήριο, όταν ξέρετε ότι ο κόσμος περιμένει, το σινάφι περιμένει και πρέπει να παρουσιάσετε κάτι καινούριο;<p>
AΠ.: Είναι εύκολο όταν δε βιάζεσαι. Οταν δε φοβάσαι να κάτσεις σπίτι σου. Πιτσιρίκα μπορεί να είχα πει ότι η ζωή μου είναι το τραγούδι- πολλά δάνεια είχαμε κάνει τότε... Αλλά δεν είναι αλήθεια. Ζωή είναι η σχέση μας, είναι η βόλτα μας, είναι χιλιάδες πράγματα που μας δίνουνε χαρά. Γι' αυτό, όταν βλέπω ότι με απειλεί το στρες της δουλειάς, το σταματώ. Γιατί, αν μου γίνει νεύρωση τι και πώς θα τραγουδήσω, τότε δε θα πάρω χαρά από αυτό.<p>
EP.: Πάντως, κι εσείς θα έχετε ξεγελαστεί από την αγωνία για το καινούριο.<p>
AΠ.: Πώς δεν έχω ξεγελαστεί...<p>
EP.: Οταν π.χ. αγκαλιάζατε εκείνο το χάι τεκ πλάτανο στο «Διογένη», δεν ήταν μια εικόνα που σας ταίριαζε.<p>
AΠ.: Ομως, μου 'κανε παραμύθι. Μ' άρεσε το σκηνικό, μ' άρεσε όσο το προετοιμάζαμε με τον Παπαϊωάννου, αλλά ο συγκεκριμένος βηματισμός στη σκηνή με θανάτωνε. Δε μου πάει, δε θέλω να θυμάμαι κάθε βράδυ πώς σήκωσα το χέρι μου το προηγούμενο.<p>
Tι χρειαζόμαστε<p>
EP.: Γιατί το τραγούδι χρειάζεται πια τόσο πολύ τους σκηνογράφους και τους χορογράφους;<p>
AΠ.: Το τραγούδι δε χρειάζεται κανέναν από αυτούς. Αυτούς τους χρειάζεται ο καλλιτέχνης που είναι πολλά χρόνια σ' αυτή τη δουλειά, που ανεβαίνει πολλά χρόνια στη σκηνή, τα βλέπει στους άλλους και λέει «πρέπει να 'χω κι εγώ». Αλλιώς φαίνεται σα να μην προσέχεις τη δουλειά σου, σα να κάνεις φτηνή παραγωγή. Στην ουσία, όμως, δεν τους χρειαζόμαστε. Τους καλούς μας μουσικούς και τα καλά μας τραγούδια χρειαζόμαστε μόνο. Οι άλλοι μάς προσφέρουν τεχνητές ανάγκες, αλλά -κακά τα ψέματα και μια ένταση που μας βοηθά. Θέλουμε πιο ισχυρά όπλα. Να βγούμε στη σκηνή και να 'μαστε πιο δυνατοί, με πιο ενισχυμένο ήχο, γιατί κι ο κόσμος έτσι έχει μάθει. Υπάρχουν παιδιά που λένε «εγώ δεν πάω σ' αυτόν, γιατί κοιμάμαι». Εχουν μάθει να τους βαράει το μπάσο στο στομάχι. Πώς θα χαρούν μια ακουστική ορχήστρα; Οχι, βέβαια, ότι θα μπορούσα κι εγώ να κάνω «Ψιθύρους» μια ζωή.<p>
EP.: Ο γιος σας τι λέει για τα τραγούδια σας;<p>
AΠ.: Είναι εντελώς έξω από τη μουσική που παίζω εγώ, ο Μάνος. Είναι ένα παιδί 18 χρονώ, ακούει ηλεκτρονική, ακούει χορευτική μουσική και πότε πότε παίρνει και κανένα από τα cd μου- από τη δισκοθήκη μου εννοώ, όχι τα δικά μου τα τραγούδια, αυτό ποτέ. Μερικές φορές μπορεί να μου κάνει κάποιες παρατηρήσεις. Π.χ. «πολύ βαριά σ' ακούω σήμερα» ή, «αυτό αν του 'βαζες πιο δυνατά κρουστά, θα 'ταν καλύτερο».<p>
EP.: Είχατε πει ότι το «Για ένα τανγκό» ήταν λίγο τολμηρότερο, όμως αλλάξατε ένα στίχο. Εχετε γράψει πράγματα που δε θα περιμέναμε από σάς;<p>
AΠ.: Πολλές φορές μου 'ρχεται να πω κάτι πιο τολμηρό, πιο αγκρέσιβ. Να τραγουδήσω, ας πούμε, όπως μιλά μια γυναίκα για το σώμα της. Αλλά για να μην έχω γράψει τέτοιο κομμάτι, ή για να μην υπάρχει έστω μισό, σημαίνει ότι δεν είναι ώριμο ακόμα. Κείμενα, ωστόσο, έχω.<p>
EP.: Μουσικά είστε τολμηρότερη;<p>
AΠ.: Εκεί πιο εύκολα. Από τότε που άρχισα να δουλεύω και σε κομπιούτερ και μπορώ να έχω αυτούς τους ψεύτικους μουσικούς, δοκιμάζω και πιο δυναμικές ενορχηστρώσεις. Αλλ' αυτά είναι παιχνίδια. Γιατί βαριέμαι κι εύκολα με κάτι που δεν ξέρω. Είναι όπως με το Ιντερνετ: ψάχνεις δυο τρεις ώρες και στο τέλος δεν έχεις κάνει τίποτα. Ενώ, παίρνεις την κιθάρα και γράφεις ένα τραγούδι.<p>
EP.: Και νομίζετε ότι θα υπάρχουν πάντα νέοι τρόποι για να πεις ένα ερωτικό τραγούδι;<p>
AΠ.: Ναι. Γιατί στον έρωτα είναι σα να γίνονται όλα απ' την αρχή. Δεν είναι τυχαίο ότι ακούς ένα ερωτικό κομμάτι του '30 ή του '40 και μοιάζει σημερινό. Ενώ ακούς ένα πολιτικό του '60 και λες, είναι εκτός εποχής.<p>
Σαν πολυεθνική<p>
EP.: Πολιτικά, πώς τα βλέπετε τα πράγματα, αλήθεια;<p>
AΠ.: Νομίζω ότι είμαστε πιο παθητικοί πολίτες, απ' όσο είμασταν ποτέ. Λέμε, ξέρει αυτός, ασ' τονε. Γιατί δεν ξέρουμε πια πώς να το παρακολουθήσουμε εμείς, τι είναι σωστό και τι όχι, στο μάνατζμεντ, στην οργάνωση, στη διαχείριση μιας χώρας. Είναι σα να δούλευες σ' ένα μαγαζάκι και ξάφνου γίνεται πολυεθνική. Πώς να βγάλεις άκρη;<p>
EP.: Ο Σημίτης σάς μοιάζει για υπάλληλος ή για στέλεχος αυτής της πολυεθνικής;<p>
AΠ.: Α, μου κάνει διευθυντής ο Σημίτης. Αλλά δεν παύει να είναι πολυεθνική.<p>
EP.: Την Ολυμπιάδα πώς την περιμένετε;<p>
AΠ.: Στην αρχή είμασταν ευτυχισμένοι. Τώρα έχουν πέσει τ' αφτιά μας...<p>
EP.: Εσείς τι εύχεστε για την Ελλάδα του αύριο;<p>
AΠ.: Θα 'θελα να μη νιώθουμε υποχρεωμένοι ν' ανήκουμε κάπου. Γιατί όταν το θέλεις αυτό, χάνεις κάτι από τον εαυτό σου. Θα 'θελα να μείνουμε αυτοί που είμαστε, να ορίζουμε τον εαυτό μας, τις γεύσεις και τις μυρωδιές μας. Θα 'θελα η Ελλάδα να μείνει Ελλάδα.<p>
EP.: Δική μας είναι και η Ελλάδα του «Σάμινα»...<p>
AΠ.: Τώρα με κατατροπώσατε. Αλλά υπήρχε ποτέ τόσος συσσωρευμένος πλούτος; Μπορούσε κανείς παλιά να ελέγχει όλο το Αιγαίο; Τι να πω. Ελπίζω να μη μείνουμε πάλι με τις απορίες...<p>
Mε τα παιδιά στο Mέγαρο<p>
«Είμαι ενθουσιασμένη με το θεσμό των μουσικών γυμνασίων», λέει η Χάρις Αλεξίου, εδώ με τα παιδιά της χορωδίας του Μουσικού Γυμνασίου Παλλήνης που θα τη συνοδεύσουν σ' ένα-δυο τραγούδια στο Μέγαρο. <p>
«Τώρα που ανοίγουν κι άλλα σχολεία, πρέπει να βοηθήσουμε γονείς και παιδιά να ξεθαρρέψουν. Για να πάψει η μουσική να είναι ένα βαρετό μάθημα που γίνεται μια φορά την εβδομάδα».

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.


</font>



</CENTER>



</table>



</center>



</body></html>



