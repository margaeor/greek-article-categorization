<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  11/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Οι κλειστές πόρτες του Αλεξάνδρειου και του κλειστού του ΠΑΟΚ σηματοδοτούν το τέλος του μπάσκετ της Θεσσαλονίκης. Ισοδυναμούν με ληξιαρχική πράξη θανάτου Αρη και ΠΑΟΚ, και μάλιστα με την υπογραφή του Ελληνικού Δημοσίου.


Τα χρέη προέκυψαν όταν ερασιτεχνικά σωματεία κλήθηκαν να συγκροτήσουν επαγγελματικά τμήματα. Τότε που ο Χρήστος Μιχαηλίδης και ο Νίκος Βεζυρτζής αναλώθηκαν σ' έναν ανταγωνισμό χωρίς τέλος. Ηταν η περίοδος της αδιαμφισβήτητης κυριαρχίας του Αρη, με τον Μιχαηλίδη επικεφαλής, που ήρθε ν' αμφισβητήσει ο ΠΑΟΚ, με τον Βεζυρτζή φιλόδοξο ηγέτη. Τότε που το Αλεξάνδρειο γέμιζε, ακόμη και στα φιλικά. Τότε που η μαγεία του Γκάλη και οι μεγάλες επιτυχίες της Εθνικής έστρεψαν όλο τον κόσμο στο μπάσκετ. Η δημοσιότητα και το κυνήγι των τίτλων εξασφάλιζε τη ροή χρημάτων, πέραν της συμβολής Μιχαηλίδη και Βεζυρτζή. Ο Μπουτάρης από τον Αρη, ο Μαντάς και ο Οικονομίδης από τον ΠΑΟΚ συνέβαλαν με τις δικές τους οικονομικές δυνάμεις. Οι ευρωπαϊκές επιτυχίες δεν ήρθαν ποτέ σε επίπεδο Ευρωλίγκας. Ο Αρης υπέκυψε πρώτος. Ακολούθησε ο ΠΑΟΚ, που μόλις έναν τίτλο προσέθεσε στο ενεργητικό του. Μιχαηλίδης και Βεζυρτζής αναγκάστηκαν, κατεστραμμένοι, να αποχωρήσουν. Το μπάσκετ κατέβηκε στην Αθήνα με τον Ολυμπιακό του Ιωαννίδη να πρωταγωνιστεί. Μητρούδης, Σαμολαδάς και Οικονομίδης, που προσπάθησαν ν' αμυνθούν και να δημιουργήσουν μια δεύτερη περίοδο, κατέληξαν, στην αγωνία τους να εξοικονομήσουν χρήματα, να μην πληρώνουν το Δημόσιο. Η ανάκαμψη δεν ήρθε. Ηρθε όμως η Δίωξη Οικονομικού Εγκλήματος, που για μια τετραετία βρήκε άνοιγμα 1, 2 δισ. για τις δύο ομάδες από φόρους προστιθέμενης αξίας και μισθωτών υπηρεσιών. Πρώτη απόφαση ήταν ο τετραπλασια-σμός του χρέους και στη συνέχεια οι προσαυξήσεις. Τα σωματεία τότε είχαν ερασιτεχνική μορφή, με τμήματα αμειβόμενων καλαθοσφαιριστών. Οταν έγιναν οι ΚΑΕ, πρώτη απόφαση ήταν να τις συνοδεύσουν αυτά τα χρέη των ερασιτεχνών. Αντίδραση δεν υπήρξε. Πίστευαν όλοι, με τη δύναμη σε κόσμο και σε προϊστορία που είχαν αυτές οι δύο ομάδες, ότι θα έμπαινε κάποια χαριστική διάταξη.<p> Το 1996 ο Απόστολος Αλεξόπουλος, επικεφαλής της ομάδας με τους Θανάση Κατσαρή, Τάκη Πανελούδη και Βασίλη Οικονομίδη, στον ΠΑΟΚ «κουβέντιασε» να μπει σε μια γενική ρύθμιση χρεών σωματείων. Η ρύθμιση εκείνη προέβλεπε να πληρωθεί μόνο το πρωτογενές χρέος, σε 48 δόσεις, αλλά έμπαινε και μια δικλίδα: οι πρόεδροι των ομάδων να εγγυηθούν βάζοντας ενέχυρο την προσωπική τους περιουσία για την αποπληρωμή του χρέους αυτού. Ανάλογη κίνηση έγινε και από τον Αρη, αλλά μπροστά σ' αυτή τη δικλίδα είπαν «όχι».<p><b> Το ξεκίνημα</b><p> Πρώτη σοβαρή προσπάθεια για αντιμετώπιση του προβλήματος έγινε το καλοκαίρι του '98. Τότε στο γραφείο του Βενιζέλου ως υπουργού Πολιτισμού και με συμμετοχή Δρυ-Φούρα, υπηρεσιακών παραγόντων κι εκπροσώπων των ομάδων, συμφωνήθηκε η ρύθμιση των χρεών ­ χρέη που θ' αποπληρώνονταν από τις ετήσιες επιχορηγήσεις των ομάδων. Χρόνος υλοποίησης της συμφωνίας ορίστηκε το χρονικό διάστημα έως τις επικείμενες τότε δημοτικές εκλογές και με προφανή στόχο να βοηθηθεί στο Δήμο Θεσσαλονίκης ο κυβερνητικός υποψήφιος Θρασύβουλος Λαζαρίδης. Η συμφωνία αυτή ήταν και «σημαία» του Λαζαρίδη σ' εκείνο τον προεκλογικό αγώνα. Στο νομοσχέδιο όμως που είχε συμφωνηθεί να μπει διάταξη με περιεχόμενο ανάλογο της συμφωνίας δεν μπήκε. Ο κυβερνητικός υποψήφιος 10 μέρες πριν από τις εκλογές κάλεσε τους εκπροσώπους Αρη και ΠΑΟΚ, ανακοίνωσε ότι υπήρξε εμπαιγμός και προς το πρόσωπό του και προς τις ομάδες, και ότι το ελάχιστο που θα μπορούσε να κάνει ήταν ν' αποσύρει την υποψηφιότητά του και να μείνει η κυβερνητική παράταξη χωρίς υποψήφιο. Ακολούθησε ένας κύκλος διαβουλεύσεων στην Αθήνα κι αποφασίστηκε η κατάθεση δήλωσης-δέσμευσης του Γιώργου Δρυ στη Bουλή, ότι η συμφωνία είναι σε ισχύ και θα υλοποιηθεί με την κατάθεση του πρώτου νομοσχεδίου του υπουργείου Οικονομικών στη Bουλή. Η εξέλιξη αυτή ικανοποιούσε μερικώς τα σωματεία κι ο Λαζαρίδης συνέχισε την προεκλογική του καμπάνια, με τα γνωστά άσχημα αποτελέσματα για τον ίδιο και την κυβερνητική παράταξη.<p> Νομοσχέδια ευθύνης του υπουργείου Οικονομικών κατατέθηκαν πολλά στη Bουλή και στην προεκλογική και στη μετεκλογική, των εκλογών του Απριλίου του 2000, περίοδο, αλλά ρύθμιση δεν υπήρχε σε κανένα απ' αυτά.<p> «Πρόκειται εμφανώς για ανακολουθία της κυβέρνησης, που θέτει θέμα ύπαρξης των δυο ομάδων στο χώρο του αθλητισμού», λέει τώρα, επικεφαλής της μείζονος αντιπολίτευσης στο Δήμο Θεσσαλονίκης, ο Θρασύβουλος Λαζαρίδης, ο οποίος προσθέτει: <p> «Προφανώς το οικονομικό επιτελείο της κυβέρνησης είναι αυτό που δεν επιθυμεί τη ρύθμιση και αδιαφορεί για τις επιπτώσεις της υπάρχουσας εκκρεμότητας, την οποία όλοι βιώνουμε».<p> Φτάνουμε στη φετινή περίοδο. Αρης και ΠΑΟΚ δεινοπαθούν με την καταβολή 10 εκ. και 12 εκ. δραχμών αντίστοιχα, να πάρουν φορολογική ενημερότητα για να θεωρηθούν τα δελτία των καλαθοσφαιριστών τους και βρίσκουν τοίχο αδιαπέραστο στη θεώρηση των εισιτηρίων. Τους ζητούν την καταβολή 15 εκ. δραχμών σε κάθε αγώνα ­ ποσό που για μία και μόνη φορά κατέβαλε ο ΠΑΟΚ στον αγώνα του με τον Παναθηναϊκό. Παίζουν με κλειστές τις πόρτες για το πρωτάθλημα, γιατί έτσι προβλέπει η προκήρυξη του πρωταθλήματος, και με ανοιχτές στις ευρωπαϊκές τους υποχρεώσεις. Και λύση από το οικονομικό υπουργείο δεν φαίνεται. Ο Απόστολος Φωτιάδης, αρμόδιος υφυπουργός στο υπουργείο Οικονομικών, λέει στους εκπροσώπους των σωματείων: «Κάντε δυο συμβόλαια λιγότερα και πληρώστε τα χρέη σας». Στους δε τρίτους: «Θα πληρωθούν τα πάντα για να πάρουν φορολογική ενημερότητα».<p><b> Επιπτώσεις</b><p> Το αδιέξοδο είναι εμφανές. Οι επιπτώσεις δεν είναι μόνον αγωνιστικές, ότι δηλαδή οι δύο ομάδες στερούνται της παρουσίας των φίλων τους σε αγώνες μικρής η μεγάλης βαθμολογικής σημασίας. Είναι και η όλη παρουσίαση του αθλήματος, που χωρίς κόσμο στις εξέδρες μοιάζει κολοβό. Είναι το κύρος και η αξιοπιστία δυο μεγάλων ομάδων, που υφίστανται καίριο πλήγμα. Είναι, η αδυναμία τους ν' ανταποκριθούν στις υποχρεώσεις που έχουν αναλάβει. Είναι πάνω απ' όλα, ο εγκλωβισμός των ερασιτεχνικών κομματιών των δυο ομάδων, που περιμένουν κάποια έσοδα από μπάσκετ και ποδόσφαιρο για να συντηρήσουν τα τμήματά τους. Οι πρώτες επιπτώσεις φάνηκαν ήδη στον ερασιτέχνη ΠΑΟΚ. Δεν χρωστά δραχμή πουθενά, όπως λέει ο πρόεδρός του Θανάσης Κατσαρής, αλλά δεν μπορεί να σηκώσει τα βάρη ενός γηπέδου που κατασκευάστηκε με χρήματα του Ελληνικού Δημοσίου και το οποίο μένει, ουσιαστικά, κλειστό. Δεν μπορεί να δίνει τα 10 εκ. δραχμές το μήνα για καθαριότητα, φύλαξη, περιβάλλοντα χώρο, θέρμανση, έχοντας εισπράξει λιγότερα από 10 εκ. δραχμές. Οι προπονήσεις της ομάδας ήδη γίνονται στη βοηθητική σάλα για να μειωθεί το κόστος της θέρμανσης, ενώ η απόφαση να κλείσει τελείως το γήπεδο φαίνεται οριστική. Αν συνεχιστεί η λειτουργία του κλειστού κάτω από τις σημερινές συνθήκες, λένε στον ΠΑΟΚ, τότε θα πρέπει να σταματήσουν τη λειτουργία τους όλα τα άλλα τμήματα. Οταν και η Τούμπα δεν είναι το ίδιο αποδοτική όπως πέρσι.<p> Τη σκυτάλη των πιέσεων προς την πολιτεία να προχωρήσει σε μια ρύθμιση, έστω και στη βάση οι ίδιες οι ΚΑΕ να πληρώσουν τα πρωτογενή χρέη σε 96 δόσεις, ανέλαβαν τώρα τα φανατικά μέρη των δύο ομάδων: <p> - Η εφημερίδα του Super 3, του Αρη, προειδοποιούσε, στο προηγούμενό της τεύχος όλους τους πολιτικούς να βοηθήσουν στην υπόθεση της ρύθμισης κι έκανε ειδική αναφορά στον Ευάγγελο Βενιζέλο, ως υπουργού Πολιτισμού, να αναλάβει τη σχετική πρωτοβουλία, γιατί ήταν εκείνος που είχε ξεκινήσει πριν από δυο χρόνια τη διαδικασία ρύθμισης κι είχαν καταλήξει σ' ένα αποτέλεσμα, και<p> - Η εφημερίδα της θύρας 4, του ΠΑΟΚ, έλεγε στους πολιτικούς, ανεξάρτητα του χώρου στον οποίο ανήκουν, ότι δεν θα πάρουν ψήφο αν δεν ρυθμιστούν τα χρέη, προειδοποιώντας για αγωνιστικές κινητοποιήσεις.<p> Κινήθηκαν ανεξάρτητα οι δυο αυτοί μεγάλοι σύνδεσμοι των δυο ομάδων της Θεσσαλονίκης, όπως τουλάχιστον βεβαιώνουν οι πρόεδροι τους Γιάννης Σαουρίδης και Τάσος Καναράκης, αλλά αυτό δεν αποκλείει να συγκλίνουν στη συνέχεια, εφ' όσον η ρύθμιση δεν έρχεται και να προχωρήσουν σε κινητοποιήσεις.<p> <b>oχι μισόλογα</b><p> «Να τοποθετηθούν ανοιχτά οι πολιτικοί μας, τα μισόλογα δεν μας αγγίζουν. Το βλέπουν, κι αν δεν το βλέπουν ας το δουν ότι δεν πάει άλλο. Δεν μπορούν οι ομάδες μας να πληρώσουν και δεν μπορούν να παίζουν με κλειστές πόρτες. Η υπομονή μας έχει εξαντληθεί», λέει ο Τάσος Καναράκης της θύρας 4 του ΠΑΟΚ, ενώ ο Γιάννης Σαουρίδης του Super 3 επισημαίνει: <p> «Είναι θέμα των πολιτικών που πρέπει ν' απαιτήσουν. Βάλαμε τον κ. Βενιζέλο στην εφημερίδα γιατί ξέρει το θέμα, γιατί το κίνησε και γιατί πιστεύουμε ότι τώρα έχει τη δύναμη να το επιβάλει. Θα περιμένουμε αλλά όχι για πολύ».<p> Καρακίτσος για τον Αρη και Ακριβόπουλος για τον ΠΑΟΚ είχαν συμφωνήσει σ' ένα κατ' αρχάς, πρόγραμμα δράσης. Ο ΠΑΟΚ, κατά τον Αρη, υπαναχώρησε και πήγε κι έδωσε τα 15 εκ. δραχμές για να σφραγίσει τα εισιτήριά του με τον Παναθηναϊκό. Τώρα, μέσα στα τόσα προβλήματα που αντιμετωπίζουν κινούνται χωριστά, αλλά πάντα προς την ίδια κατεύθυνση. Θεωρούν και οι δυο ως ευτυχή συγκυρία ότι ο Βενιζέλος είναι και πάλι στο υπουργείο Πολιτισμού και πιστεύουν ότι θα υπάρξει αποτελεσματική πίεση προς το οικονομικό επιτελείο για να επιβληθεί η ρύθμιση. Κι έχοντας αυτό ως δεδομένο, περιμένουν τη ρύθμιση και στον προσεχή μήνα και έως τότε μια αναστολή της απόφασης για τα εισιτήρια, έτσι ώστε οι ομάδες να παίζουν με κόσμο.<p> Τα πράγματα, όμως, δεν είναι τόσο απλά κι ούτε η λύση τόσο εύκολη. Το ύψος του πρωτογενούς χρέους δεν το ξέρει κανείς. Στον ΠΑΟΚ ελέγχθηκε μια περίοδος τεσσάρων χρόνων, ενώ στον Αρη ο έλεγχος αφορούσε μικρότερη περίοδο. Κανείς δεν ξέρει τι θα προκύψει σ' ένα γενικευμένο έλεγχο γι' αυτό και η πρόταση που τώρα υποβάλλεται είναι: μια ρύθμιση που θα αφορά έως και τη φετινή χρήση.<p> Ακόμη δεν μπορεί κανείς να προεξοφλήσει την αντίδραση των ιδιοκτητών αν και εφ' όσον η ρύθμιση προχωρήσει και τους ζητηθεί η προσωπική εγγύηση. Ιδιοκτήτης του Αρη εμφανίζεται τώρα ο Γιάννης Καρακίτσος, ο οποίος κυνηγιέται από τους φιλάθλους της ομάδας του. Θ' αναλάβει, υπό τις σημερινές συνθήκες, αυτό το βάρος; Στον ΠΑΟΚ υπάρχει συνιδιοκτησία 66% του Μπατατούδη και 34% του Αλεξόπουλου. Θα θελήσει, κατ' αρχάς, ο Αλεξόπουλος να δώσει αυτή την εγγύηση, απέχων από τη διοίκηση της ομάδας; <p> Κι αν το Δημόσιο δεχθεί ως εγγυητές τους σημερινούς ή αυριανούς κατόχους των μετοχών των ΚΑΕ, θα είναι σε θέση οι δύο ομάδες, με τη σημερινή συγκυρία, να αναλάβουν ένα τόσο μεγάλο βάρος και να πληρώνουν για 8 χρόνια νούμερα που θ' αγγίζουν τα 15 εκ. δραχμές; <p> Το βέβαιο τώρα είναι ότι το φάσμα της διάλυσης είναι περισσότερο από ποτέ άλλοτε ορατό για τις δύο ομάδες, ο κίνδυνος να μεταβληθεί σε αποθηκευτικό χώρο το κόστους 12 δισ. κλειστό του ΠΑΟΚ μια πιθανή εξέλιξη και η διάλυση των ερασιτεχνικών τμημάτων, ένα φυσικό επακόλουθο της κατάστασης ακινησίας στην οποία βρίσκονται Αρης και ΠΑΟΚ στο μπάσκετ.<p> Ο λόγος πέφτει στην πολιτεία, η οποία ναι μεν παραπέμπει τους διατελέσαντες προέδρους για μη καταβολή ΦΠΑ και φόρου μισθωτών υπηρεσιών στα ποινικά δικαστήρια, αλλά όταν έπρεπε δεν έκανε εκείνους τους ελέγχους που θα σταματούσαν το σημερινό αδιέξοδο. Ανέχθηκε όλη εκείνη την επίδειξη πλούτου, που ουσιαστικά δεν υπήρχε, και τώρα επικαλείται το κοινωνικό σύνολο κι απαιτεί από κει που δεν υπάρχουν οι δυνατότητες.<p>

</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
