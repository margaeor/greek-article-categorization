<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  11/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>κατοντάδες θαυμαστές του Τζον Λένον συγκεντρώθηκαν την Παρασκευή το βράδυ στο Σέντραλ Παρκ της Νέας Υόρκης για να τιμήσουν τα εικοσάχρονα από τη δολοφονία του θρύλου του ροκ'ν'ρολ, αλλά και να διαδηλώσουν υπέρ της ειρήνης. Με μουσική

υπόκρουση τα τραγούδια του Λένον, οι συγκεντρωμένοι άναψαν κεριά σε ένα κομμάτι του πάρκου, που έχει ονομαστεί Strawberry Fields από το γνωστό κομμάτι

των Beatles, έφτιαξαν ένα μωσαϊκό που σχηματίζει τη λέξη «Imagine» και απέθεσαν λουλούδια και χειρόγραφα σημειώματα. Στην Αβάνα της Κούβας, ο πρόεδρος Κάστρο τίμησε κι αυτός τον Λένον τοποθετώντας ένα άγαλμά του σε ένα παγκάκι στο Πάρκο της Αβάνας. «Θέλησα να τιμήσω έναν ακτιβιστή, ο οποίος πάλεψε για την παγκόσμια ειρήνη και αντιτάχθηκε στο βρώμικο πόλεμο του Βιετνάμ», υποστήριξε ο Κάστρο για να καταλήξει ότι αυτός και ο Λένον μοιράζονταν το ίδιο όραμα για έναν πιο δίκαιο κόσμο. <p>
 Παράλληλα οι Aγγλοι θαυμαστές συγκεντρώθηκαν στο σπίτι της θείας του, σε μια φτωχογειτονιά του Λίβερπουλ όπου κατοικούσε μέχρι τα είκοσι τρία του ο Λένον, για να δουν τα αποκαλυπτήρια του αγάλματός του. «Ο Λένον ήταν ο άνθρωπος που χρησιμοποίησε τη μουσική του για να προωθήσει την ειρήνη», είπε ο Μάικλ Νόμπελ, πρόεδρος του Ιδρύματος Ενάντια Στη Βία, που είχε την ιδέα του αγάλματος. Ενώ στο Τόκιο ιδρύθηκε το Mουσείο Τζον Λένον με μουσικά όργανα, ρούχα και χειρόγραφα που παραχώρησε η χήρα του Γιοκο Ονο. Οι εναπομείναντες Beatles απείχαν από τις εκδηλώσεις. Ο Πολ Μακ Κάρτνεϊ, ο μόνος που μίλησε στον

Tύπο, υποστήριξε, ότι θα τιμήσει τον Λένον με το δικό του τρόπο, συνεχίζοντας να γράφει μουσική.<p>
 Είκοσι χρονια πριν, ένας νεαρός, ο Μαρκ Τσάπμαν πυροβόλησε τον Λένον έξω από το διαμέρισμά του στη Νέα Υόρκη καθώς έβγαινε με τη σύζυγό του Γιόκο Ονο και το γιο του Σον. Ο Τσάπμαν δεν δικαιολόγησε ποτέ την πράξη του, παρά το γεγονός

ότι κατηγορήθηκε επανειλημμένα ότι δολοφόνησε τον πρώην Beatle για λογαριασμό των μυστικών υπηρεσιών, επειδή ενοχλούσε με την αντίθεσή του στον πόλεμο του Βιετνάμ. Τώρα πια ζητεί την αποφυλάκισή του, λέγοντας ότι και ο ίδιος ο Λένον θα τον συγχωρούσε. <p>
 Η υπόθεση της δολοφονίας του δεν έχει ξεκαθαριστεί ακόμα. Ενώ ο Τσάπμαν διεκδικεί την αποφυλάκισή του, οι αγγλικές μυστικές υπηρεσίες βγάζουν διαρκώς ντοκουμέντα, σύμφωνα με τα οποία ο Λένον βοήθησε να δημιουργηθεί το τροτσκιστικό Εργατικό Επαναστατικό Κόμμα στην Αγγλία και έδινε χρήματα σε μαρξιστικά περιοδικά. Σύμφωνα με μια άλλη φήμη, ο Λένον χρηματοδοτούσε τον ΙRΑ

στη δεκαετία του '70. Αλλωστε ο ίδιος είχε δηλώσει ότι ανάμεσα στο βρετανικό στρατό και τον ΙRΑ θα επέλεγε τους Ιρλανδούς επαναστάτες. Ενα είναι το σίγουρο. Ο Λένον πέθανε, αλλά οι ιδέες του συνεχίζουν να εμπνέουν αρκετούς ανθρώπους. Ετσι ο δήμαρχος Τζιουλιάνι της Νέας Υόρκης αρνήθηκε να κρατήσει το Σέντραλ Παρκ ανοιχτό μέχρι το Σάββατο το πρωί για να συνεχιστούν οι εκδηλώσεις

στη μνήμη του Λένον. Οπως υποστήριξε, ήταν πολύ πιθανόν το πλήθος να συγκροτούσε διαδήλωση στους δρόμους της Νέας Υόρκης, ενώ έφερε ως παράδειγμα τη σύλληψη δώδεκα ατόμων στο Σέντραλ Παρκ για χρήση μαριχουάνας.<p>
 Πάντως, η βιομηχανία του θεάματος παραμένει αδιάφορη αφού ο μύθος του Λένον συνεχίζει να πουλάει. Ενα ακόμα άλμπουμ-συλλογή των Beatles, που περιείχε τα τραγούδια τους που έγιναν νούμερο 1 στην Αγγλία, πούλησε σχεδόν αμέσως ένα εκατομμύριο αντίτυπα. Ενώ 150 τούβλα που αφαιρέθηκαν από το σπίτι που έμενε ο Λένον για να μπορούν οι κάμερες του καναλιού NBC να γυρίσουν ένα ντοκιμαντέρ για τη ζωή του, έχουν βγει σε δημοπρασία στο Ιντερνετ. <p>
 <b>Δημήτρης Αναστασόπουλος</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
