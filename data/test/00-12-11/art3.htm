<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  11/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Του ΝΙΝΟΥ ΦΕΝΕΚ ΜΙΚΕΛΙΔΗ <p>
 «Η</b>
 νέα τεχνολογία είναι ο θάνατος του κινηματογράφου. Σε πολύ σύντομο διάστημα ο καθένας θα μπορεί να γυρίζει ταινίες με ψηφιακή κάμερα αλλά αυτό δεν θα πει ότι θα κάνει κινηματογράφο όπως τον ξέραμε. Δεν θα είναι καθόλου τέχνη. Δεν είμαι καθόλου αισιόδοξος για το μέλλον του κινηματογράφου». Αυτά ήταν τα λόγια

του σκηνοθέτη και προέδρου της Ευρωπαϊκής Ακαδημίας Κινηματογράφου στο συνέδριο που έγινε πρόσφατα στο Παρίσι για τα μέλη της Ακαδημίας με τον προφητικό φελινικό τίτλο «Και το πλοίο φεύγει» (Et la nave va), στο οποίο πήραν μέρος οι σκηνοθέτες Πάβελ Λουνγκίν (Ρωσία), Ντομινίκ Μολ (Γαλλία), Ντούσαν Μακαβέγιεφ (Γιουγκοσλαβία), Τομ Τίκβερ (Γερμανία), Γκαμπριέλε Μουτσίνο

 (Ιταλία), η Σουηδός ηθοποιός και σκηνοθέτρια Λιβ Ούλμαν, η Πορτογαλίδα ηθοποιός και σκηνοθέτρια Μαρία ντε Μεντέιρος η Ιταλίδα ηθοποιός και σκηνοθέτρια Αζια Αρζέντο και η επίτροπος της Ευρωπαϊκής Κοινότητας, Βίβιαν Ρέντινγκ.<p>
 Η Λιβ Ούλμαν έπλεξε το εγκώμιο του κλασικού κινηματογράφου, των ταινιών που έβλεπε μικρή, εκείνων με τον Χάμφρεϊ Μπόγκαρτ, τον Γκάρι Κούπερ, την Ινγκριντ Μπέργκμαν, ταινιών που την έκαναν να μπαίνει, μαζί με το υπόλοιπο κοινό, στη μαγεία της μεγάλης οθόνης. «Τη μια στιγμή μπορούσα να βρίσκομαι στο Παρίσι ή στη Νέα Υόρκη, παρέα με τον Μπόγκαρτ ή την Μπέργκμαν και την άλλη να ταξιδεύω σε υπερωκεάνιο ή σε τρένο, να ζω μαζί με τους μύθους αυτούς της οθόνης». <p>
 Αντίθετα, με τον Βέντερς, ο Πάβελ Λουνγκίν (σκηνοθέτης της ταινίας «Ταξί») παρουσιάστηκε αισιόδοξος, τονίζοντας ότι ο κινηματογράφος δεν θα πάψει να έχει

μέλλον, γιατί υπάρχουν άνθρωποι με ταλέντο αλλά και με επιμονή και αποφασιστικότητα, που θα χρησιμοποιήσουν τις όποιες τεχνολογίες για να πουν αυτά που θέλουν και να μας μαγέψουν με τον δικό τους τρόπο. Στο ίδιο περίπου πνεύμα μίλησε και η Πορτογαλίδα Μαρία ντε Μεντέιρος, η οποία αναφέρθηκε στη δική της περίπτωση, που παρ' όλο μικρή την έκανε να πιστέψει στη δύναμη της εικόνας και στο ότι αυτή δεν μπορεί παρά να έχει ένα μεγάλο μέλλον. «Εκείνο που μας ενδιαφέρει είναι ο κινηματογράφος που έχει να πει κάτι. Αυτός ο κινηματογράφος πρέπει να έχει την ελευθερία που χρειάζεται για να μπορεί να εκφραστεί. Κι αυτό το έχει πετύχει στην Ευρώπη».<p>
 Ο Ντομινίκ Μολ, σκηνοθέτης της ταινίας «Χάρι, ο καλύτερος φίλος του ανθρώπου» μίλησε για το σύστημα οικονομικής ενίσχυσης που υπάρχει αυτή τη στιγμή στη Γαλλία μέσα από το Γαλλικό Κέντρο Κινηματογράφου και την ανάγκη να συνεχίσει το έργο του, γιατί «σήμερα ο ευρωπαϊκός κινηματογράφος δεν μπορεί να υπάρξει χωρίς την κρατική βοήθεια. Ο κινηματογράφος είναι μια τέχνη όπως οι άλλες και ακριβώς, όπως και οι άλλες τέχνες, χρειάζεται να ενισχύεται και να υποστηρίζεται, γιατί ο κινηματογράφος μας δεν έχει για στόχο του μόνο το εμπόριο και το κέρδος, όπως η αμερικανική παραγωγή. Ο δικός μας είναι διαφορετικός, είναι πάνω απ' όλα τέχνη κι ύστερα εμπόριο».<p>
 Ο Ντούσαν Μακαβέγιεφ μίλησε για τη σχέση κινηματογράφου και ονείρων, υποστηρίζοντας ότι ο κινηματογράφος έχει άμεση σχέση με τα όνειρα. «Ο κάθε άνθρωπος φτιάχνει κινηματογράφο στον ύπνο του, βλέποντας όνειρα, μοντάροντάς τα όπως θέλει ο ίδιος, πηδώντας από το ένα μέρος στο άλλο, όπως κάνουμε και με

την κάμερα, και μάλιστα χωρίς συνήθως να τους δίνει και τέλος, μια και συχνά ξυπνά στη μέση κάποιας ιστορίας του. Και όπως στα όνειρα δίνουμε διάφορες εξηγήσεις έτσι και στις ταινίες. Συχνά θεατές που έχουν δει τις ταινίες μου έρχονται και μου λένε ότι κάποια σκηνή την είδαν ή αλλιώς ή ότι η ταινία τούς έκανε να στενοχωρηθούν ή και να χαρούν, σύμφωνα με άλλους - ο καθένας τη βλέπει διαφορετικά, τις πιο πολλές φορές κάτι που εγώ ούτε καν το σκέφτηκα. Αυτό είναι η δύναμη του κινηματογράφου».<p>
 Θέμα της επιτρόπου της Ευρωπαϊκής Ενωσης Βίβιαν Ρέντινγκ ήταν η ανάγκη της διδασκαλίας του κινηματογράφου στα σχολεία. «Ολες οι άλλες παραδοσιακές τέχνες

διδάσκονται στα σχολεία, ο κινηματογράφος όμως είναι μέχρι στιγμής προαιρετικός. Αυτό που χρειάζεται είναι να γίνει υποχρεωτικός. Γιατί το οπτικοακουστικό μέσον είναι εκείνο που σήμερα έχει τη μεγαλύτερη επίδραση στη ζωή μας. Γι' αυτό και πρέπει το συντομότερο να βάλουμε στην εκπαίδευση ως μάθημα τον κινηματογράφο. Να ξέρει ο θεατής του μέλλοντος από μικρό παιδί τι θα πει κινηματογράφος πώς φτιάχνεται αλλά και πού βρίσκεται η ομορφιά του και η καλλιτεχνική αξία του.<p>
 Μια διαφορετική νότα στην υπόθεση του ευρωπαϊκού πλοίου του κινηματογράφου που

σαλπάρει έδωσε η ελκυστική ηθοποιός Αζια Αρζέντο, κόρη (και πρωταγωνίστρια σε ταινίες του) του διάσημου σκηνοθέτη ταινιών τρόμου Ντάριο Αρζέντο. Για την Αζια, ακόμη και ο κινηματογράφος των πορνό έχει τη θέση του. «Αυτός δεν έχει ακόμη εξερευνηθεί όπως πρέπει και δεν θα με πείραζε να γύριζα κάποτε μια ταινία πορνό. Δεν πρέπει να μας φοβίζουν τα διάφορα κινηματογραφικά είδη: η ταινία τρόμου, η ταινία επιστημονικής φαντασίας, το θρίλερ. Είμαι, ίσως πείτε,

η κόρη του πατέρα μου. Και είμαι και το χαίρομαι». Διαπίστωση που έδωσε μίαν άλλη διάσταση στο συνέδριο που έκλεισε με τα λόγια του Βέντερς: «Το πλοίο του ευρωπαϊκού κινηματογράφου έχει σαλπάρει. Χρειάζεται, όπως αναφέρθηκαν όλοι, να

μπούμε σ' αυτό και να βοηθήσουμε όσο μπορούμε».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
