<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  20/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του Ν. ΠΕΤΡΟΥΛΑΚΗ</b><p>
 Σε... δύσκολη στιγμή (ξεκίνημα β' μέρους), ο Αρης προσπάθησε να πιάσει στον ύπνο τον Αθηναϊκό και τα κατάφερε, αφού στο 49' ο Κυπαρίσσης «έσπασε» το αμυντικό τείχος των αντιπάλων και έβαλε τις βάσεις για τη νίκη του Αρη, που επικράτησε τελικά με 2-0, χάρη σ' ένα γκολ του Κολτσίδα, στις καθυστερήσεις.<p>
 Είναι γεγονός ότι στο α' ημίχρονο δεν παίχθηκε καλό ποδόσφαιρο, με τις δύο ομάδες να κινούνται στο χώρο του κέντρου, ο Αθηναϊκός έπαιξε με αμυντική τακτική, αλλά επιθετικές αιχμές τους Βαντελανόιτ και Τουρέ, που ήταν επικίνδυνοι, κάτι που δυσκόλευε τους παίκτες του Αρη.<p>
 Ο Τεννές ζήτησε πολλές φορές από τους παίκτες του να χρησιμοποιήσουν τους πλάγιους, αλλά η λάθος τακτική δεν έφερε αποτελέσματα, κι έπρεπε να κάνει μια φοβερή επέλαση από δεξιά ο Ισμαήλ Μπα, να γυρίσει την μπάλα στην καρδιά της άμυνας του Αθηναϊκού, όπου πετάχτηκε ο Κυπαρίσσης και με δυνατό σουτ (λίγο πλάγια) «εκτέλεσε» τον Βάντσικ... 1-0.<p>
 Από το σημείο εκείνο, ο Αθηναϊκός αναγκάστηκε να «ανοιχθεί», ο Αρης «θωράκισε» την άμυνά του και στο 70' ο Τουρέ έχασε μοναδική ευκαιρία μόνος του απέναντι στον Κατεργιαννάκη (πλάσαρε άουτ).<p>
 Στην άμυνα του Αρη δέσποζε η μορφή του Νίκου Παπαδόπουλου, που «χτένιζε» όλες τις επιθετικές προσπάθειες των φιλοξενούμενων, ενώ στο 75' και στο 78' ο Βάντσικ έδειξε τη μεγάλη του κλάση σε δύο μεγάλες ευκαιρίες των Μπα, Κυπαρίσση.<p>
 Tη μεγαλύτερη ευκαιρία για το 1-1 έχασε ο Αλβέρτης στο 82', αφού ο Κατεργιαννάκης φώναξε «παρών» στο κοντινό πλασέ, ενώ στις καθυστερήσεις του αγώνα, ο προωθημένος Κολτσίδας, έπειτα από σέντρα του Μάρκου, με κεφαλιά έγραψε το τελικό 2-0, μέσα σε πανηγυρισμούς των 4.500 περίπου φιλάθλων του Αρη, που είδαν την ομάδα τους να επιστρέφει στις επιτυχίες, μετά τις δύο ήττες από SKΟDA Ξάνθη και Ηρακλή.<p>
 «Τη θέλαμε πολύ αυτή τη νίκη, για πολλούς λόγους», είπε ο Μπάμπης Τεννές, που επισήμανε ακόμη: «Η νίκη μας ήταν δίκαιη και μόνο μετά το 1-0 έπεσε η απόδοσή μας, αλλά αυτό δεν αλλάζει με τίποτε την καλή εικόνα που έδειξε ο Αρης».<p>
 Ο Τάσος Χατζηαγγελής βέβαια μάλλον αμφισβήτησε τη νίκη του Αρη: «Παίξαμε καλύτερα, χάσαμε ευκαιρίες για να ισοφαρίσουμε και νομίζω ότι το πιο δίκαιο αποτέλεσμα θα ήταν η ισοπαλία. Αν παίζουμε στη συνέχεια του πρωταθλήματος όπως παίξαμε σήμερα (χθες), δεν έχουμε να φοβηθούμε τίποτε».<p>
 Θα πρέπει να σημειωθεί πάντως ότι μπορεί να μην παίχθηκε σούπερ ποδόσφαιρο από τις δύο ομάδες, το «ρευστό» σκορ όμως κρατούσε την αγωνία στο κατακόρυφο και το άγχος ήταν μεγάλο, κυρίως στο «στρατόπεδο» του Αρη, αφού ο Αθηναϊκός πάλευε για το γκολ της ισοφάρισης, αποτέλεσμα που θα ήταν θετικό.<p>
 Σε γενικές γραμμές, ο Αρης με την εμπειρία του και την καλή οργάνωση στο β' μέρος, κέρδισε δίκαια.<p>
 * Μια ευχάριστη έκπληξη για τους παίκτες του Αρη ήταν η παρουσία του μεγαλομετόχου Δημήτρη Κοντομηνά στο ξενοδοχείο όπου διέμενε η αποστολή. Ο κ. Κοντομηνάς μαζί με τον πρώην υπουργό Γιώργο Κατσιφάρα (!) πήγε να μιλήσει στους παίκτες και προσπάθησε να τους δώσει κουράγιο για τη συνέχεια, λέγοντας χαρακτηριστικά: «Θα είμαι κοντά σας, δεν πειράζει που χάσατε κάποια παιχνίδια, η διοίκηση σας στηρίζει και εσάς και τον προπονητή μας. Προσπαθήστε να νικήσετε σήμερα για να μας δώσετε χαρά και να διατηρηθούμε στην κορυφή της βαθμολογίας».<p>
 Η παρουσία Κοντομηνά (δεν πήγε στο Χαριλάου) ήταν μια τονωτική ένεση ηθικού για τους παίκτες και τον προπονητή, ενώ σχολιάστηκε θετικά από τους φιλάθλους του Αρη, που το πληροφορήθηκαν από ραδιοφωνικούς σταθμούς της πόλης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
