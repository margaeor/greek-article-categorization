<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  20/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΤΥΝΗΣΙΑ<p>
 ΑΠΟΣΤΟΛΗ: EPΣH BATΟY</b><p>
 Μαγεμένη από τα χίλια χρώματα της Aνατολής, ζαλισμένη από το άρωμα των γιασεμιών που μπλέκεται με το αλάτι της θάλασσας, με την εικόνα των χαμογελαστών ανθρώπων ακόμη στα μάτια μου και με τη γεύση από φρέσκους χουρμάδες και προϊόντα της ελιάς ακόμη στο στόμα γύρισα από την Τυνησία.<p>
 Το ταξίδι ήταν επαγγελματικό και άξιζε. Το κυβερνών Θεσμικό Συνταγματικό Κόμμα

διοργάνωνε ένα συμπόσιο με θέμα τη «Διεθνή αλληλεγγύη και τις προκλήσεις της ανάπτυξης τον 21ο αιώνα». Ο τίτλος βαρύγδουπος, αλλά το θέμα άκρως ενδιαφέρον και με πολλές παραμέτρους που σήμερα, περισσότερο παρά ποτέ, πρέπει να εξεταστούν, αν θέλουμε να έχουμε μια ισόρροπη ανάπτυξη, που θα διασφαλίζει την

ευημερία και τελικά την ειρήνη. Τις ώρες δουλειάς ακολουθούσαν αξιοσημείωτες δραστηριότητες, που περιελάμβαναν επισκέψεις και ενημέρωση, αλλά και ξεχωριστά

γεύματα με όλα τα καλούδια του Θεού. Ή του Αλλάχ. <p>
 Φρονώ ότι οι Τυνήσιοι έχουν αναγάγει τη φιλοξενία σε επιστήμη. Καταφέρνουν να συνδυάζουν με επιτυχία την παραδοσιακή φιλοξενία, γνήσια και αυθόρμητη, με τη σύγχρονη αντίληψή της. Να, για παράδειγμα, οι Τυνήσιοι συνάδελφοί μας από το αντίστοιχο γραφείο Tύπου, που ήταν επιφορτισμένοι με τη διευκόλυνση της παραμονής μας, αποδείχτηκαν κάτι παραπάνω από φιλόξενοι. Ηταν εκεί για ό,τι χρειαζόταν, πρόθυμοι και αποτελεσματικοί. Μαζί τους γνωρίσαμε κομμάτια της παλαιότερης και της σύγχρονης ιστορίας που εγκλωβίζουν το ενδιαφέρον. Η Τυνησία εξακολουθεί να λάμπει μέσα από τα 3.000 χρόνια Iστορίας της. Η θρυλική

Καρχηδόνα, αλλά και η Σους των Φοινίκων, η Κερουάν, ιερή πόλη του ισλάμ και το

νησί Τζέρμπα -πατρίδα των Λωτοφάγων κατά τον Ομηρο- είναι εκεί για να μας θυμίζουν το παρελθόν. Το παρόν όμως είναι επίσης γόνιμο και το μέλλον διαγράφεται ευοίωνο. <p>
 <b>Προσωπολατρία προς τον πρόεδρο</b><p>
 Yστερα από δεκαετίες διακυβέρνησης της χώρας από τον Χαμπίμπ Μπουργκίμπα, πρώτο πρόεδρο της ανεξάρτητης Τυνησίας (1957) τα ηνία της χώρας των 9, 4 εκατομμυρίων ανθρώπων ανέλαβε ο νυν πρόεδρος Ζίνε ελ Αμπεϊντίν Μπεν Αλι. Δεκατρία χρόνια μετά κι ενώ κάθε χρόνο στις 7 Νοεμβρίου ο κόσμος γιορτάζει την

«αλλαγή», τα επιτεύγματα σε όλους τους τομείς είναι εντυπωσιακά. Το σύστημα είναι πια πολυκομματικό, αν και οι μικρότεροι σχηματισμοί βρίσκονται ακόμη σε εμβρυακή κατάσταση. Η οικονομία σημειώνει προόδους: ο πληθωρισμός κυμαίνεται στο 3%, το εξωτερικό χρέος μειώνεται καθημερινά, οι εξαγωγές αυξάνονται, το ίδιο και οι κρατικές δαπάνες για την υγεία, την παιδεία και την επαγγελματική κατάρτιση. Η προστασία του περιβάλλοντος απορροφά επίσης σημαντικά κονδύλια. Η

γυναίκα έχει αναβαθμισμένο ρόλο και χαίρει σεβασμού, το ποσοστό γεννήσεων είναι μόλις 1, 6%, το χαμηλότερο της αφρικανικής ηπείρου.<p>
 Πέρα από τους αριθμούς, όμως, ο επισκέπτης εισπράττει από την καθημερινότητα των ανθρώπων τη βελτίωση των συνθηκών ζωής τους. Καθώς και μια λατρεία προς το

πρόσωπο του ηγέτη τους, του προέδρου Μπεν Αλι, χάρη στον οποίον θεωρούν ότι μέρα με την ημέρα χτίζουν καλύτερα το μέλλον τους. Στα οικήματα και τα καταστήματα της Τύνιδας, αλλά και στην επαρχία όπου βρεθήκαμε δεν υπήρχε σημείο που να μην είχε αναρτηθεί η σημαία της Τυνησίας και η φωτογραφία του προέδρου. <p>
 <b>Ταμείο Εθνικής Αλληλεγγύης</b><p>
 Στην καρδιά του μεταρρυθμιστικού προγράμματος του προέδρου Μπεν Αλι τοποθετήθηκε η αλληλεγγύη, κυριότερη έκφραση της οποίας ήταν το Ταμείο Εθνικής

Αλληλεγγύης, που ιδρύθηκε το 1993. Το Ταμείο αυτό, σύμφωνα με τα λόγια του Τυνήσιου προέδρου, «συγκεντρώνει τις εθελοντικές εισφορές πολιτών και επιχειρήσεων και μέσω αυτού (σ.σ. του Ταμείου) υλοποιούνται προγράμματα με στόχο την ανάπτυξη ζωνών...σε βαθμό ώστε να διασφαλίζονται οι θεμελιώδεις ανέσεις για τον πληθυσμό τους, όπως αξιοπρεπής κατοικία, υγειονομική υποδομή, εκπαίδευση, μεταφορές, ηλεκτρισμός και πόσιμο νερό».<p>
 Μια διυπουργική επιτροπή στην Τυνησία ανέλαβε να βρει τις υποβαθμισμένες αυτές

περιοχές, όπου επρόκειτο να γίνουν παρεμβάσεις. Οι περιοχές, που ονομάστηκαν «σκιώδεις ζώνες», επελέγησαν με βάση τη γεωγραφική θέση τους (να είναι απομακρυσμένες) και τις ανάγκες τους σε στοιχειώδεις υπηρεσίες (έπρεπε να τους

λείπουν τουλάχιστον δύο από τις παρακάτω υπηρεσίες στοιχειώδους υποδομής: ηλεκτρικό, νερό, σπίτια, σχολείο, κέντρα υγείας ή δρόμοι). Τελευταία προϋπόθεση ήταν στις «σκιώδεις ζώνες» να ζουν τουλάχιστον 26 οικογένειες.<p>
 Ο αρχικός προγραμματισμός προέβλεπε τη στήριξη - χρηματοδότηση 1.150 ζωνών, αλλά τελικά πάνω από 1.400 επωφελήθηκαν. Φτιάχτηκαν σπίτια, χτίστηκαν σχολεία και μικρά ιατρεία, έγιναν εγκαταστάσεις για υδροδότηση των περιοχών, ανοίχτηκαν δρόμοι και αγοράστηκε εξοπλισμός για τη δημιουργία οικογενειακών επιχειρήσεων ή βιοτεχνιών, με άλλα λόγια, για τη μείωση της ανεργίας. Παράλληλα όμως εκπονήθηκαν προγράμματα κατάρτισης επαγγελματιών, εκπαίδευσης ομάδων του πληθυσμού, όπως οι γυναίκες, τα παιδιά, οι άνθρωποι της τρίτης ηλικίας και οργανώθηκαν χιλιάδες διαφορετικές δραστηριότητες με τη συνδρομή ενώσεων, συλλόγων και σωματείων. Ο πληθυσμός της Τυνησίας, που βρισκόταν σε καλύτερη κατάσταση, έδειξε εμπράκτως την αλληλεγγύη του. Οπως φαίνεται, όμως, καθοριστικός ήταν και ο ρόλος της πολιτείας, που παρακολουθούσε και διευκόλυνε

κάθε βήμα του μεγαλόπνοου αυτού σχεδίου. <p>
 <b>Λεωφορεία για το Διαδίκτυο</b><p>
 Ενδεικτική της ευγνωμοσύνης των ανθρώπων που ζούσαν σε «σκιώδεις ζώνες» και σήμερα, μέσα από τα προγράμματα του Ταμείου...φώτισαν στη ζωή τους, ήταν η υποδοχή και η γιορτή που οργάνωσαν προς τιμήν των επίσημων προσκεκλημένων του κυβερνητικού κόμματος, δηλαδή ημών, οι κάτοικοι της Ελ Μπ'ραϊκιά, στο Σίντι Ταμπέτ, λίγα χιλιόμετρα έξω από την Τύνιδα. Ενα σχολειό-κόσμημα ήταν το νέο απόκτημά τους, που σύντομα θα γεμίσει από τις φωνές των διψασμένων για γνώση παιδιών. Τα εγκαίνια έκαναν εκπρόσωποι των δημοσιογράφων και η στιγμή σφραγίστηκε με χυμούς (ποτέ στις επίσημες εκδηλώσεις δεν σερβίρεται αλκοόλ), καθώς και με χειροποίητα καλούδια φτιαγμένα από τους ντόπιους. Μετά τη γιορτή,

δεκάδες μικρά παιδιά στριμώχτηκαν μπροστά σε ένα πολυτελές λεωφορείο, για μια βόλτα στο συναρπαστικό κόσμο του Ιντερνέτ. <p>
 Η κυβέρνηση του Μπεν Αλι προωθεί πρόγραμμα κατάρτισης στο Διαδίκτυο και επειδή

η εγκατάσταση υπολογιστών σε κάθε γωνιά αυτής της χώρας είναι -για την ώρα- αδύνατη, βρήκε την εναλλακτική λύση: λεωφορεία εξοπλισμένα με υπολογιστές, που

δίνουν τη δυνατότητα ακόμη και στον κάτοικο της πιο απομακρυσμένης γωνιάς να σερφάρει στο Ιντερνετ.<p>
 <b>«Ανθρωπιστικό καθήκον.</b><p>
 Το επιτυχημένο αυτό μοντέλο συνεισφοράς στην ανάπτυξη είχε κατά νου ο πρόεδρος

της Τυνησίας, όταν πριν από μερικούς μήνες διατύπωσε την πρόταση για ένα Διεθνές Ταμείο Αλληλεγγύης, που θα συντελέσει στο κλείσιμο της ψαλίδας ανάμεσα

σε πλούσιες και φτωχές χώρες, δίνοντας διέξοδο στο αίσθημα αλληλεγγύης μεταξύ των λαών. Σε ένα «ευγενές ανθρωπιστικό καθήκον», όπως εύστοχα το χαρακτήρισε στην εναρκτήρια ομιλία του στο συμπόσιο της Τύνιδας ο Μπεν Αλι.<p>
 Το σύνολο των συμμετεχόντων στο συμπόσιο είδαν θετικά την πρόταση. Ο εμίρης Ταλάλ Ιμπν Αμπντελαζίζ, πρόεδρος του προγράμματος του Αραβικού Κόλπου για τη στήριξη των οργανώσεων του ΟΗΕ που αφορούν την ανάπτυξη, σε κάποια αποστροφή του λόγου του υπογράμμισε το αυτονόητο. Οτι δηλαδή τα σχεδόν δύο δισεκατομμύρια των ανθρώπων που ζουν κάτω από το όριο της φτώχειας αποτελούν περίτρανη απόδειξη ότι η ανάπτυξη δεν αντανακλάται στο σύνολο της κοινωνίας. Στη συζήτηση έλαβαν μέρος προσωπικότητες όπως ο πρόεδρος της Μάλτας, Γκουίντο ντε Μάρκο, ο υπεύθυνος του τμήματος Μέσης Ανατολής του Διεθνούς Νομισματικού Ταμείου, Εντουαρντ Γκάρντνερ, ο αναπληρωτής γενικός διευθυντής της Παγκόσμιας Οργάνωσης Εμπορίου Αμπλασέ Ουεντραούγκο κ.ά. Στο τελικό ανακοινωθέν τονίστηκε η ανάγκη εκπόνησης λεπτομερούς μελέτης για το πρόγραμμα και τους στόχους του Διεθνούς Ταμείου Αλληλεγγύης.<p>
 Απαιτείται επίσης να ευαισθητοποιηθεί η κοινή γνώμη, αλλά και να πεισθούν οι διεθνείς θεσμοί για την αποτελεσματικότητα ενός τέτοιου προγράμματος. Ακόμη, δίνεται μεγάλη βαρύτητα στον επαναπροσδιορισμό της έννοιας της αλληλεγγύης, ώστε αυτή να υπηρετεί το δικαίωμα στην ειρήνη, την ανάπτυξη και την ασφάλεια σίτισης. Η δε νέα παγκόσμια τάξη θα πρέπει εξ ορισμού να είναι ανθρωπιστική και δίκαια, να λαμβάνει υπόψη τις ιδιαιτερότητες των λαών και να παραχωρεί στην κουλτούρα και την εθνική ταυτότητά τους το χώρο που τους αναλογεί, με σεβασμό στις διεθνείς αρχές. Μόνο με αυτόν τον τρόπο από την παγκοσμιοποίηση θα ωφεληθούν όλες οι χώρες και οι λαοί τους, δίχως εξαίρεση.<p>
 Ατενίζοντας από την αρχαία Καρχηδόνα τη Μεσόγειο το βλέμμα μου αιχμαλωτίζεται από τα ιστορικά ερείπια, τους φοίνικες και τη διάθλαση του φωτός πάνω σε αντικείμενα και πρόσωπα. Στα νώτα μου, σε απόσταση πολλών χιλιομέτρων, απλώνεται η έρημος και πιο δυτικά η οροσειρά του Ατλαντα. Το σύντομο ταξίδι τελειώνει, αλλά οι ζωηρές μνήμες μόλις παίρνουν τη θέση τους στην ψυχή και το μυαλό μου. Η μυρωδιά του κεχριμπαριού από τα μικρομάγαζα της παλιάς πόλης και η γλυκιά γεύση του τσαγιού με τη μέντα συντροφεύουν αυτό το ατέρμονο, νέο ταξίδι της μνήμης. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
