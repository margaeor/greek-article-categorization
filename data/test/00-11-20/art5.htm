<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  20/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>T</b>ο ιδιόμορφο και πολύ προσωπικό «τελετουργικό» των έργων του Τζόελ -Πέτερ Ουίτκιν, ενός από τους κορυφαίους σύγχρονους φωτογράφους του κόσμου, θα έχει την ευκαιρία να γνωρίσει και να θαυμάσει το ελληνικό κοινό, από σήμερα έως και

τις 15 Δεκεμβρίου. Η Ελληνοαμερικανική Ενωση, σε συνεργασία με το Μουσείο του Νιου Μέξικο, οργανώνει στον εκθεσιακό χώρο της Ανώτατης Σχολής Καλών Τεχνών (Πειραιώς 256) τη μεγαλύτερη έκθεση που έχει γίνει ποτέ για τον Ουίτκιν. <p>
 «Unpublished and unseen» ο τίτλος της και περιλαμβάνει 129 έργα, εκ των οποίων

117 είναι φωτογραφίες του Ουίτκιν και 12 ζωγραφικά έργα, χαρακτικά και σχέδια των Πάμπλο Πικάσο, Φ. Γκόγια, Τζόρτζιο Ντε Κίρικο, Π. Στραντ, Μαξ Μπέκμαν, Π. Σεζάν και Χ. Ματίς. <p>
 Ο Ουίτκιν δεν φωτογραφίζει με την παραδοσιακή έννοια. Χρησιμοποιεί την κάμερά του ως μέσο για να ολοκληρώσει το φωτογραφικό του «τελάρο». Χρησιμοποιεί τη μηχανή όπως χρησιμοποιεί το σχέδιο, το κολάζ, τη χημική και άλλη επεξεργασία των αρνητικών. Ο κόσμος των εικόνων του είναι συχνά τρομακτικός, γκροτέσκος, ακόμη και απωθητικός, καθώς στα πρότυπα των μεγάλων εκπροσώπων του μοντερνισμού επαναπροσδιορίζει την έννοια της φυσικής ομορφιάς και προκαλεί τις προκατασκευασμένες απόψεις για τη σεξουαλικότητα. Τα μοντέλα του είναι πολύ συχνά οι απόκληροι της «υγιούς κοινωνίας», νάνοι, ερμαφρόδιτοι, ακρωτηριασμένοι, ανάπηροι, οι οποίοι μέσα από το έργο του εμφανίζονται σαν διαφορετικές περσόνες του ίδιου του καλλιτέχνη, ενώ η τοποθέτησή τους στα πλαίσια των μεγάλων έργων του παρελθόντος δεν είναι παρά η προσπάθειά του να ξαναδημιουργήσει την Iστορία γύρω του. Εχει μια εμμονή στο φανταστικό, που δημιουργείται από πραγματικά στοιχεία τα οποία αποσπά από το περιβάλλον τους. <p>
 Ο επιμελητής της έκθεσης Στίβ Γέιτς (επιμελητής φωτογραφίας του Μουσείο Καλών Τεχνών της Σάντα Φε) προσπάθησε ν' αποδείξει εδώ ακριβώς αυτό: να εστιάσει στους τρόπους που το έργο του Ουίτκιν αντλεί από γνωστά έργα της κλασικής αλλά

και της μοντέρνας τέχνης και συνδέεται μ' αυτά, τόσο με το ύφος και την εικογράφησή του, όσο και με την ίδια τη διαδικασία παραγωγής των εικόνων του, που είναι πολύ συχνά επίπονη και μακροσκελής. <p>
 Ο Τζόελ-Πέτερ Ουίτκιν έχει εκθέσει στα μεγαλύτερα μουσεία και κέντρα τέχνης στον κόσμο, έχει τιμηθεί με το Infinit yAward από το International Center of Photograph y(1988), καθώς και με τον τίτλο του Ιππότη των Γραμμάτων και των Τεχνών της Γαλλικής Ακαδημίας (1990). <p>
 Στα εγκαίνια της έκθεσης στις 20/11 θα παραστεί ο ίδιος ο καλλιτέχνης και ο επιμελητής της έκθεσης, ενώ την επόμενη μέρα στις 8.30 μ.μ. στο αμφιθέατρο της

Ελληνοαμερικανικής Ενωσης θα μιλήσει ο Ουίτκιν για το έργο του και θα προλογίσει ο Στιβ Γέιτς. Παράλληλα και στο χώρο της έκθεσης στην ΑΣΚΤ θα παρουσιάζονται αποσπάσματα από τηλεοπτικές και άλλως παραγωγές με θέμα τον καλλιτέχνη και το έργο του. Η έκθεση θα συνεχίσει, μετά την Ελλάδα, την παρουσίασή της σε μεγάλα μουσεία στην Ευρώπη, την Ασία και την Αμερική. <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
