<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  20/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Του απεσταλμένου μας NINΟY ΦENEK MIKEΛIΔH<p>
 Ο</b> τίτλος της εξαιρετικής ταινίας του Γιέρζι Σκολιμόφσκι «Ιδιαίτερα χαρακτηριστικά: μηδέν» που είδαμε στο πλαίσιο του φετινού 41ου Φεστιβάλ Kινηματογράφου Θεσσαλονίκης χαρακτηρίζει δυστυχώς τέλεια την εικόνα που μας έδωσε ο φετινός ελληνικός κινηματογράφος. Μια χρονιά χωρίς εκπλήξεις, επιβεβαιώνοντας για μια ακόμη φορά αυτά που σημειώναμε τα τελευταία χρόνια - με φέτος μια σημαντική διαφορά, την έλλειψη έστω και μιας εξαίρεσης (όπως είχαμε πέρσι με την ταινία «Η εαρινή σύναξις των αγροφυλάκων» του Αβδελιώδη και μέχρι σ' ένα βαθμό το «Peppermint» του Κώστα Καπάκα), που να δείχνει ότι κάτι το καινούργιο γεννιέται στο χώρο του κινηματογράφου μας. Η χρονιά έχει να

παρουσιάσει φέτος 25 περίπου νέες ταινίες, μαζί με εκείνες που ήδη κυκλοφόρησαν στις αίθουσες και που όλες διαγωνίζονται σήμερα για τα κρατικά βραβεία. Ομως, καμιά απ' αυτές δεν κατάφερε να δημιουργήσει την εντύπωση ότι είτε είχαμε την εμφάνιση ενός νέου, με φαντασία και πρωτότυπες ιδέες, σκηνοθέτη, είτε ότι ένας από τους καθιερωμένους δημιουργούς κατάφερε να φτιάξει μια ταινία που είχε να κάνει μια καινούργια και συναρπαστική πρόταση.<p>
 Ορισμένες από τις ταινίες μπορεί να κόψουν αρκετά εισιτήρια (κάτι που όλοι μας

ευχόμαστε), αυτό όμως δεν είναι αρκετό για να λέμε ότι υπάρχει ένας ενδιαφέρων, με κάποια καλλιτεχνική αξία, ελληνικός κινηματογράφος. Αντίθετα, πολλές από τις ταινίες που γυρίστηκαν δείχνουν να έχουν επηρεαστεί από την εμπορική επιτυχία του «Safe Sex» και να προσπαθούν να το μιμηθούν με καταστροφικά, όπως ίσως να μη το φαντάζονται, στο μέλλον αποτελέσματα.<p>
 Η μεγάλη βέβαια αδυναμία όλων βασικά των ταινιών είναι το σενάριο, που οι σκηνοθέτες μας αρνούνται να δουλέψουν (και να ξαναδουλέψουν αρκετές φορές όταν

αυτό είναι αναγκαίο, όπως γίνεται ακόμη και από τους καλύτερους ξένους σεναριογράφους), υποστηρίζοντας συχνά ότι αυτό γίνεται στη... διάρκεια του γυρίσματος. Σίγουρα, αλλαγές και καλυτερεύσεις μπορούν να γίνουν στη διάρκεια του γυρίσματος μιας ταινίας, αλλά αυτό δεν σημαίνει ότι στο ξεκίνημα δεν πρέπει να υπάρχει ένα σφιχτοδεμένο σενάριο, με ενδιαφέρουσα πλοκή, σωστά αναπτυγμένες καταστάσεις και πάνω απ' όλα ολοκληρωμένους χαρακτήρες. Βέβαια, αυτό δεν σημαίνει ότι σε κάποιες ταινίες ένα από αυτά τα στοιχεία μπορεί να παραμένει λειψό, αν ο στόχος είναι διαφορετικός - αυτό όμως είναι εξαίρεση και

όχι ο κανόνας..<p>
 <b>Aδυναμίες στο σενάριο...</b><p>
 Από τις νέες, άπαιχτες ταινίες που είδαμε στη διάρκεια του φεστιβάλ, η κατά τα

άλλα συναρπαστική εικαστικά ταινία «Εφήμερη πόλη» του Γιώργου Ζαφείρη (η πιο ενδιαφέρουσα ίσως από νέο σκηνοθέτη ταινία) δεν καταφέρνει τελικά να κρατήσει το ενδιαφέρον του θεατή εξαιτίας των πολλών αδυναμιών ενός ασαφούς, χωρίς ξεκαθαρισμένους στόχους, ή ολοκληρωμένους χαρακτήρες, σενάριου. Παρόμοιες αδυναμίες στο σενάριο συναντάμε και στην ταινία «2000<p>
1» του Δημήτρη Αθανίτη, ενώ στην ταινία «Κανείς δεν χάνει σ' όλα» του Διονύση Γρηγοράτου, μια εικαστικά και θεματικά πολύ ενδιαφέρουσα ταινία, είχαμε τη φορά αυτή ένα χωρίς

λόγο πολύπλοκο, κατ' ανάγκην ελλειπτικό, δύσκολο να το ακολουθήσει κανείς, σενάριο, που δημιουργούσε χάσματα στο ρυθμό.<p>
 Τα κλισέ και οι υπερβολικοί μελοδραματισμοί στους διαλόγους ήταν η αδυναμία τής κατά τα άλλα συγκινητικής, σ' ένα επηρεασμένο από την τηλεόραση στιλ, ταινίας «Το φως που σβήνει» του Βασίλη Ντούρου, ενώ στην αρκετά διασκεδαστική ταινία «Φτηνά τσιγάρα» του Ρένου Χαραλαμπίδη, το σενάριο περιορίστηκε σε εξυπνακίστικα αστεία και μια άνιση σκηνοθεσία. Τα πολλά κλισέ και το χοντρό χιούμορ ήταν και οι αδυναμίες στο σενάριο της κωμωδίας «Ενας κι ένας» του Νίκου Ζαπατίνα.<p>
<b>...Και στην αφήγηση</b><p>
 Αδυναμίες στην αφήγηση είχε και η ταινία «Κλειστοί δρόμοι» του Σταύρου Ιωάννου

 (που κινείται στο μεταίχμιο του δραματοποιημένου ντοκιμαντέρ), με αποτέλεσμα να αποδυναμώνεται ο ρυθμός της, τη στιγμή που τόσο το θέμα της (εκείνο των Κούρδων στην Ελλάδα) όσο και η σκηνοθετική αντιμετώπιση είχαν μεγάλο ενδιαφέρον. Η προχειρότητα στην ανάπτυξη των καταστάσεων αλλά και των χαρακτήρων εμπόδισε τον Αντώνη Κόκκινο να φτιάξει την εμπνευσμένη κωμωδία που υποσχόταν το σενάριο της ταινίας του «Πάμπτωχοι Α.Ε.». Σε μια άλλη εικαστικά ενδιαφέρουσα ταινία, τη «Βασίλισσα μαϊμού» του Χριστόφορου Χριστοφή, οι θεατρικοί διάλογοι, μαζί με τις θεατρικές ερμηνείες, δημιούργησαν ένα μεγάλο πρόβλημα με αρνητικό αντίκτυπο στο τελικό αποτέλεσμα.<p>
 Παρόμοιες αδυναμίες συναντάμε και στις ταινίες που ήδη κυκλοφόρησαν στις αίθουσες: «Αυτή η νύχτα μένει» του Νίκου Παναγιωτόπουλου (η καλύτερη ίσως, με τις όποιες αδυναμίες της, ταινία της χρονιάς) και «Πίσω πόρτα» του Γιώργου Τσεμπερόπουλου, με ακόμη περισσότερες, εντελώς αδικαιολόγητες, αδυναμίες σε ταινίες όπως «Θηλυκή εταιρεία» του Νίκου Περάκη, «Ριζότο» της Ολγας Μαλέα και «Φοβού τους Ελληνες» του Γιάννη Τατούλη. Ενώ ορισμένα σενάρια είναι εντελώς απαράδεχτα, όπως για παράδειγμα εκείνο του δήθεν σεξοδράματος «Το μήλο της Eριδος» του Βασίλη Μπουντούρη -από τις χειρότερες ταινίες των τελευταίων χρόνων.<p>
<b> Καλύτερα τα ντοκιμαντέρ</b><p>
 Και μένουν τα ντοκιμαντέρ, που πρέπει να πω είχαν καλύτερη μοίρα. Επικεφαλής το ντοκιμαντέρ «Αγέλαστος πέτρα» του Φίλιππου Κουτσάφτη. Μια πολύ καλή δουλειά, με μια ιδιαίτερα πυκνή αφήγηση που αποδυναμώνει την εικόνα και το ρυθμό της - δείχνοντας πάντως το δρόμο που πρέπει ν' ακολουθούν οι ντοκιμαντερίστες μας. Ακολουθεί το ντοκιμαντέρ «Το σπίτι του Κάιν» του Χρήστου

Καρακέπελη, με τα συγκλονιστικά πορτρέτα καταδίκων, που όμως η περιορισμένη επιλογή των προσώπων δίνει τελικά μια μονοδιάστατη εικόνα. Σ' αυτά πρέπει να προσθέσουμε και τα πιο παραδοσιακά στην αντιμετώπισή τους ντοκιμαντέρ «Είδαν τα μάτια μας γιορτές», του Στέλιου Χαραλαμπόπουλου, με το εξαιρετικά ενδιαφέρον θέμα της (ο χώρος της Μεσογείου στη ζωή και τον πολιτισμό τριών χωρών) και «Μ' αρέσουν οι καρδιές σαν τη δική μου: Μάρκος Βαμβακάρης» του Γιώργου Χρ. Ζέρβα.<p>
 Με μια τέτοια παραγωγή, η βράβευση μιας ταινίας δημιούργησε προβλήματα στην Πανελλήνια Ενωση Κριτικών Κινηματογράφου με ορισμένα μέλη της να μη θέλουν, δικαιολογημένα, να δώσουν κανένα βραβείο, επισημαίνοντας απλώς σε ειδική μνεία, κάποιες από τις ταινίες. Τελικά επικράτησε η άποψη της βράβευσης με το βραβείο να μοιράζεται εξίσου στα δύο πιο ενδιαφέροντα ντοκιμαντέρ, «Αγέλαστος πέτρα» και «Το σπίτι του Κάιν». Η συνάντηση των κριτικών είχε και τα θετικά της αποτελέσματα: την απόφαση των μελών της να διαμαρτυρηθούν στη διεύθυνση του φεστιβάλ για τις διάφορες παραλείψεις της διεύθυνσης του φεστιβάλ που κατέστησαν προβληματικές στη δουλειά τους (η ανακοίνωση δημοσιεύεται σε άλλη στήλη).<p>
 <b>ΑΝΑΚΟΙΝΩΣΗ ΤΗΣ ΠΑΝΕΛΛΗΝΙΑΣ ΕΝΩΣΗΣ ΚΡΙΤΙΚΩΝ ΚΙΝΗΜΑΤΟΓΡΑΦΟΥ (ΠΕΚΚ) </b><p>
 Η Πανελλήνια Ενωση Κριτικών Κινηματογράφου (ΠΕΚΚ) θα ήθελε να επισημάνει τις εξής πράξεις και παραλείψεις της διεύθυνσης του Φεστιβάλ Κινηματογράφου Θεσσαλονίκης, οι οποίες κατέστησαν προβληματικές τις επαγγελματικές υποχρεώσεις των μελών της: <p>
 1. Την κακή οργάνωση του προγράμματος των δημοσιογραφικών προβολών, τόσο σε σχέση με τις ώρες έναρξης, όσο και με την αλληλοκάλυψή τους.<p>
 2. Την αδικαιολόγητη περικοπή φιλοξενίας κριτικών και δημοσιογράφων, την ώρα που διευρύνθηκε ο συνολικός αριθμός των προσκεκλημένων άλλων τομέων.<p>
 3. Τον απαράδεκτο χώρο εργασίας των δημοσιογράφων.<p>
 4. Τον υποτιμητικό τρόπο αντιμετώπισης της έκτακτης γενικής συνέλευσης της ΠΕΚΚ για την απονομή του καθιερωμένου βραβείου της.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
