<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  20/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Στην απέραντη...λίμνη του ΟΑΚΑ, ο Ολυμπιακός ήξερε καλύτερο κολύμπι και με ένα μακροβούτι στο ξεκίνημα του αγώνα, κατόρθωσε να επιβληθεί και να υποτάξει την Παναχαϊκή, που πλατσούριζε χωρίς να προκαλέσει ζημιά. Η πειραϊκή ομάδα, λοιπόν, κέρδισε 3-0, παρέμεινε στην κορυφή της βαθμολογίας που ήταν ο αντικειμενικός της στόχος (αποσπάστηκε μάλιστα τέσσερις βαθμούς από τον Παναθηναϊκό) και το σημαντικότερο, πηγαίνει με καλή ψυχολογία για την πρώτη «μάχη» με τη Λίβερπουλ στο Kύπελλο UEFA. Η σφοδρή κακοκαιρία που έπληξε το Λεκανοπέδιο της Αττικής είχε ως συνέπεια και το μπλακ άουτ στο 83' του αγώνα και τα υπόλοιπα λεπτά το παιχνίδι συνεχίστηκε στο...ημίφως και με τις φιλότιμες προσπάθειες των ποδοσφαιριστών.<p>
 Ο Ολυμπιακός στάθηκε πιο τυχερός, αφού ξεκίνησε τον αγώνα με γκολ (Λουτσιάνο) και του έφυγε το άγχος. Οι παίκτες της πειραϊκής ομάδας, μετά το προβάδισμα στο σκορ, πρόσεξαν περισσότερο να μη σπαταλήσουν άδικα δυνάμεις και να μην κουβαλούν την μπάλα και κυνήγησαν το δεύτερο τέρμα όταν τους το επέτρεψαν οι φάσεις.<p>
 Οι «ερυθρόλευκοι» ουσιαστικά «καθάρισαν» το ματς από το πρώτο μέρος με το γκολ του Ζέτερμπεργκ και το μυαλό τους στο δεύτερο ημίχρονο ήταν περισσότερο στη Λίβερπουλ και στο ντέρμπι της Κυριακής με τον ΠΑΟΚ στην Τούμπα. Στο τέλος μάλιστα, οι «ερυθρόλευκοι» οπαδοί ασχολήθηκαν με συνθήματα περισσότερο με τον ΠΑΟΚ και ελάχιστα με τη Λίβερπουλ.<p>
 Στον Γιάννη Μαντζουράκη δόθηκε η δυνατότητα να ξεκουράσει κάποιους παίκτες (Πατσατζόγλου, Τζόρτζεβιτς, Μαυρογενίδης), αλλά και να δοκιμάσει ορισμένα σχήματα και παίκτες εν όψει του αγώνα με τη Λίβερπουλ (Πουρσανίδης ως αμυντικό χαφ). Η ενδεκάδα, πάντως, που παρέταξε στην αρχή του αγώνα σίγουρα δεν αποτελεί πρόβα τζενεράλε για το παιχνίδι με τους «κόκκινους» στο Kύπελλο UEFA. Ο «Ρουμάνος» τεχνικός, όμως, φρόντισε και έστειλε το μήνυμα στον Λάμπρο Χούτο για ό,τι συνέβη τις τελευταίες μέρες, καθώς παρά τις απουσίες των τραυματιών Αλβεζ, Οφορίκουε, ο 21χρονος «Ιταλός» έμεινε στον πάγκο και δεν χρησιμοποιήθηκε, ούτε ως αλλαγή.<p>
 Η σφοδρή κακοκαιρία, βέβαια, δεν επέτρεψε να απολαύσουν οι περίπου 4.000 οπαδοί που βρέθηκαν στο ΟΑΚΑ καλό θέαμα, αλλά υπήρξαν οι πολύ καλές ατομικές προσπάθειες του Τζιοβάνι, του Λουτσιάνο, του Γιαννακόπουλου και του Ζέτερμπεργκ και φυσικά τα γκολ.<p>
 Το παιχνίδι παιζόταν κυρίως στον..αέρα, καθώς ήταν δύσκολο να συνδυαστούν οι παίκτες με την μπάλα στο τερέν, σε ένα ακατάλληλο γήπεδο, από έναν ακατάλληλο διαιτητή, ο οποίος χωρίς να ελέγξει την κατάσταση του αγωνιστικού χώρου, μπήκε αποφασισμένος στο ΟΑΚΑ για να διευθύνει τον αγώνα. Στο δεύτερο ημίχρονο η Παναχαϊκή είχε δύο-τρεις καλές επισκέψεις στην εστία του Ολυμπιακού, αλλά δεν ήταν αποτελεσματική στην τελική πάσα.<p>
 Ο Ολυμπιακός, όμως, βρήκε το αντίδοτο στον κακό αγωνιστικό χώρο με ένα γκολ από τα...αποδυτήρια. Ο Λουτσιάνο, μόλις στο δεύτερο λεπτό με δυνατό ψηλοκρεμαστό σουτ από εκτέλεση φάουλ, έστειλε την μπάλα στη δεξιά γωνία του Αμπαδιωτάκη και πέτυχε το 1-0.<p>
 Οι «ερυθρόλευκοι» στο 14' έχασαν την πρώτη μεγάλη ευκαιρία για να διπλασιάσουν τα τέρματά τους, όταν ο Λουτσιάνο πραγματοποίησε τη σέντρα, ο Τζιοβάνι έπιασε το σουτ και απέκρουσε εντυπωσιακά ο Αμπαδιωτάκης.<p>
 Η πρώτη επίσκεψη της Παναχαϊκής στην εστία του Ελευθερόπουλου ήταν στο 13' με το πλασέ του Βούκσεβιτς που έδιωξε ο Ελευθερόπουλος, αλλά η πιο σημαντική στο 22', όταν το αριστερό σουτ του Επαλέ πέρασε ελάχιστα άουτ. Στο 30' πάντως, οι φιλοξενούμενοι πλησίασαν πολύ κοντά στο γκολ. Ο Ιωάννου έπιασε την κεφαλιά στο κέντρο της άμυνας του Ολυμπιακού, η μπάλα βρήκε την εξωτερική πλευρά του αριστερού κάθετου δοκαριού του Ελευθερόπουλου και πέρασε άουτ.<p>
 Ο Ολυμπιακός όμως ήταν εκείνος που βρήκε για δεύτερη φορά το δρόμο προς τα δίχτυα του Αμπαδιωτάκη, λίγη ώρα πριν οι δύο ομάδες πάνε στα αποδυτήρια. Ο Τζιοβάνι στο 38' μέσα στην περιοχή της Παναχαϊκής πάσαρε με...τακουνάκι στον Γιαννακόπουλο, ο οποίος σούταρε, και έδιωξε την μπάλα με τα πόδια ο γκολκίπερ της πατρινής ομάδας. Ο Τζιοβάνι όμως, πήρε πάλι την μπάλα, ταλαιπώρησε δύο παίκτες της Παναχαϊκής, πάσαρε στο ύψος του πέναλτι στον Ζέτερμπεργκ, ο οποίος με πλασέ έκανε το 2-0.<p>
 Στην επανάληψη ο Ολυμπιακός έριξε τους ρυθμούς, αλλά αυτό δεν τον εμπόδισε να φθάσει και σε ένα ακόμη γκολ. Με τη συμπλήρωση μίας ώρας αγώνα, η πειραϊκή ομάδα έφθασε στο 3-0. Ο Λουτσιάνο πραγματοποίησε τη σέντρα από αριστερά και ο Αλεξανδρής με δυνατό γυριστό σουτ έστειλε την μπάλα στα δίχτυα του Αμπαδιωτάκη.<p>
 Ο Γιαννακόπουλος στο 72' έπιασε δεξί δυνατό σουτ και ο γκολκίπερ την Παναχαϊκής απέκρουσε, όπως και το σουτ του Αλεξανδρή στο 74'. Ο Σολάκης στο 80' είχε κεφαλιά από τη μικρή περιοχή άουτ και στο 84' ο Παπαδόπουλος έπιασε δυνατό σουτ που πέρασε ελάχιστα άουτ από το δεξί κάθετο δοκάρι του Ελευθερόπουλου. Ο Τζιοβάνι στο 91' είχε σουτ που απέκρουσε ο Αμπαδιωτάκης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
