<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   27/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του Π.ΚΟΡΚΟΔΕΙΛΟΥ</b><p>
 Στην αγορά της Λατινικής Αμερικής, την οποία τίμησε ιδιαιτέρως και στη διάρκεια της μετεγγραφικής περιόδου το περασμένο καλοκαίρι, εκτός από την ευρωπαϊκή, έχει στρέψει το ενδιαφέρον της σύμφωνα με όλες τις ενδείξεις η ΑΕΚ για την απόκτηση κεντρικού αμυντικού.<p>
 Οπως αναφέρουν οι τελευταίες πληροφορίες, η «Ενωση» ενδιαφέρεται για τον 26χρονο Aργεντινό αμυντικό της Εστουντιάντες ντε λα Πλάτα, Χουάν Μανουέλ Ασκονσάμπαλ, ποδοσφαιριστή που έχει δει από κοντά ο Γκόμεζ Ντε Φαρία και ο οποίος έχει προμηθεύσει με κασέτες που έχουν αγώνες του παίκτη, τον Γιάννη Παθιακάκη.<p>
 Ο προπονητής της ΑΕΚ, ο οποίος αύριο ύστερα από πολλές μέρες θα προπονήσει και πάλι τους υφισταμένους του, είναι αυτός που θα λάβει την οριστική απόφαση για το ποιος παίκτης ή παίκτες θ' αποκτηθούν στην περίοδο του Ιανουαρίου.<p>
 Οπως φαίνεται, έχει απορρίψει την περίπτωση του Γερμανού Μάρκους Ράιτερ, εξακολουθεί να έχει σε εκτίμηση τον Τσέχο Μίχαλ Χόρνακ, ενώ στα υπ' όψιν του έχει τεθεί και Σουηδός αμυντικός, το όνομα του οποίου ωστόσο δεν έγινε γνωστό.<p>
 Οριστικές αποφάσεις επί των μετεγγραφικών θεμάτων αναμένονται περί τα τέλη της εβδομάδας και στις αρχές της επομένης, με το νέο έτος δηλαδή, και μετά φυσικά την επιστροφή όλων των διοικούντων την ΑΕΚ, αφού μόνο ο Μάκης Αγγελόπουλος από το διοικητικό τιμ βρίσκεται αυτή τη στιγμή στην Αθήνα (γύρισε σήμερα).<p>
 <b>Ο ΝΤΕ ΛΑ ΠΕΝΙΑ</b><p>
 Εν τω μεταξύ, σε συνέντευξή του στην ηλεκτρονική εφημερίδα Sportline ο μέσος της Μπαρτσελόνα Ιβάν ντε λα Πένια μιλώντας για τις επικείμενες αναμετρήσεις με την ΑΕΚ, τόνισε πως «στο σημείο που είμαστε δεν υπάρχουν εύκολοι αντίπαλοι. Προτιμώ να θεωρώ την ΑΕΚ δύσκολο αντίπαλο παρά να βρεθώ προ εκπλήξεων». Οσον αφορά τις πιθανότητες πρόκρισης ο ντε λα Πένια λέει ότι «είναι μοιρασμένες. Δίνω 50% σε κάθε ομάδα να περάσει στον επόμενο γύρο... Προτιμούμε να υπολογίζουμε την ΑΕΚ από το να την υποτιμήσουμε».<p>
 Ο διεθνής Ισπανός χαφ υποστηρίζει ότι για να πάρει η ομάδα του την πρόκριση «θα πρέπει να είμαστε σοβαροί για να αποφύγουμε τα φαινόμενα όπως στον αγώνα με την Μπεσίκτας που χάσαμε 0-3». Ο ντε λα Πένια αναφέρει ακόμη ότι «ξέρω πολύ καλά τον Τσάρτα που έχει παίξει στην Ισπανία με επιτυχία», δηλώνει γνώστης των ικανοτήτων και της αξίας των Κασάπη και Νικολαΐδη και εκφράζει την επιθυμία του να αλλάξει τη φανέλα του με τον Χρήστο Κωστή, «έχω δει παλιότερους αγώνες της ΑΕΚ και μου άρεσε πολύ, αλλά έμαθα για το σοβαρό τραυματισμό που είχε κι ελπίζω να του έρθουν όλα ευνοϊκά τώρα που γύρισε στα γήπεδα», ακόμη κι αν δεν αγωνιστούν και οι δύο.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
