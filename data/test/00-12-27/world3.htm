<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   27/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΒΕΛΙΓΡΑΔΙ</b><p>
 Η συντριπτική νίκη της Δημοκρατικής Αντιπολίτευσης στις εκλογές της Σερβίας ανοίγει το δρόμο για τη δίωξη του ανατραπέντος προέδρου της Γιουγκοσλαβίας Σλόμπονταν Μιλόσεβιτς, ο οποίος είδε τη δύναμή του να μειώνεται δραστικά, ενώ ταπεινωτική ήττα υπέστη και το κόμμα της συζύγου του Μιριάνα Μάρκοβιτς, το οποίο δεν μπήκε στη Βουλή.<p>
 Μετά την ανακοίνωση του σχεδόν τελικού αποτελέσματος των εκλογών, ο φερόμενος ως επόμενος πρωθυπουργός της Σερβίας, Ζόραν Τζίντζιτς, δήλωσε ότι θα αρχίσει έρευνα, το αποτέλεσμα της οποίας μπορεί να είναι η προσαγωγή του Μιλόσεβιτς σε δίκη για καταστροφή της χώρας. Με καταμετρημένο περισσότερο από το 98% των ψήφων, η φιλοδημοκρατική συμμαχία που έριξε τον Μιλόσεβιτς κερδίζει 176 από τις 250 έδρες της Βουλής. Το ποσοστό είναι μεγαλύτερο του 60% και υπερεπαρκεί για τη σύσταση αυτοτελούς κυβέρνησης, που θα ελέγχει τη δικαιοσύνη και την πανίσχυρη αστυνομία με τους 60.000 άνδρες. Η σερβική εκλογική επιτροπή έδωσε χθες στη δημοσιότητα τα αποτελέσματα, σύμφωνα με τα οποία το Σοσιαλιστικό Κόμμα του Μιλόσεβιτς κερδίζει μόνο 37 έδρες στη Βουλή, στην οποία μπαίνουν μόνο ακόμα δύο κόμματα. Το υπερεθνικιστικό Σερβικό Ριζοσπαστικό Κόμμα του Βόισλαβ Σέσελι με 23 έδρες και το ακροδεξιό κόμμα Σερβικής Ενότητας, του δολοφονηθέντος Αρκάν, το οποίο εξέπληξε τους πάντες, ξεπερνώντας το όριο του 5% για να μπει στη Βουλή και συγκεντρώνοντας 14 έδρες.<p>
 Δεν εξέπληξε όμως την ηγεσία του. Ο κουμπάρος του Αρκάν, που ανέλαβε την ηγεσία του κόμματος, δήλωσε ότι δεν είναι απολύτως ικανοποιημένος, γιατί περίμενε μεγαλύτερο ποσοστό και άφησε εμμέσως αιχμές για νοθεία, λέγοντας ότι «δεν ξέρω τι συμβαίνει και δεν θέλω να κατηγορήσω κανένα για νοθεία, αλλά περιμέναμε να κερδίσουμε περισσότερες ψήφους». Υποσχέθηκε όμως, ο Μπόρισλαβ Πέλεβιτς να ασκήσει εποικοδομητική κριτική στη Βουλή. Η Οργάνωση για την Ασφάλεια και τη Συνεργασία στην Ευρώπη ανακοίνωσε ότι οι εκλογές έγιναν σύμφωνα με τους δημοκρατικούς κανόνες, αλλά υπάρχει κίνδυνος έξαρσης του εθνικισμού. Το Σοσιαλιστικό Κόμμα κατήγγειλε «ανοιχτή και μαζική» επέμβαση ξένων στις εκλογές.<p>
 Η νίκη της αντιπολίτευσης του Μιλόσεβιτς έφερε αμέσως σαρωτικές αλλαγές. Το ανώτατο Συμβούλιο Αμυνας συνεδρίασε χθες και ξήλωσε τρεις ανώτερους αξιωματικούς, που υπηρετούν σε καίριες θέσεις στο Μαυροβούνιο. Το στρατηγό Μίλοραντ Ομπράντοβιτς, διοικητή του 2ου Σώματος Στρατού, το ναύαρχο Μίλαν Ζετς, αρχηγό του Ναυτικού και το συνταγματάρχη Λούκα Καστράτοβιτς, υπεύθυνο ασφάλειας του αεροδρομίου στην Ποντγκόριτσα. Η συνεδρίαση ήταν αφορμή να ανεβεί στο Βελιγράδι ο πρόεδρος του Μαυροβουνίου Μίλο Τζουγκάνοβιτς, ο οποίος επανειλημμένως έχει τα χθεί υπέρ της ανεξαρτητοποίησης της δημοκρατίας από τη Γιουγκοσλαβική Ομοσπονδία.<p>
 Αίσθηση όμως προκάλεσαν οι δηλώσεις του στενού συνεργάτη τού προέδρου Κοστούνιτσα, Ζόραν Τζίντζιτς, μετά την επιβεβαίωση της συντριπτικής νίκης της αντιπολίτευσης στις εκλογές. Ο αυριανός πρωθυπουργός της Σερβίας δήλωσε ότι η νέα Βουλή θα συνεδριάσει σε εφτά με οχτώ ημέρες και ότι το αργότερο ώς τις 15 Ιανουαρίου θα έχει σχηματιστεί κυβέρνηση, για την οποία ακόμα υπάρχει μόνο μία εκκρεμότητα, η επιλογή του υπουργού Eσωτερικών. Εκτός όμως από το «όλα είναι έτοιμα» ο Τζίντζιτς είπε ότι τις επόμενες εβδομάδες θα αρχίσει διαδικασία ανάκρισης εναντίον του Μιλόσεβιτς.<p>
 Σε συνέντευξή του στο BBC ο Τζίντζιτς δήλωσε πως ο Μιλόσεβιτς πρέπει να δώσει απαντήσεις για «όλα αυτά τα φοβερά πράγματα που έκανε, ξεκινώντας από τη διαφθορά, τη διάπραξη εγκλημάτων και τη διατύπωση εντολών δολοφονίας, στη διάρκεια των 13 χρόνων που βρισκόταν στην εξουσία». «Ακόμα και τώρα από τις εφημερίδες έχουμε αρκετά στοιχεία για να αρχίσει η ανακριτική διαδικασία, ξεκινώντας μάλιστα από την κατάχρηση εξουσίας. Πιστεύω ότι οι ανακρίσεις θ' αρχίσουν τον Ιανουάριο και πρέπει να έλθει αντιμέτωπος με τη δικαιοσύνη της Σερβίας», είπε. Ωστόσο, ο Ττζίντζιτς πρόσθεσε ότι η γιουγκοσλαβική νομοθεσία δεν επιτρέπει την έκδοση προσώπων, αλλά η κυβέρνηση θα προσπαθήσει να έλθει σε μια συμφωνία με τη Χάγη, έτσι ώστε η δίκη για τα εγκλήματα πολέμου να διεξαχθεί στη Σερβία.<p>
 <b>(Ασοσιέιτεντ, Γαλλικό, ΑΠΕ) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
