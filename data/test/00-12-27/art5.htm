<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   27/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

«Εγινα αγγελιοφόρος του μηνύματός του κι αυτό επηρέασε ολόκληρη τη ζωή μου». Η φράση θα μπορούσε να ανήκει στην... Ζαν Ντ' Αρκ. Αλλά και η Λιβ Ούλμαν, που τη λέει, σε έναν προσωπικό της θεό αναφέρεται.


«Εγινα αγγελιαφόρος του μηνύματός του κι αυτό επηρέασε ολόκληρη τη ζωή μου». Η φράση θα μπορούσε να ανήκει στην... Ζαν Ντ' Αρκ. Αλλά και η Λιβ Ούλμαν, που τη λέει, σε έναν προσωπικό θεό αναφέρεται. Στον Μπέργκμαν, ο οποίος την επηρέασε τόσο ώστε η 25χρονη ηθοποιός της «Περσόνα», το 1965, να γίνει μία μεγάλη πρωταγωνίστρια του κινηματογράφου και μία σημαντική σκηνοθέτις που εξακολουθεί να καίγεται στην πυρά της δημιουργίας. Ο Μπέργκμαν, που εκτός από μέντορας υπήρξε και σύντροφος και πατέρας της κόρης της, Λιν, εξακολουθεί στα 82 του χρόνια να της εμπιστεύεται τα μηνύματά του, υπό τη μορφή σεναρίων.<p> Το πρώτο σενάριο ήταν για τις «Ιδιωτικές εξομολογήσεις» που σκηνοθέτησε η Ούλμαν το 1996. Αν και αυτή δεν ήταν η πρώτη της σκηνοθετική δουλειά (είχε προηγηθεί μία ταινία μικρού μήκους το 1981, καθώς και η «Σοφί» το 1993 και η «Κριστίν Λαβρανστάντερ» το 1995), ήταν η πρώτη που ξέφυγε από τα σύνορα της Δανίας για να ταξιδέψει σε όλο τον κόσμο. Ακολούθησε η φετινή «Απιστία» (που προβλήθηκε αυτές τις ημέρες και στις ελληνικές κινηματογραφικές αίθουσες). Η ιστορία ενός παράξενου ερωτικού τριγώνου που οδηγεί στην τραγωδία, πήγε πρώτα στις Κάνες και μετά από φεστιβάλ σε φεστιβάλ (Μόντρεαλ, Σικάγο, Νέα Υόρκη, Εδιμβούργο, Παρίσι...) κι από χώρα σε χώρα.<p> «Τώρα θα ήθελα λίγη ηρεμία», απαντά η Ούλμαν στο δημοσιογράφο του γαλλικού περιοδικού «Καγιέ ντε Σινεμά», που επιμένει να τη ρωτά για τα επόμενα σχέδιά της. Και μετά την ηρεμία; «Είναι νωρίς για να μιλήσω για το επόμενο σχέδιο. Ισως να ασχοληθώ με μία διασκευή του «Ημερολογίου της Αννας Φρανκ», που θα επικεντρώνεται σε ό,τι συνέβη μετά τη σύλληψη της οικογένειας Φρανκ».<p> Τα μελλοντικά της σχέδια παραπέμπουν παραδόξως στο παρελθόν. Το «Ημερολόγιο της Αννας Φρανκ» ήταν η πρώτη θεατρική δουλειά της 18χρονης Λιβ Ούλμαν. <p> Τα παιδικά της χρόνια τα είχε περάσει θαυμάζοντας στην οθόνη διάφορους χολιγουντιανούς αστέρες. Λάτρευε την Μπέτι Ντέιβις, τη Σίρλεϊ ΜακΛέιν, την Μπάρμπαρα Στάνγουικ, τη Σούζαν Χέιγουορθ. Κι από άνδρες, τον Τζέιμς Στιούαρτ, για τον οποίο της άρεσε να φαντάζεται πως «ήταν ο πατέρας μου και πως η μητέρα μου δεν μου το είχε πει ποτέ». Αργότερα δήλωσε στη μητέρα της πως θέλει να εγκαταλείψει το σχολείο για να γίνει ηθοποιός. Εκείνη, αναστατωμένη, συμβουλεύτηκε το διευθυντή του σχολείου της κόρης της. Ηταν σοφός άνθρωπος: «Τι εύχεστε; Να αποκτήσει η κόρη σας εμπειρία ή να γίνει ευτυχισμένη; », είπε, και η νεαρή Λιβ έφυγε για το Λονδίνο για να παρακολουθήσει μία δραματική σχολή.<p> Μετά θέλησε να συνεχίσει τις σπουδές της στη Δραματική Σχολή του Ωδείου της Νορβηγίας. Εδωσε εξετάσεις, αλλά άτύχησε. Σήμερα γελάει όταν θυμάται την ημέρα που έβγαιναν τα αποτελέσματα: «Γεμάτη αυτοπεποίθηση κάθησα σε ένα παγκάκι περιμένοντας την ανακοίνωση. Δίπλα μου κάθησε ένα νεαρό, ντροπαλό αγόρι. Σκέφτηκα ότι σίγουρα θα έχει αποτύχει. Συνέβη το αντίθετο, και ήταν φρικτό! Εφυγα λοιπόν για το Στάβαντζερ. Αυτό το στιγμιότυπο το ξαναθυμήθηκα φέτος στις Κάνες.<p> Η «Απιστία» είχε μία εξαιρετική υποδοχή. Και μου συνέβη το ίδιο πράγμα: μία ημέρα πριν από την ανακοίνωση των βραβείων, καθόμασταν σε ένα εστιατόριο στο οποίο δειπνούσε και ο Λαρς Φον Τρίερ. Τον κοίταξα και σκέφτηκα: -Ο καημένος! Παραμένει στις Κάνες χωρίς λόγο, αφού είναι σίγουρο ότι, αν μη τι άλλο, η Λένα Εντρε (σ.σ. πορωταγωνίστρια της «Απιστίας») έχει εξασφαλίσει το βραβείο α' γυναικείου ρόλου! Σ Τελικά αυτή η ιστορία ήταν ένα καλό μάθημα για την υπεροψία μου...».<p> Κι όμως, κάθε άλλο από υπερόπτης φαίνεται η Ούλμαν όταν, απαντώντας γιατί δεν ερμηνεύει κάποιο ρόλο στις ταινίες που σκηνοθετεί, απαντά «δεν θα μπορούσα. Θέλω να παρατηρώ προσεκτικά τους ηθοποιούς. Ως σκηνοθέτις προτιμώ να βρίσκομαι εκτός της δράσης και να παρατηρώ ό,τι συμβαίνει εντός. Αλλωστε αν ερμήνευα ένα ρόλο στο μοντάζ θα έπρεπε να αντιμετωπίσω τη ματαιοδοξία μου. Θα έτεινα π.χ. να κρατήσω τα πλάνα στα οποία θα θεωρούσα ότι είμαι καλή και να πετάξω άλλα που θα φαινόμουν άσχημη». <p> Η Ούλμαν έχει όμως εγκαταλείψει και το θέατρο. «Σταδιακά άρχισα να χάνω τη χαρά και το πάθος που είχα όταν συνεργαζόμουν με εξαιρετικούς σκηνοθέτες... Ο Μπέργκμαν έγινε τόσο πολύ μέρος της ζωής μου, δούλεψα τόσο μαζί του, η ένωσή μας ήταν τόσο ισχυρή, που δεν μπορώ να προσδιορίσω με ακρίβεια τι μου έμαθε. Σταμάτησα λοιπόν να παίζω, γιατί το χάσμα ήταν τεράστιο όταν συνεργάστηκα με κακούς σκηνοθέτες. Η φωνή τους, ό,τι μου έλεγαν, καμπάνιζε στα αυτιά μου και με εμπόδιζε να είμαι καλή. Προσπαθούσα λοιπόν να φαντάζομαι ότι ήταν ο Ινγκμαρ που με σκηνοθετούσε...».<p>
Αρνείται φυσικά να διευκρινίσει σε ποιους κακούς σκηνοθέτες αναφέρεται. Διηγείται όμως ένα χαρακτηριστικό περιστατικό: «Μια μέρα ένας Νορβηγός σκηνοθέτης μού είπε να προσέχω σε μία σκηνή τον τρόπο με τον οποίο σερβίρω τσάι, γιατί καθώς έσκυβα φαίνονταν οι ρυτίδες στο λαιμό μου! Αυτό ήταν! Δεν μπορούσα να παίξω πια. Ακόμα χειρότεροι όμως υπήρξαν σκηνοθέτες που σκηνοθετούσαν φροντίζοντας να επωφεληθούν από τη δική μου εμπειρία. Ολα αυτά με κούρασαν...».<p> Η αναφορά της στο παρελθόν την κάνει να γυρίζει συχνά στην «Περσόνα». «Ημουν», λέει, «25 ετών, δεν καταλάβαινα την ταινία και δεν ήξερα τι να πω. Δεν μιλούσα. Ο Ινγκμαρ δεν με γνώριζε, αλλά λόγω της φοβερής του διαίσθησης μου έδωσε ένα ρόλο σχεδόν βωβό. Τελικά το μόνο πράγμα που κατάλαβα ήταν ότι στην «Περσόνα» ήμουν εκείνος. Αν δεν είχα δεχτεί εγώ το ρόλο, θα τον είχε ερμηνεύσει ο Μαξ Φον Σίντοφ. Σκέφτηκα αργότερα ότι ο Μπέργκμαν έγραψε το ρόλο για τον ηθοποιό που εμπεριείχε τον ίδιο περισσότερο...».<p> Με τις τελευταίες ταινίες της Ούλμαν υπάρχει και η κινηματογραφική απόδειξη ότι εκείνη εμπεριέχει τον Μπέργκμαν, χωρίς να τον αντιγράφει. Στην «Απιστία» επιστρέφει ένα αγαπημένο δικό του μοτίβο: ένα χάδι στο μάγουλο, μια συγκρατημένη τρυφερότητα. Το ίδιο μοτίβο δημιουργεί και στην ίδια συνειρμούς: «Ξέρετε, η μόνη ανάμνηση που έχω διατηρήσει από τον πατέρα μου είναι η αίσθηση του χεριού του στο δικό μου. Εχω και μία άλλη ανάμνηση, με τη Λιν και τον Ινγκμαρ. Βρισκόμασταν στη Στοκχόλμη για γυρίσματα. Η Λιν ήταν έξι ετών. Ηταν πανευτυχής που ήταν κοντά στον πατέρα της. Κάποια στιγμή εκείνος την πήρε από το χέρι. Τους έβλεπα να απομακρύνονται πλάι πλάι. <p> Υστερα θέλησε να πει κάτι σε έναν τεχνικό και άφησε το μικρό χεράκι. Είδα το κεφαλάκι του παιδιού να γέρνει στενοχωρημένο. Το πρόσωπό της ήταν συντετριμμένο από την απώλεια της επαφής, του χεριού. Ηταν εξίσου οδυνηρό για μένα που το έβλεπα. Ηξερα, βλέπετε, τις επιπτώσεις αυτής της απώλειας, μου είχε συμβεί...». EΠIMEΛEIA: N.XATZ.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
