<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   27/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>«Σ</b>πάσιμο» σε τρεις εργολαβίες συνολικού προϋπολογισμού 210 δισεκατομμυρίων δραχμών αποφάσισε το διοικητικό συμβούλιο της ΕΡΓΟΣΕ για τον προαστιακό σιδηρόδρομο με την ελπίδα ότι θα ξεπεραστούν τα προβλήματα με την Αττική Οδό και θα υπάρξει οργανωμένη συγκοινωνιακή πρόσβαση στο νέο αεροδρόμιο Σπάτων, έστω και το 2004...<p>
 Η απόφαση ελήφθη από το Δ.Σ. της ΕΡΓΟΣΕ το βράδυ της περασμένης Παρασκευής, αμέσως μετά τη συνάντηση που είχαν στο μέγαρο Μαξίμου με τον πρωθυπουργό οι υπουργοί Μεταφορών και ΠΕΧΩΔΕ, Χρ. Βερελής και Κ. Λαλιώτης. Υπενθυμίζεται ότι για το έργο του προαστιακού σιδηροδρόμου, που θεωρείται απολύτως απαραίτητο από τους συγκοινωνιολόγους προκειμένου να συνδεθεί αποτελεσματικά το κέντρο της Αθήνας με τα νέα οικιστικά κέντρα της Αττικής και το νέο αεροδρόμιο Σπάτων, έχουν καταγραφεί σειρά μελετών αλλά και έντονες αντιπαραθέσεις ανάμεσα

σε εργολάβους και κυβερνητικούς παράγοντες.<p>
 Τα χρόνια όμως πέρασαν χωρίς να λαμβάνονται αποφάσεις, άλλοτε λόγω έλλειψης κονδυλίων στον ΟΣΕ και άλλοτε επειδή στα συναρμόδια υπουργεία (Μεταφορών-ΠΕΧΩΔΕ) υπήρχαν διχογνωμίες επί των αρμοδιοτήτων. Ο ΟΣΕ είχε ξεκινήσει πέρυσι διαγωνισμό για να επιλέξει τεχνικο-οικονομικό σύμβουλο προκειμένου το έργο να γίνει με αυτοχρηματοδότηση. Υστερα από αλλεπάλληλες συγκρούσεις ακολούθησε απομάκρυνση της διοίκησης Μουρμούρη από τον ΟΣΕ τον περασμένο Μάιο και ακύρωση του διαγωνισμού.<p>
 Ενα από τα μεγαλύτερα «αγκάθια» είναι το γεγονός ότι η κοινοπραξία «Αττική Οδός» (ΑΚΤΩΡ κ.λπ.) κατασκευάζει ήδη με αυτοχρηματοδότηση κλειστή λεωφόρο μεταξύ Μενιδίου-αεροδρομίου Σπάτων και ο σιδηρόδρομος έχει σχεδιαστεί να μπει στην ελεύθερη νησίδα ανάμεσα στα δύο ρεύματα κυκλοφορίας. Εδώ εγείρονται δύο βασικά ερωτήματα: 1) Πώς θα εργαστεί ο εργολάβος του σιδηροδρόμου στη νησίδα, όταν ήδη ο χώρος χρησιμοποιείται ως εργοτάξιο από την Αττική Οδό; 2) Πώς θα συνδυαστεί η λειτουργία του σιδηροδρόμου τη στιγμή που η κοινοπραξία «Αττική Οδός» περιμένει να αποσβέσει την επένδυση από τα διόδια όσων θα τη χρησιμοποιούν και πώς θα αντιμετωπιστούν οι αγωγές της για διαφυγόντα έσοδα; Απαντήσεις στα παραπάνω ερωτήματα είναι πιθανόν να δίνει το «σπάσιμο» του προαστιακού σε τρεις εργολαβίες: <p>
 1) ΣΚΑ (Σιδηροδρομικό Κέντρο Αθηνών) -αεροδρόμιο Σπάτων: Η εργολαβία προϋπολογισμού 31 δισ. περιλαμβάνει τη βασική υποδομή και τη δημιουργία «αναμονών» για τους 8 σταθμούς που θα γίνουν στο Ηράκλειο, τη Νερατζιώτισσα (διασταύρωση με γραμμή ΗΣΑΠ), τη λεωφ. Κηφισίας, τη λεωφ. Πεντέλης, την Πλακεντία (διασταύρωση με γραμμή μετρό), την Παλλήνη, την Κάντζα και τον κόμβο

Κορωπίου. Προβάδισμα για την εργολαβία αυτή έχει μοιραία η κοινοπραξία «Αττικό

Μετρό», που ήδη έχει εγκατεστημένα εργοτάξια. Υπενθυμίζεται ότι η διοίκηση του

ΟΣΕ είχε προτείνει πριν από 14 μήνες να δοθεί το έργο της βασικής υποδομής με ανάθεση στην ίδια κοινοπραξία, προκαλώντας την αντίδραση του υπουργού ΠΕΧΩΔΕ.<p>
 2) ΣΚΑ Μενιδίου-μηχανοστάσιο Ρέντη: Ο προϋπολογισμός του έργου φτάνει τα 115 δισ. δραχμές και περιλαμβάνει έργα υποδομής, δημιουργία τετραπλής γραμμής και περίπλοκα έργα όπως: υπογειοποίηση της γραμμής στο τμήμα Πύργος Βασιλίσσης-Αγιοι Ανάργυροι και κατάργηση όλων των ισόπεδων διαβάσεων ανάμεσα στην Αθήνα (σταθμός Λαρίσης) και το μηχανοστάσιο Ρέντη. Η κατάργηση των διαβάσεων θα γίνει αλλού με δημιουργία ανισόπεδων κόμβων και αλλού με υπογειοποίηση της σιδηροδρομικής γραμμής. Στο Βοτανικό θα δημιουργηθεί σταθμός

όπου θα γίνει ο νέος σταθμός ΚΤΕΛ και θα περνά η νέα γραμμή του μετρό.<p>
 3) Η τρίτη εργολαβία αφορά και τα δύο παραπάνω τμήματα με προϋπολογισμό 64 δισεκατομμυρίων δραχμών. Περιλαμβάνει ολοκλήρωση σταθμών, σηματοδότηση, στρώση

της γραμμής και ηλεκτροκίνηση και όσα συμπληρωματικά έργα χρειαστούν.<p>
 Σκοπός είναι τα έργα να ανατεθούν εντός του 2001 και να ολοκληρωθούν στο μεγαλύτερο μέρος πριν από τους Ολυμπιακούς Αγώνες του 2004. Εργο που δεν περιλαμβάνεται είναι η δημιουργία του νέου κεντρικού σταθμού Αθηνών (προϋπ. 20

δισ.) που θα ενιαιοποιεί τους σημερινούς σταθμούς Λαρίσης και Πελοποννήσου.<p>
 H χρηματοδότησή τους θα γίνει μέσω του Γ' KΠΣ.<p>
 <b>ΑΡΗΣ ΧΑΤΖΗΓΕΩΡΓΙΟΥ</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
