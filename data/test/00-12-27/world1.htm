<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   27/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΠΕΚΙΝΟ</b><p>
 Μπορεί τα Χριστούγεννα να είναι κανονικά γιορτή «αγάπης» και χαράς, αλλά αυτό δεν σημαίνει ούτε ότι το μήνυμα φτάνει παντού ούτε πολύ περισσότερο ότι αποκλείονται ακόμη και πολύνεκρα περιστατικά που ξεκινούν από ένα ατύχημα. Στην Ινδονησία, το Πακιστάν, την Ινδία και σε χώρες της Λατινικής Αμερικής η βία χτύπησε με ωμότητα προκαλώντας εκατοντάδες θύματα, ενώ στην Κίνα, η χριστουγεννιάτικη διασκέδαση μπλέχτηκε στην παγίδα ενός ατυχήματος και μετρήθηκαν πάλι πολλοί νεκροί.<p>
 Τουλάχιστον 309 άνθρωποι έχασαν τη ζωή τους σε πυρκαγιά που σημειώθηκε σε εμπορικό κέντρο στην πόλη Λουογιάνγκ στην κεντρική Κίνα, τη νύχτα των Χριστουγέννων. Επίσης δεκάδες τραυματίες διακομίστηκαν στα νοσοκομεία. Στην πλειονότητά τους τα θύματα ήταν άνθρωποι που με την ευκαιρία των Χριστουγέννων ξεφάντωναν σε κλαμπ του τελευταίου πατώματος, το οποίο σύμφωνα με πληροφορίες λειτουργούσε παράνομα.<p>
 Η φωτιά ξεκίνησε κατά πάσα πιθανότητα από το ισόγειο, όπου γίνονται έργα ανακαίνισης. Μεταξύ των θυμάτων βρέθηκαν και εργάτες που δούλευαν την ώρα που εκδηλώθηκε η πυρκαγιά.<p>
 Την παραδειγματική τιμωρία των υπαιτίων για τις βομβιστικές επιθέσεις σε χριστιανικές εκκλησίες, που την παραμονή των Χριστουγέννων στοίχισαν τη ζωή σε τουλάχιστον 15 ανθρώπους στην Τζακάρτα κι άλλες οχτώ πόλεις της Ινδονησίας, υποσχέθηκε ο πρόεδρος της χώρας, Αμπντουραχμάν Ουαχίντ.<p>
 Την ίδια ώρα όμως, ο Ινδονήσιος υπουργός Aσφαλείας, Γιουντογιόνο, προειδοποιούσε για το ενδεχόμενο περισσότερων βομβιστικών επιθέσεων «σε χώρους προσκυνήματος ή άλλους δημόσιους χώρους».<p>
 Η αστυνομία αναγνώρισε δύο υπόπτους που νοσηλεύονται, αφού τραυματίστηκαν από την ανάφλεξη μιας από τις βόμβες τους, και ανέκρινε πάνω από 60 άτομα, αμέσως μετά το κύμα των επιθέσεων.<p>
 Στη Λατινική Αμερική, 852 άνθρωποι έχασαν τη ζωή τους βίαια ή σε δυστυχήματα κατά τη διάρκεια των Χριστουγέννων. Ο αριθμός αυτός είναι διπλάσιος από τον αντίστοιχο της περυσινής χρονιάς.<p>
 Το Μεξικό είναι η χώρα που κατέχει το ρεκόρ με 299 νεκρούς και 1.908 τραυματίες σε 2.927 τροχαία δυστυχήματα.<p>
 Η Βενεζουέλα βρίσκεται πρώτη στον κατάλογο με τους βίαιους θανάτους τα Χριστούγεννα, όπου μόνο το Σαββατοκύριακο των γιορτών δολοφονήθηκαν 78 άνθρωποι.<p>
 Στο Πακιστάν, τουλάχιστον 45 άνθρωποι τραυματίστηκαν από βομβιστικές επιθέσεις σε τρεις πόλεις της χώρας, τη μέρα των Χριστουγέννων.<p>
 Την ευθύνη δεν ανέλαβε κάποια οργάνωση, αλλά η πακιστανική αστυνομία κατηγόρησε την Ινδία για σαμποτάζ μετά την επίθεση των μουτζαχεντίν στο Κόκκινο Φρούριο στο Νέο Δελχί. Την παραμονή, ισλαμιστές μαχητές έπληξαν το ιστορικό Κόκκινο Φρούριο, στην πρωτεύουσα της Ινδίας, προκαλώντας το θάνατο τριών ανθρώπων, μεταξύ των οποίων δύο στρατιώτες.<p>
 Τουλάχιστον 7 άνθρωποι σκοτώθηκαν και περισσότεροι από 20 τραυματίστηκαν σε έκρηξη παγιδευμένου αυτοκινήτου κοντά στο επιτελείο του στρατού στο Σριναγκάρ, τη θερινή πρωτεύουσα του κρατιδίου Τζαμού και Κασμίρ, που βρίσκεται υπό ινδικό έλεγχο και στο οποίο το μουσουλμανικό στοιχείο αποτελεί πλειονότητα.<p>
 Στο χριστουγεννιάτικο μήνυμά του, από την πλατεία του Αγίου Πέτρου στο Βατικανό, ο Πάπας Ιωάννης Παύλος καταδίκασε τη βία κατά των χριστιανών στην Ινδονησία και εξέφρασε την οδύνη του για την αιματοχυσία που κλείνει το δρόμο για την ειρήνη στη Μέση Ανατολή. Ο προκαθήμενος της Ρωμαιοκαθολικής Εκκλησίας προειδοποίησε επίσης ότι ένας διαβρωτικός «πολιτισμός του θανάτου» απειλεί το μέλλον των ανθρώπων.<p>
 <b>(Ασ. Πρες, Γαλλικό, Ρόιτερ, ΑΠΕ) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
