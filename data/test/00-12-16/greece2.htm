<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 16 Δεκεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΘΕΣΣΑΛΟΝΙΚΗ<p>
 Του ΝΙΚΟΥ ΦΩΤΟΠΟΥΛΟΥ<p></b>
 Καταδίκη - «μνημόσυνο»! Δύο μέρες πριν από την επέτειο συμπλήρωσης τριών χρόνων από την αεροπορική τραγωδία στα Πιέρια όρη, το Τριμελές Πλημμελειοδικείο Θεσσαλονίκης επέβαλε ποινή φυλάκισης πέντε ετών σε καθέναν από τους δύο ελεγκτές εναέριας κυκλοφορίας, που κάθισαν στο εδώλιο για την πτώση του «Γιάκοβλεφ».<p>
 Το δικαστήριο, ύστερα από διαδικασδία 71 ημερών, εξάντλησε την αυστηρότητά του για τους αεροελεγκτές του αεροδρομίου «Μακεδονία», Ιωάννη Γιαννακόπουλο και Αδαμάντιο Φραγκιαδούλη, που βαρύνονταν με κατηγορίες πλημμεληματικού χαρακτήρα κι έτσι σε κάθε περίπτωση δεν μπορούσε να τους επιβληθεί αυστηρότερη καταδίκη. Ωστόσο, χαρακτηριστικό ήταν το σχόλιο του εισαγγελέα της έδρας Αργύρη Δημόπουλου, που εξέφρασε τη δυσαρέσκειά του γιατί δεν είχε τη δυνατότητα να προτείνει μεγαλύτερη ποινή.<p>
 Η απόφαση ικανοποίησε πλήρως τους συγγενείς των θυμάτων, που είχαν συγκεντρωθεί από το πρωί στο δικαστικό μέγαρο, γι' αυτό και χθες η φρουρά των δικαστηρίων είχε ενισχυθεί με διμοιρίες της Yποδιεύθυνσης Μέτρων Τάξης. Μίλησαν για καταδίκη - «μνημόσυνο», αφού αύριο Κυριακή συμπληρώνονται τρία χρόνια από την αποφράδα νύχτα της 17ης Δεκεμβρίου 1997. Πέραν της ηθικής ικανοποίησης που τους προσέφερε, η απόφαση ανοίγει και το δρόμο για οικονομικές διεδικήσεις τόσο από τους ίδιους τους κατηγορούμενους, αλλά κυρίως από το ελληνικό Δημόσιο. <p>
 «Απόφαση που ελήφθη για να ικανοποίησει το λαϊκό περί δικαίου αίσθημα» χαρακτήρισαν ορισμένοι εκ των συνηγόρων υπεράσπισης την καταδίκη των δύο αεροελεγκτών. Είπαν ότι «πρόκειται για επιστήμονες άριστους και απόλυτα συνειδητούς στη δουλειά τους» και εξέφρασαν την πεποίθηση πως... στο Εφετείο, όταν ο χρόνος έχει περάσει και οι καταστάσεις έχουν αμβλυνθεί τα πράγματα θα είναι πολύ διαφορετικά».<p>
 <b>Αφέθηκαν ελεύθεροι<p></b>
 Εν πάση περιπτώσει, οι δύο ελεγκτές, στους οποίους το δικαστήριο χορήγησε το δικαίωμα μετατροπής της ποινής προς 2.000 δραχμές τη μέρα, μετά την καταδίκη τους άσκησαν έφεση και αφέθηκαν ελεύθεροι.<p>
 Οι Ιωάννης Γιαννακόπουλος και Αδαμάντιος Φραγκιαδούλης βρέθηκαν κατηγορούμενοι μετά τη σύνταξη πορίσματος από τον εισαγγελέα Eφετών Νικόλαο Παπαδόπουλο, που ερεύνησε σε βάθος την υπόθεση και απεφάνθη ότι «... σημειώθηκαν παραλείψεις από τους αεροελεγκτές».<p>
 Οσον αφορά τους λόγους για τους οποίους κατηγορήθηκαν, αυτοί περιγράφονται στο πόρισμα Παπαδόπουλου, που συντάχθηκε κατόπιν συνεργασίας του με επιτροπή πραγματογνωμόνων, αποτελούμενη από χειριστές και μηχανικούς της Πολεμικής Αεροπορίας.<p>
 «Οι αεροελεγκτές», αναφέρεται, «δεν αντιλαμβάνονται την αγωνία του πιλότου, μολονότι συνεχώς τους ζητά να επαναλάβουν τις οδηγίες και δεν θέτουν σε λειτουργία όλα τα ραδιοβοηθήματα, ιδιαιτέρως δε, δεν ζητούν τη συνδρομή από το στρατιωτικό ραντάρ του Χορτιάτη».<p>
 «Ο πύργος ελέγχου», επισημαίνεται σε άλλο σημείο, «είχε σύγχυση για τη σειρά προτεραιότητας προσγείωσης, αφού ο ίδιος αριθμός δίνεται από δύο ελεγκτές σε δύο διαφορετικά αεροσκάφη. Οι υπάλληλοι της ΥΠΑ το συνειδητοποιούν με καθυστέρηση εννέα λεπτών...».<p>
 Μάλιστα, ο ένας εκ των ελεγκτών αναφέρει καταθέτοντας: <p>
 «Ισως άργησα...»! <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
