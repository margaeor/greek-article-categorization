<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 5 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Της <b>ΜΑΡΙΑΣ ΒΛΑΧΟΠΟΥΛΟΥ<p>
 «Ο</b>ταν, πριν 35 χρόνια, πρωτοπαρουσιάστηκε το "Αξιον Εστί", είχε καθιερωθεί να παίζεται σχεδόν μία φορά την εβδομάδα», είπε ο Μίκης Θεοδωράκης στη συνέντευξη

Tύπου για τη συναυλία του στο Ηρώδειο το Σάββατο. «Τα τελευταία χρόνια, όμως, καθιερώθηκε να παίζεται τουλάχιστον μια φορά το χρόνο», συνέχισε: «Φέτος, η ανανέωσή του γίνεται στη συμμετοχή του λαϊκού τραγουδιστή». Ο πέμπτος εκλεκτός, λοιπόν, ο Γιάννης Κότσιρας θα ερμηνεύσει το έργο μετά τους Γρηγόρη Μπιθικώτση, Γιώργο Νταλάρα, Μανώλη Μητσιά και Μάριο Φραγκούλη.<p>
 «Θα' θελα να τραγουδήσεις το "Αξιον Εστί", διηγείται ο τραγουδιστής πως του πρότεινε ο συνθέτης πριν από ένα χρόνο. Η πρόταση, μάλιστα, έγινε δημόσια πάνω

στη σκηνή, στο φινάλε συναυλίας προς τιμήν του Θεοδωράκη. Ετσι, ο Γιάννης Κότσιρας θα ερμηνεύσει το έργο, αλλά και το «Πνευματικό Εμβατήριο», όπως τα «έχει βιώσει».<p>
 Ηδη βρίσκεται στο στούντιο για το νέο προσωπικό του δίσκο, που θα κυκλοφορήσει

τα Χριστούγεννα, σε μουσική Ευανθίας Ρεμπούτσικα και στίχους Αρη Δαβαράκη. Θα διαχειμάσει στο «Χάος», που φέτος αναβαπτίζεται μετονομαζόμενο σε «Φως», μαζί με την Ελένη Τσαλιγοπούλου.<p>
 * Τι σημαίνει για σας η συνάντησή σας με τον Μίκη Θεοδωράκη στο «Αξιον Εστί»; <p>
 «Για μένα είναι μια πολύ πολύ μεγάλη τιμή, η μεγαλύτερη που μου έχει αποδοθεί μέχρι στιγμής, και μάλιστα από έναν από τους μεγαλύτερους Ελληνες συνθέτες. Ταυτόχρονα είναι μια πολύ μεγάλη ευθύνη, επειδή πρέπει ν' αντεπεξέλθω στις προσδοκίες του συνθέτη και του πρώτου τραγουδιστή, του Γρηγόρη Μπιθικώτση. Είναι, τέλος, ένα βάρος στους ώμους μου κι έχω δουλέψει σκληρά για να μπορέσω να το σηκώσω».<p>
 * Σας απασχολεί η ενδεχόμενη σύγκριση με τους άλλους ερμηνευτές του ρόλου; <p>
 «Με απασχολεί, αλλά δεν θα προσπαθήσω να μιμηθώ τους προηγούμενους ερμηνευτές,

ούτε, βεβαίως, πιστεύω ότι θα τα πω καλύτερα, γιατί κάτι τέτοιο δεν γίνεται. Θα ερμηνεύσω τα τραγούδια με το δικό μου τρόπο, έτσι όπως εγώ έχω βιώσει το "Αξιον Εστί" και το "Πνευματικό Εμβατήριο"».<p>
 * Πόσο διδακτική είναι για σας η εμπειρία της συνεργασίας με τον Θεοδωράκη, δεδομένου ότι ανήκετε σε μια γενιά τραγουδιστών που φαίνονται περισσότερο από τους συνθέτες; <p>
 «Προσωπικά δεν έχω μπει στη συγκεκριμένη λογική. Η θέση μου για τις συνεργασίες με τους συνθέτες είναι πολύ πιο κοντά στην παλιά λογική, που τους ήθελε μπροστά. Και δεν το λέω αυτό για να διαφοροποιηθώ, αλλά γιατί το πιστεύω

και το εφαρμόζω. Σ' όλους τους δημιουργούς που έχω συνεργαστεί, την Ευανθία Ρεμπούτσικα, τον Παναγιώτη Καλατζόπουλο, τον Αρη Δαβαράκη, τον Αντώνη Μιτζέλο,

την Ελένη Ζιώγα, θεωρώ πραγματικά ότι δίνω, όσο περνά από το χέρι μου, κάτι απ' όλα όσα τους αξίζουν».<p>
 * Είστε στο στούντιο ξανά με την Ευανθία Ρεμπούτσικα. Ανήκετε σ' αυτούς που πιστεύουν ότι οι καλές παρέες γεννούν τα σημαντικά τραγούδια; <p>
 «Ναι, πάντα, οι καλές παρέες γεννούν τα σημαντικά τραγούδια. Στη συγκεκριμένη παρέα εγώ βρίσκομαι πολλά χρόνια. Είμαι, άλλωστε, από τους ανθρώπους που επιλέγουν ολιγοπρόσωπες συντροφιές για τους δίσκους τους, γιατί αγαπώ τη μοναδικότητα του καθενός και πιστεύω ότι η ολοκλήρωση ενός δημιουργού έρχεται μέσα από ενιαία έργα».<p>
 * Εκτός από τα πρόσωπα, ποιος άλλος είναι ο συνδετικός κρίκος αυτών των τραγουδιών με τις προηγούμενες δισκογραφικές δουλειές σας; <p>
 «Νομίζω ότι τα μόνα που είναι κοινά είναι τα πρόσωπα και το ήθος τους. Κατά τ'

άλλα πολλά πράγματα θα διαφοροποιηθούν σ' αυτόν το δίσκο, ο ήχος, ας πούμε, θα

είναι διαφορετικός. Εχουν, φυσικά, αλλάξει και τα χρόνια...».<p>
 * Τι εννοείτε λέγοντας «έχουν αλλάξει τα χρόνια»; <p>
 «Οτι ωριμάζουμε... Εχουν περάσει ήδη τέσσερα χρόνια από τον προηγούμενο δίσκο και οπωσδήποτε έχουμε κάπως διαφοροποιήσει τον τρόπο που αντιλαμβανόμαστε τη μουσική».<p>
 * Ο δικός σας τρόπος διαφέρει; <p>
 «Οχι ιδιαίτερα. Νιώθω, πάντως, ότι ελέγχω καλύτερα τα εκφραστικά μου μέσα, είμαι εμπειρότερος κι αυτό θα βοηθήσει στην αρμονικότερη συνεργασία με τους δημιουργούς και τους μουσικούς».<p>
 * Νιώθετε άνετα που θα εμφανιστείτε στο «Χάος», όπου μέχρι τώρα δεν έχει φιλοξενηθεί το είδος της μουσικής που εκπροσωπείτε; <p>
 «Η πρώτη μου σκέψη δεν ήταν ξεκάθαρη. Είχα ενδοιασμούς. Συνειδητοποίησα, όμως,

ότι αυτά τα στεγανά δεν υπάρχουν πια. Και, τέλος πάντων, εμείς που ανήκουμε στη λεγόμενη "καλή μουσική" θα κερδίσουμε έτσι άλλον ένα χώρο, νεανικό, όπου θα βρουν τόπο έκφρασης πολλοί νέοι δημιουργοί και τραγουδιστές. Και το έχουμε ανάγκη κάτι τέτοιο».<p>
 * Πόσο έχει επηρεάσει τη ζωή σας η αναγνωρισιμότητά σας; <p>
 «Δεν μ' έχει επηρεάσει πολύ. Νιώθω, πάντως, ότι έχει μεγαλώσει η παρέα μου».<p>
 * Εχετε, δηλαδή, συμβιβαστεί με τη δημόσια εικόνα σας; <p>
 «Ναι. Εχω συμβιβαστεί εκτιμώντας ότι είναι κάτι προσωρινό, πολύ παροδικό...».<p>
 * Γιατί το λέτε αυτό, σκοπεύετε να αποσυρθείτε; <p>
 «Αν αύριο δεν μπορέσω να τραγουδήσω καλά, αν κουράσω, η στάση του κοινού θα αλλάξει αμέσως· μ' αυτή την έννοια το λέω».<p>
 * Είστε ανασφαλής; <p>
 «Νιώθω πολύ μεγάλη ανασφάλεια ως προς τον εαυτό μου κυρίως, κι αυτό γιατί πάντα αισθάνομαι ότι κρίνομαι για κάτι καινούργιο».<p>
 * Νιώθετε αυτό που λέμε σταρ; <p>
 «Με ποια έννοια; ».<p>
 * Του λαϊκού ειδώλου.<p>
 «Θεωρώ ότι ήταν σταρ ακόμα και κάποιοι άνθρωποι που πέθαναν στην ψάθα, όπως οι

παλιοί ρεμπέτες ή οι παλιοί λαϊκοί τραγουδιστές».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
