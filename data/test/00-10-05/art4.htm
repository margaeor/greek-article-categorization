<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 5 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Τ</b>ον πρώτο, τον έλεγαν Σιντ. Ηταν αθλητικός, δυναμικός, οικολόγος και διακατεχόταν από ομαδικό πνεύμα. Η δεύτερη άκουγε στο όνομα Μίλι. Ηταν ο ορισμός του χάιπ, άσος στις νέες τεχνολογίες και προπάντων κουλ. Ο τρίτος, ο Ολι, ήταν τίμιος, πιστός, ανοιχτόκαρδος και ολίγον κουτσομπόλης. Μαζί κάνουν το τρίο-μασκότ των Ολυμπιακών του Σίδνεϊ και κρατούν στις πλάτες την τιμή του

Ολυμπισμού. <p>
 Εχοντας γεννηθεί από το πενάκι κάποιου δημιουργικού σχεδιαστή, οι μασκότ των Ολυμπιακών αποτελούν την έξωθεν καλή μαρτυρία της διοργάνωσης και με τη χαρωπή, αφελή και αθώα όψη τους προσπαθούν να διαφυλάξουν ό,τι απέμεινε από το

ολυμπιακό πνεύμα εν μέσω οικονομικών σκανδάλων, «χημείας» επιδόσεων, κατηγοριών για οικολογική καταστροφή και εμπορίου.<p>
 Οι μασκότ των Ολυμπιακών έχουν κάτι από τον αέρα των σελέμπριτι κι ένα πολύ γεμάτο πρόγραμμα. Οπως κάθε γνήσιος υπεύθυνος δημοσίων σχέσεων, δεν χάνουν ποτέ το κέφι τους, διακατέχονται από μια αστείρευτη κοινωνικότητα και δίνουν ακόμη και συνεντεύξεις Tύπου. Επιπλέον, έχουν την υστεροφημία τους εξασφαλισμένη. Ολοι τούς αποκαλούν με τα μικρά τους ονόματα και τους θυμούνται

για πολλά χρόνια μετά το πέρας της αποστολής τους.<p>
 Οι τρεις αδιαμφισβήτητοι σταρ της φετινής διοργάνωσης δημιουργήθηκαν από τα χέρια του 28χρονου σχεδιαστή Μάθιου Χάτον. Η δουλειά του, η οποία περιλαμβάνει

τρία «διασκευασμένα» σπάνια είδη του αυστραλιανού ζωικού βασιλείου, ήταν αυτή που επιλέγη μεταξύ εκατοντάδων άλλων. Και μάλλον ο Μάθιου «χτύπησε» τζακ ποτ, χάρη στις τεράστιες ποσότητες σημειολογίας που συμπεριέλαβε στο έργο του. <p>
 Ο Σιντ, η Μίλι και ο Ολι είναι κομμένοι και ραμμένοι σε αυστηρά αυστραλιανά και ολυμπιακά «μέτρα». Τα χρώματά τους είναι παρμένα από τα χρώματα του logo της διοργάνωσης του Σίδνεϊ. Το είδος τους, αν και απέφυγε να πέσει στην κοινοτοπία των κοάλα και των καγκουρό, εμπνεέται από την αυστραλιανή πανίδα, αλλά πάνω από όλα ο χαρακτήρας του πλατύποδου Σιντ, της έχιδνας Μίλι και του κουκαρούμπα Ολι είναι σαν να βγήκε από το παραμύθι με την καλή νεράιδα. <p>
 Μπορεί ο Θεός να έπλασε τον άνθρωπο από χώμα και νερό, ο Μάθιου Χάτον πάντως χρησιμοποίησε την πολιτική ορθότητα και τα «υψηλά ιδανικά» για να δημιουργήσει

τα «ολυμπιακά» τέκνα του. Τα τελευταία εκπροσωπούν την οικολογική πολιτική της

Επιτροπής των Αγώνων, τον Ολυμπισμό και την παγκόσμια φιλία. Παγκόσμια «πρωτοτυπία» και τα βαφτιστικά τους. Ο Σιντ πήρε το όνομα του από το Σίδνεϊ, η

Μίλι από το Μιλένιουμ και ο Ολι από τους Ολυμπιακούς αγώνες. <p>
 Παρόμοια είναι και η ιστορία των προκατόχων τους. Ο Μίσα της Μόσχας, ο Οντορι της Σεούλ, ο Ιζι της Ατλάντας και τα άλλα παιδιά διαπνέονταν από τις βασικές αξίες του Ολυμπισμού, αλλά και από τα εθνικά στερεότυπα των χωρών που κάθε φορά φιλοξενούσαν τους Aγώνες. Για την ακρίβεια, η ιστορία των μασκότ των Ολυμπιακών Aγώνων γράφτηκε ακριβώς έτσι. <p>
 Οι μασκότ των Ολυμπιακών Αγώνων αντιπροσώπευαν πάντοτε τα ιερά και τα όσια των

εθνών τους και οι χαρακτήρές τους έμοιαζαν να είναι εμπνευσμένοι από τους αφελείς ήρωες της «αυτοκρατορίας» του Ντίσνεϊ. Από τον Σαμ τον αετό (μασκότ των Ολυμπιακών του Λος Αντζελες το 1984), μια εκδοχή του θείου Σαμ σε...πάπια, με φόντο την αστερόεσσα, μέχρι τις πολικές αρκούδες με καουμπόικη αμφίεση των χειμερινών Ολυμπιακών του Κάλγκαρι, το 1988, όλες οι μασκότ είχαν κάτι από τα ήθη και τα έθιμα της πατρίδας τους. Κάποιες από αυτές θυμήθηκαν και τους γηγενείς πληθυσμούς που εξοντώθηκαν και δανείστηκαν από αυτούς τα ονόματα τους, τιμής ένεκεν... Παράδειγμα, ο Iroquois, το ρακούν των χειμερινών

Ολυμπιακών του 1980 στο Λέικ Πλάσιντ (HΠA).<p>
 Τα παιδιά, στοιχεία από τις παραδοσιακές ενδυμασίες και λοιπές κοινά αποδεκτές

αξίες χρησιμοποιήθηκαν κατά καιρούς ως σύμβολα-μασκότ των Ολυμπιακών. Ενας μικρόκοσμος, χωρίς ανατροπές και αιρετικούς ήρωες, που υιοθετεί όλα τα χαρακτηριστικά που χρησιμοποίησε ο Ντίσνεϊ για να δημιουργήσει τον αθώο και ψεύτικο κόσμο του. Και στις δύο περιπτώσεις τα κέρδη ήταν...θεαματικά.<p>
 Οσο για τους φετινούς πρωταγωνιστές; Το δύσκολο έργο τους ξεκίνησε τρία χρόνια

πριν από την έναρξη των Ολυμπιακών, όταν η Επιτροπή ανακοίνωσε τη «γέννησή» τους και οι «γονείς» τους φρόντισαν να τους εφοδιάσουν και με έναν μύθο. Σύμφωνα με αυτόν, τα τρία πλάσματα βρήκαν τυχαία καταφύγιο στο Ολυμπιακό Πάρκο

του Σίδνεϊ ύστερα από μια μεγάλη καταιγίδα. Εκεί εμφανίστηκε ένα πνεύμα που τους πληροφόρησε πως την πρώτη χρονιά της νέας χιλιετίας θα στηθεί ένα μεγάλο φεστιβάλ αθλητισμού και πολιτισμού, μια παγκόσμια γιορτή ειρήνης, φιλίας και αλληλεγγύης. Το ίδιο πνεύμα ήταν αυτό που τους πρότεινε να γίνουν οι επίσημες μασκότ της γιορτής - και εκείνοι δέχτηκαν πρόθυμα τη μεγάλη τιμή.<p>
 <b>ΛΟΥΚΙΑ ΛΥΚΙΔΗ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
