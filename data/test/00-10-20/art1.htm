<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 20 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Aπό ζάπλουτος πρόεδρος οικονομικού ομίλου, πρόεδρος ποδοσφαιρικής ομάδας και υπουργός,...φυλακισμένος και τώρα πολυτεχνίτης, το τρομερό παιδί της Γαλλίας δεν φαίνεται να το βάζει κάτω<p>
 <B>Γ</B>εννήθηκε το 1943. Το 1966 ήταν ποπ τραγουδιστής με τρία μάλλον αποτυχημένα δισκάκια στο ενεργητικό του και νεφελώδες μέλλον. Το 1990 ήταν ένας οικονομικός κολοσσός, πρόεδρος του οικονομικού ομίλου που έφερε την επωνυμία του, πρόεδρος της ποδοσφαιρικής ομάδας Ολιμπίκ Μαρσέιγ, ιδιοκτήτης της «Adidas», βουλευτής και προσωπικός φίλος του Μιτεράν. Δυο χρόνια αργότερα ήταν

και υπουργός Χωροταξίας στην κυβέρνηση Μπερεγκοβουά. Το 1997 είχε πλέον απολέσει την περιουσία του, το αξίωμα του ευρωβουλευτή και τις υψηλές προσβάσεις του και εξέτιε ποινή για ένα από τα μεγαλύτερα σκάνδαλα δωροδοκίας που συγκλόνισε ποτέ τη Γαλλία. Αυτό τον καιρό, ο δαιμόνιος Μπερνάρ Ταπί φιλοξενείται συχνά στις πολιτιστικές σελίδες του γαλλικού Τύπου. Τι δουλειά έχει εκεί; <p>
 «Τέρμα το ποδόσφαιρο, τέρμα η πολιτική. Θέλω τέχνη», είχε δηλώσει βγαίνοντας από τη φυλακή ο άνθρωπος που οραματιζόταν κάποτε τον εαυτό του στον υψηλότερο θώκο της γαλλικής δημοκρατίας. Και όπως συνήθως συνέβαινε μέχρι τότε στη ζωή του, ό,τι είπε το πραγματοποίησε. Το 2000 βρίσκει τον Μπερνάρ Ταπί, όπως απαριθμεί το περιοδικό «Evenement»: <p>
 α) στο RMC με μια δική του καθημερινή ραδιοφωνική εκπομπή μεγάλης ακροαματικότητας, το «Αλό Μπερνάρ», β) στον εκδοτικό οίκο Plon, απ' όπου κυκλοφορεί το δεύτερο βιβλίο του μετά το «Librement», που είχε κυκλοφορήσει το

1998. Από το αυτοβιογραφικό του κείμενο «Des Yeux trop grands» απουσιάζουν όπως είπαν οι κριτικοί οι λογοτεχνικές αρετές. Κι όμως αυτό δεν εμπόδισε το βιβλίο να σημειώσει ήδη μία τεράστια εκδοτική επιτυχία, γ) στο σινεμά. Ο Ταπί,

έχοντας ήδη από το 1996 κρατήσει το ρόλο ενός πάμπλουτου δικηγόρου στην ταινία

του Κλοντ Λελούς «Hommes, femmes mode d' emploi», σχεδιάζει την επιστροφή του πιθανότατα στο προσεχές φιλμ του Ζαν-Πιερ Μοκί, στο ρόλο ενός ναρκομανούς μπάτσου. Εχει δεχτεί όμως και μία ακόμη πρόταση: να ενσαρκώσει τον Αλ Καπόνε. Η απάντησή του εκκρεμεί αλλά εν τω μεταξύ, δ) στην τηλεόραση, έχει ήδη ολοκληρώσει τα γυρίσματα της σειράς «Φιλίπ Γκαζά» που θα προβάλλεται στο TF1. Ο Ταπί κρατά τον πρωταγωνιστικό ρόλο, αυτόν του Φιλίπ, γιου ενός ζεύγους εργατών που περνά τα εξαιρετικά φτωχικά παιδικά και νεανικά του χρόνια προσπαθώντας να βγάλει όπως όπως ένα χαρτζιλίκι, για να μπλέξει αργότερα με τον υπόκοσμο, να συλληφθεί, να φυλακιστεί και να αποφυλακιστεί «εξαγνισμένος».

Το σενάριο κόπηκε και ράφτηκε στα μέτρα της δικής του ζωής. Ο κύκλος του Ταπί στο χώρο των τεχνών δεν κλείνει εδώ. Υπάρχει και η πρώτη του αγάπη, δηλαδή ε) η μουσική. Η προτελευταία σχετική ασχολία του αφορούσε τη συμμετοχή του το 1998 στο cd του Doc G yneco «C' est beau la vie».<p>
 Μέχρι τον Ιανουάριο αναμένεται όμως και η κυκλοφορία από τη «Virgin» μιας συλλογής που φέρει την υπογραφή του: ο Ταπί ερμηνεύει μία επιλογή τραγουδιών «που σημάδεψαν τη ζωή μου», όπως το «Yellow Submarine» των Μπιτλς, το οποίο άκουγε με τη μέλλουσα τότε σύζυγό του στο πρώτο πρώτο ραντεβού τους. Και βέβαια στ) υπάρχει και το θέατρο: Ο Μπερνάρ Ταπί κρατούσε έναν από τους πρωταγωνιστικούς ρόλους στην περσινή παράσταση του «Theatre de Paris» του έργου «Vol au-dessus d' un nid de coucou». Η ίδια παράσταση -μαζί και ο Ταπί- περιοδεύουν αυτό τον καιρό σε ολόκληρη τη Γαλλία! <p>
 Αν και μέχρι στιγμής τού ξεφεύγουν μερικές τέχνες, όπως π.χ. τα εικαστικά ή ο χορός, δεν είναι καθόλου σίγουρο ότι εφόσον αποφασίσει να καταπιαστεί και μ' αυτές δεν θα διαπρέψει κι εκεί. Επιπλέον υπάρχουν ένα σωρό άλλες προτάσεις, σχεδόν σε καθημερινή βάση τις οποίες αρνείται: έτσι π.χ. αρνήθηκε να αναλάβει την παρουσίαση μίας «πολύ-πολιτιστικής» τηλεοπτικής εκπομπής, στην οποία διάσημοι καλλιτέχνες, θα προσκαλούνταν κάθε φορά να μιλήσουν για μία παράσταση, ένα βιβλίο, ένα δίσκο που τους άρεσε. «Προτιμώ να ακούω έναν άσημο να μιλάει για ένα βιβλίο παρά έναν σταρ που δεν θα 'χει να πει και τίποτα», ήταν η απάντηση του Ταπί. Σ' αυτή την απάντηση κρυβόταν και το κλειδί της επιτυχίας αυτού του δαιμόνιου ανθρώπου που κατόρθωνε πάντα να γοητεύει τις μάζες.<p>
 «Οταν βγήκε από τη φυλακή του έκλεισαν όλες τις πόρτες», λέει ο στενός του φίλος Ζακ Σεγκελά. Κι εκείνος άνοιξε άλλες. Γι' αυτό και κάποιοι είναι καχύποπτοι. «Η ενασχόλησή του με τις τέχνες είναι, λένε, ένας τρόπος για να εξασφαλίσει σε σύντομο διάστημα το κεφάλαιο που θα του χρειαστεί για να επιστρέψει στην πολιτική. Είναι μία "βάση" οικονομική και φιλολαϊκή, που τον βοηθά να αποκαταστήσει την εικόνα του και να την ισχυροποιήσει για να επιτύχει

τους μελλοντικούς του στόχους».<p>
 Ο Μπερνάρ Ταπί δεν σχολιάζει. Σχολιάζει όμως ένας πρώην συγκρατούμενός του: «Mια μέρα στη φυλακή με ρώτησε αν είχα διαβάσει τον "Κόμη Μοντεχρήστο" του Αλέξανδρου Δουμά. Του απάντησα "ναι" και τότε μου είπε: "Ε, τότε θα 'χεις ήδη καταλάβει πως ο Μοντεχρήστος είμαι εγώ..."»! <p>
 <B>EΠIMEΛEIA: N. XATZHANTΩNIΟY<p></B>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
