<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 20 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Του <b>ΘΩΜΑ ΤΣΑΤΣΗ<p>
 Ο</b>ταν χθες το πρωί ο οικουμενικός Πατριάρχης Βαρθολομαίος και ο αρχιεπίσκοπος Χριστόδουλος πήγαν στο νεοκλασικό κτίριο της οδού Νεοφύτου Δούκα 9, στο Κολωνάκι, για τα εγκαίνια του Γραφείου του Πατριαρχείου, όλοι περίμεναν ότι θα

ακούσουν «πύρινους» λόγους που θα προκαλούσαν για άλλη μια φορά τριβές μεταξύ των δύο προκαθημένων. Τίποτα όμως δεν ακούστηκε, με εξαίρεση κάποιες φράσεις του αρχιεπισκόπου που απέδιδε όσα έχουν γραφτεί και ειπωθεί κατά καιρούς για τις σχέσεις των δύο Εκκλησιών σε «Κασσάνδρες». <p>
 Οι δύο ιεράρχες, και κυρίως ο αρχιεπίσκοπος Χριστόδουλος, είχαν λόγους να αισθάνονται ευτυχισμένοι. Ο Βαρθολομαίος που εγκαινίαζε το Γραφείο του Φαναρίου στην Αθήνα και γιατί σήμερα θα έχει συνάντηση με τον πρωθυπουργό Κώστα Σημίτη και ο Χριστόδουλος γιατί, ύστερα από πολύ καιρό, την ερχόμενη Τρίτη θα συναντήσει κι εκείνος τον πρωθυπουργό, έστω και αν στο ίδιο τραπέζι θα βρίσκονται και άλλοι. Οπως έγινε γνωστό χθες, σήμερα το απόγευμα ο Κώστας Σημίτης θα πάει στο ξενοδοχείο Intercontinental και θα συναντήσει τον οικουμενικό Πατριάρχη. Εγινε γνωστό επίσης ότι στο γεύμα της ερχόμενης Τρίτης,

που έχει προσκληθεί ο αρχιεπίσκοπος Χριστόδουλος, εκτός του Βαρθολομαίου θα είναι και τρεις ιεράρχες του οικουμενικού θρόνου και οι υπουργοί Eθνικής Aμυνας Aκης Τσοχατζόπουλος, ΠΕΧΩΔΕ Κώστας Λαλιώτης, Εθνικής Παιδείας και Θρησκευμάτων Πέτρος Ευθυμίου και η υπουργός αναπληρωτής Εξωτερικών Ελισάβετ Παπαζώη. <p>
 Οι ιεράρχες, όμως, θα έχουν την ευκαιρία να τα πουν και πάλι με τον πρωθυπουργό το βράδυ της ερχόμενης Τρίτης, καθώς ο αρχιεπίσκοπος Χριστόδουλος πρόκειται να παραθέσει δείπνο προς τιμήν του οικουμενικού Πατριάρχη. Εκεί προσκλήθηκε και ο πρωθυπουργός Κώστας Σημίτης. Οπως είπε ο κυβερνητικός εκπρόσωπος, η απάντηση στην πρόσκληση θα δοθεί την κατάλληλη στιγμή, ενώ σύμφωνα με πληροφορίες ο πρωθυπουργός θα πάει στο δείπνο, που θα γίνει στον «Aστέρα» Bουλιαγμένης.<p>
 Χθες, στα εγκαίνια του γραφείου κατά τη διάρκεια των ομιλιών τους ο μητροπολίτης Περγάμου Ιωάννης, ο αρχιεπίσκοπος Χριστόδουλος και ο οικουμενικός

Πατριάρχης Βαρθολομαίος δήλωσαν την ικανοποίησή τους για τη λειτουργία του Γραφείου και τους στόχους του.<p>
 Σύμφωνα με το μητροπολίτη Περγάμου, που θα αναλάβει επικεφαλής «η ίδρυση και λειτουργία του Γραφείου του Οικουμενικού Πατριαρχείου στην Αθήνα εντάσσεται στα γεγονότα που γράφουν ιστορία». Ο ίδιος στο λόγο του υποστήριξε ότι «...το Γραφείον αυτό έχει ως πρώτιστον έργον του την προαγωγήν και σύσφιγξιν των αδελφικών σχέσεων μεταξύ του Οικουμενικού Πατριαρχείου και της Εκκλησίας της Ελλάδος, έργον εις το οποίον θα αφιερώση όλας του τας δυνάμεις».<p>
 <b>«Kασσάνδρες»<p></b>
 Ο Χριστόδουλος από τη δική του πλευρά μιλώντας για το Γραφείο είπε ότι κάποιοι

«σχολιάζοντες την μέχρι πρότινος άρνησιν της Εκκλησίας της Ελλάδος να συμφωνήση εις την ίδρυσιν ενός τέτοιου Γραφείου, έσπευδαν και να "στηρίξουν" τάχα το χειμαζόμενον Πατριαρχείον και να στρέψουν τα πυρά των εναντίον του μακαριστού Προκατόχου μας. Είναι οι ίδιοι που και σήμερα επαναλαμβάνουν στερεοτύπως ως Κασσάνδρες ότι οι σχέσεις μεταξύ των δύο Εκκλησιών μας ακροβατούν, και όταν ακόμη δεν δοκιμάζονται αυτοί οι ίδιοι είναι εκείνοι που δημιουργούν κλίμα αβεβαιότητος και ανάπτουν τας θρυαλλίδας κρίσεων και ρήξεων,

τας οποίας και φαντάζονται αλλά και μεθοδεύουν». <p>
 Τελευταίος όλων μίλησε ο Πατριάρχης Βαρθολομαίος δηλώνοντας ότι «το Γραφείον Εκπροσωπήσεως θα δύναται να προσφέρη τας υπηρεσίας του διά την διεκπεραίωσιν διαφόρων τρεχουσών υποθέσεων του Οικουμενικού Πατριαρχείου, κατά τας εκάστοτε διδομένας εις αυτό εντολάς. Είναι γνωστόν ότι λόγω ιδία της μειώσεως του αριθμού των ορθοδόξων χριστιανών εις την καθέδραν και περιοχήν αυτού, το Οικουμενικόν Πατριαρχείον είναι ηναγκασμένον να καταφεύγη διά διαφόρους απαραιτήτους εργασίας, ως αι εκδόσεις, εις αλλαχού εγκατεστημένους ομογενείς, ιδία δε εις τους εν τη πόλη ταύτη».<p>
 <b>Ο K. Kαραμανλής<p></b>
 Χθες νωρίς το πρωί επισκέφτηκαν τον οικουμενικό Πατριάρχη, στο ξενοδοχείο όπου

μένει, ο αρχηγός της Νέας Δημοκρατίας Κώστας Καραμανλής και πρόεδρος ο του Συνασπισμού Νίκος Κωνσταντόπουλος. Στη δήλωση που έκανε ο Κώστας Καραμανλής είπε ότι «ο οικουμενικός Πατριάρχης, ο κ. Βαρθολομαίος, είναι μια μεγάλη διεθνής προσωπικότητα, που τιμάται και γίνεται σεβαστή από όλους και όχι μόνο από τον χριστιανικό κόσμο». <p>
 Ο πρόεδρος του Συνασπισμού Νίκος Κωνσταντόπουλος, από τη δική του πλευρά, υποστήριξε ανάμεσα στ' άλλα ότι «διατύπωσα στον οικουμενικό Πατριάρχη την άποψη του ΣΥΝ για τη διάκριση κράτους και Eκκλησίας...». Είπε επίσης ότι η επίσκεψη του οικουμενικού Πατριάρχη γίνεται «σε μια περίοδο που σε κύκλους της

Ιεραρχίας της Ελλάδας επικρατεί μία έξαψη κηρυγμάτων διχαστικών και επιζήμιων,

που συρρικνώνουν ολοένα και περισσότερο τον οικουμενικό χαρακτήρα των πολιτισμικών μας αξιών, των αξιών της δημοκρατίας και περιορίζουν τον ευρωπαϊκό και οικουμενικό προσανατολισμό που πρέπει να έχει η χώρα μας στη δύσκολη περίοδο που ανοίγει στον καινούργιο αιώνα».<p>
 Χθες το απόγευμα τον οικουμενικό Πατριάρχη επισκέφτηκε ο υπουργός Εξωτερικών Γιώργος Παπανδρέου, ενώ στην Αρχαιολογική Eταιρεία έγινε παρουσίαση ενός τόμου

προς τιμήν του Βαρθολομαίου. Παρόντες ήταν πολλοί ιεράρχες από την Εκκλησία της Ελλάδας και του οικουμενικού θρόνου. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
