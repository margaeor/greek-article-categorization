<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 20 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Δύο γυναίκες έπαιζαν καθοριστικό ρόλο στη διακίνηση ναρκωτικών που διοργάνωνε από τη φυλακή, σύμφωνα με αστυνομικές πηγές, ο προσφάτως καταδικασμένος σε δις ισόβια Ελληνας συνεργάτης του γνωστού Βούλγαρου μεγαλέμπορου ναρκωτικών, δραπέτη των αγροτικών φυλακών Κασσάνδρας, Ατανάσοφ.


<b><p>ΘΕΣΣΑΛΟΝΙΚΗ<p></b> Δύο γυναίκες έπαιζαν καθοριστικό ρόλο στη διακίνηση ναρκωτικών που διοργάνωνε από τη φυλακή, σύμφωνα με αστυνομικές πηγές, ο προσφάτως καταδικασμένος σε δις ισόβια Ελληνας συνεργάτης του γνωστού Βούλγαρου μεγαλέμπορου ναρκωτικών, δραπέτη των αγροτικών φυλακών Κασσάνδρας, Aτανάσοφ. <p> Από την Ασφάλεια Θεσσαλονίκης συνελήφθησαν συνολικά επτά άτομα που εμπλέκονται στο κύκλωμα.<p> Η ηλικιωμένη μητέρα του Ελληνα κατάδικου συνελήφθη τις νυχτερινές ώρες προχθές, όταν παρέλαβε από την 30χρονη Μαρία Φιργκάνη χρηματικό ποσό προερχόμενο από διακίνηση ναρκωτικών, σύμφωνα με την Αστυνομία. Η πρώτη πριν περίπου είκοσι ημέρες κάθισε στο εδώλιο του Τριμελούς Εφετείου Θεσσαλονίκης με την κατηγορία ότι επιχείρησε να εισαγάγει μικροποσότητα ηρωίνης στο σωφρονιστικό κατάστημα όπου κρατείται ο 43χρονος γιος της, αλλά αφέθηκε ελεύθερη.<p> Αστυνομικοί συνέλαβαν την 30χρονη μέσα στο σπίτι της στην ανατολική Θεσσαλονίκη όπου διέμενε μαζί με το ηλικίας πέντε χρόνων παιδί της. Στην κατοχή της βρέθηκε και κατασχέθηκε ένα κιλό ηρωίνης «αρίστης ποιότητας». Το τραγικό της υπόθεσης είναι ότι και ο πατέρας του παιδιού και σύντροφος της συλληφθείσης εκτίει ποινή κάθειρξης, επίσης για υπόθεση εμπορίας ναρκωτικών και, σύμφωνα με πληροφορίες, αναμένεται να αποφυλακιστεί σύντομα καθώς έχει εκτίσει τα τρία πέμπτα της ποινής του. Και ίσως αναλάβει και την επιμέλεια του παιδιού.<p> Το παιδάκι προχθές διανυκτέρευσε μαζί με τη μητέρα του στα κρατητήρια της Ασφάλειας, αφού δεν ήθελε να την αποχωριστεί, και χθες το πρωί παραδόθηκε στη γιαγιά του. Οι αστυνομικοί, μάλιστα, οδήγησαν το παιδί στο σπίτι της γιαγιάς παρουσία και της μητέρας του, αφού ήταν πολύ δύσκολο να το αποσπάσουν από την αγκαλιά της, σύμφωνα με πληροφορίες. Η μητέρα του παιδιού φέρεται ως τοξικομανής και εξαρτημένη από τον κατάδικο έμπορο ναρκωτικών. Στο σπίτι της, τις νυχτερινές ώρες της Τετάρτης προς Πέμπτη συνελήφθησαν από αστυνομικούς άλλοι πέντε νεαροί τοξικομανείς που φέρονται ότι «έκαναν και μικροδουλειές».<p> Ως εγκέφαλος του κυκλώματος φέρεται για άλλη μια φορά ο Βούλγαρος μεγαλέμπορος ναρκωτικών Ατανάσοφ, που έχει απασχολήσει αλλεπάλληλες φορές την ΕΛ.ΑΣ. και μετά την απόδρασή του από τις φυλακές πρόσφατα συνελήφθη επί βουλγαρικού εδάφους. Από τις ελληνικές αρχές μάλιστα ζητήθηκε να εκτίσει την ποινή του και για αδικήματα που διέπραξε στη χώρα μας στις βουλγαρικές φυλακές.<p> Β.ΠΑΠΑΝΑΣΤΑΣΟΥΛΗΣ<p>

</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
