<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 20 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΓΑΖΑ</b><p> Με δυσκολίες, καθυστερήσεις, αλληλοκατηγορίες και υπό τη συνεχή απειλή ανατροπής συνεχίστηκαν χθες οι προσπάθειες εφαρμογής της συμφωνίας του Σαρμ ελ Σεΐχ για σταμάτημα της βίας μεταξύ Ισραηλινών και Παλαιστινίων, μέχρι την προθεσμία που λήγει σήμερα το απόγευμα.<p> Οι συγκρούσεις ήταν χθες λιγότερες, αν και πάλι ένας Παλαιστίνιος και ένας Ισραηλινός σκοτώθηκαν σε ανταλλαγή πυροβολισμών ανάμεσα σε Παλαιστίνιους και Iσραηλινούς εποίκους κοντά στη Ναμπλούς. Δύο Παλαιστίνιοι αστυνομικοί σκοτώθηκαν στη Γάζα από έκρηξη, η οποία όμως δεν είχε καμία σχέση με τις συγκρούσεις και, όπως ανακοίνωσαν οι παλαιστινιακές αρχές, προκλήθηκε από φιάλες υγραερίου.<p> Κατά τη διάρκεια της σύγκρουσης ανάμεσα σε Παλαιστίνιους και Iσραηλινούς εποίκους στη Ναμπλούς, ισραηλινά ελικόπτερα άνοιξαν πυρ τρεις φορές ενώ προσπαθούσαν να απομακρύνουν από την περιοχή δύο τραυματισμένους Ισραηλινούς.<p> «Παραβίαση»<p> Οι Παλαιστίνιοι κατηγόρησαν χθες το Ισραήλ για «κατάφωρη» παραβίαση των ρυθμίσεων του Σαρμ Ελ Σεΐχ. Ο Παλαιστίνιος διαπραγματευτής, Σαέμπ Ερακάτ, κατήγγειλε «τη διατήρηση των ισραηλινών στρατιωτικών οδοφραγμάτων στην είσοδο των παλαιστινιακών πόλεων και χωριών και τη συνέχιση του αποκλεισμού που έχει επιβληθεί σε πολλές παλαιστινιακές πόλεις. Αυτό αποτελεί κατάφωρη παραβίαση της τελικής διακήρυξης της συνόδου κορυφής του Σαρμ ελ Σεΐχ».<p> Και το Ισραήλ από την πλευρά του κατηγόρησε την Παλαιστινιακή Αρχή για «αμφίβολη εφαρμογή» των συμφωνηθέντων. Ο Ισραηλινός υπουργός Εξωτερικών, Σλόμο μπεν Αμί, είπε ότι η παλαιστινιακή αρχή «σκοπίμως ή κλείνοντας τα μάτια της επιτρέπει να δρουν οι ένοπλες πολιτοφυλακές των Τανζίμ», της παραστρατιωτικής οργάνωσης της Φατάχ, «κάτι που αποτελεί όχι μόνο παραβίαση των ρυθμίσεων του Σαρμ ελ Σεΐχ αλλά και των προηγούμενων συμφωνιών», ανάμεσα στους Ισραηλινούς και τους Παλαιστινίους.<p> Εκπρόσωπος της ισραηλινής κυβέρνησης δήλωσε ότι η βία έχει περιοριστεί αλλά «δεν έχει φτάσει ακόμα στο αναμενόμενο επίπεδο» και «ξέρουμε μετά βεβαιότητας ότι δεν έχουν ακόμα δοθεί διαταγές για να σταματήσει η βία».<p> Ο ηγέτης της Φατάχ στη Δυτική Οχθη, Μαρουάν Μπαργκούτι, δήλωσε χθες ότι η παλαιστινιακή εξέγερση «θα συνεχιστεί και ίσως θα ενταθεί». «Η Ιντιφάντα δεν μπορεί να σταματήσει με μια διαταγή, όπως και δεν ξεκίνησε με διαταγή εκ μέρους μας», είπε. «Αν δώσω διαταγή να σταματήσουν, νομίζετε ότι θα σταματήσουν; Είστε τρελοί; Πρόκειται για πολλούς ανθρώπους, πρόκειται για το δρόμο. Μπορώ να προσπαθήσω να τους πείσω αλλά δεν μπορώ να δώσω διαταγές. Δεν είναι στρατός», είπε μιλώντας στην ισραηλινή εφημερίδα «Χααρέτζ».<p><b> (Ασ. Πρες, Γαλλ. Πρακτορείο, ΑΠΕ)</b> <p>

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
