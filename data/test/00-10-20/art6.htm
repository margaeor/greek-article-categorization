<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 20 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ</b><p>
<b>Xάρι, ο καλύτερος φίλος του ανθρώπου<p></b> - Harry, un ami qui vous veut du bien.Γαλλία, 2000. Σκηνοθεσία: Ντομινίκ Μολ. Σενάριο: Ντομινίκ Μολ, Ζιλ Μαρσάν. Ηθοποιοί: Λοράν Λουκάς, Σερζί Λοπέζ, Ματίλντ Σενιέ, Σοφί Γκιγιεμέν. Διάρκεια: 117 λεπτά.<p>  Στη ζωή του Μισέλ εμφανίζεται ξαφνικά ο Χάρι, ένας παλιός φίλος που του προσφέρει λύσεις σε όλα του τα προβλήματα. Μια εκπληκτική, μαύρη κωμωδία από έναν νέο Γάλλο σκηνοθέτη, με έναν θαυμάσιο Σερζί Λοπέζ στο ρόλο του Χάρι.<p> Ο γαλλικός κινηματογράφος απέκτησε έναν νέο, ταλαντούχο σκηνοθέτη, τον Ντομινίκ Μολ. Ο «Χάρι» του, πρέπει να το πω από την αρχή, είναι μία από τις εκπλήξεις της φετινής σεζόν. Η ταινία αρχίζει κάπως δειλά, με τον Μισέλ, τη γυναίκα του Κλερ και τα τρία παιδιά τους να πηγαίνουν με το αυτοκίνητό τους σε διακοπές, αντιμετωπίζοντας τα διάφορα, συνηθισμένα οικογενειακά προβλήματα που αντιμετωπίζει ένα ζευγάρι με τρία παιδιά. Ξαφνικά, σ' ένα σταθμό βενζίνης, εμφανίζεται μπροστά του ο Χάρι. Ενας παλιός συμμαθητής του στο κολέγιο, μαζί με τη φιλενάδα του Προυν. Ο Χάρι, που θυμάται ότι ο Mισέλ είχε κάποτε ταλέντο συγγραφέα, προσφέρεται να βοηθήσει τον Μισέλ να στραφεί και πάλι στο γράψιμο. Θ'ακολουθήσει το ζευγάρι στο εξοχικό τους κι θ' αρχίζει να αφαιρεί όσα εμπόδια δεν αφήνουν τον Μισέλ να γράψει- <p> Σιγά σιγά, από λεπτή κωμωδία συμπεριφοράς και ψυχολογικό πορτρέτο των δυο αντρών, η ταινία μετατρέπεται σε μια μαύρη, απολαυστική, ταυτόχρονα εφιαλτική, κωμωδία. «Ο Χάρι δεν είναι ένας άνθρωπος που συμβιβάζεται», λέει ο σκηνοθέτης της ταινίας, Ντομινίκ Μολ (είχε πρωτοεμφανιστεί το 1994 με την ταινία «Intimite», χωρίς όμως να κάνει καμιά ιδιαίτερη εντύπωση). «Σε αυτό το επίπεδο αντιδρά μάλλον με παιδαριώδη τρόπο». Ο παιδαριώδης όμως τρόπος του Χάρι είναι ταυτόχρονα και τρόπος ανατροπής των πάντων. Η περιέργειά του, η τρομερή επιθυμία του να βοηθήσει τον Μισέλ, οι αντιδράσεις του, η προθυμία του να πληρώσει τα πάντα (σταδιακά ανακαλύπτουμε ότι ο Χάρι είναι πολύ πλούσιος), ακόμη και ν' αγοράσει αυτοκίνητο στον Μισέλ, η δίψα του για σεξ δείχνουν έναν άνθρωπο που έχει ξεπεράσει τα πάντα, έναν απελευθερωμένο άνθρωπο -ρόλο, πρέπει να σημειώσω, που ο Σερζί Λοπέζ ενσαρκώνει με ξεχωριστή δύναμη και πειθώ, από τη μια κάνοντας τον Χάρι πρόσωπο συμπαθητικό (ένα είδος ελκυστικού Μεφιστοφελή, που οδηγεί το θεατή-Φάουστ εκεί που τελικά ο ίδιος θέλει), ενώ από την άλλη τονίζει το διφορούμενο του χαρακτήρα του.<p> Ο Μισέλ δέχεται, στην αρχή κάπως διστακτικά, παρά την προτροπή της γυναίκας του, τη βοήθεια του Χάρι. Στην πορεία αφήνεται να παρασυρθεί για να βρεθεί ξαφνικά σε μια εφιαλτική κατάσταση από την οποία είναι πια αργά να ξεφύγει. Εκείνο που κατάφερε πάνω απ' όλα ο Ντομινίκ Μολ είναι να δώσει αυτή την πορεία με τρόπο θαυμάσιο, προσθέτοντας σταδιακά, και με ξεχωριστή προσοχή (φέρνοντας στο νου τον Χίτσκοκ) τα κομμάτια του παζλ, δημιουργώντας σε κάθε στροφή και μια μικρή έκπληξη (έκπληξη στη δημιουργία των καταστάσεων αλλά και στη συμπεριφορά των προσώπων), συνδυάζοντας αρμονικά το χιούμορ (συχνά άγριο) με το σασπένς, την ειρωνεία με τον τρόμο, παίζοντας με τα νεύρα του θεατή, αποκαλύπτοντάς μας, πίσω από την απλή καθημερινότητα, το ρεαλισμό (και τον τρόμο) μιας άλλης, βαθύτερης πραγματικότητας, από την οποία ξέρουμε ότι δεν υπάρχει διέξοδος. Αν ο Χάρι είναι ο καλύτερος φίλος του ανθρώπου, η ταινία του Ντομινίκ Μολ είναι ο καλύτερος φίλος του θεατή. Μην την χάσετε! <p> <b>Τίγρης και δράκος<p></b> - Crouching Tiger, Hidden Dragon. ΗΠΑ/Κίνα, 2000. Σκηνοθεσία: Ανγκ Λι. Σενάριο: Τζέιμς Σκάμους, Γουάνγκ Χούι Λινγκ, Τσάι Κου Ζουνγκ. Ηθοποιοί: Τσάου Γιουν Φατ, Μισέλ Γέο, Ζανγκ Ζιγί, Τσιανγκ Τσεν. Διάρκεια: 122 λεπτά.<p>  Δυο γυναίκες αγωνίζονται για ένα μαγικό σπαθί κι ένα θρυλικό πολεμιστή, σε μια ταινία εποχής, βασισμένη σε κινέζικους θρύλους, με εκπληκτικές σκηνές κουνγκ φου.<p> Στην Κίνα της δυναστείας των Κουίνγκ στρέφεται ο Ανγκ Λι ("Λογική και ευαισθησία", "Η παγοθύελλα") για τη νέα του αυτή ταινία. Η ιστορία αναφέρεται στον αγώνα δυο πολεμιστών - ενός άντρα, του Λι Μου, και μιας γυναίκας, της Γιου Σου, που αγαπιούνται σφοδρά χωρίς όμως να τολμούν να το παραδεχτούν - να υπερασπίσουν ένα μαγικό, μυθικό σπαθί, που τους κλέβει μια νεαρή αριστοκράτισσα, η Ζεν, αποφασισμένη να ξεφύγει από την προκαθορισμένη, καταπιεστική ζωή της για να ζήσει μια έντονη ζωή.<p> Με βάση ένα σενάριο, βασισμένο σ' ένα τετράτομο μυθιστόρημα που κυκλοφόρησε στην Κίνα στις αρχές του αιώνα, ο Λι φτιάχνει μια διαφορετική από τις μέχρι σήμερα ταινίες του, αντλώντας από διάφορους θρύλους και παραδόσεις της Κίνας. Ορισμένες απόψεις του ίσως να φαίνονται απομακρυσμένες από τις δικές μας, εκείνο όμως που ξεχωρίζει στην τελικά πολύ καλή ταινία του είναι οι σκηνές των συγκρούσεων, του κουνγκ-φου, με τους ήρωες να μάχονται μέσα σε δάση, σε αυλές, σε τοίχους, σε στέγες σπιτιών, πάνω στα κλαδιά δέντρων και μπαμπού, σκηνές «αέρινες», δοσμένες με εκπληκτική χορογραφία και εξαιρετικούς ρυθμούς που οφείλονται βασικά στον ειδικό των πολεμικών τεχνών Γιούεν Γο-Πινγκ, που είχε συνεργαστεί στις θαυμάσιες ταινίες του Κινέζου Τσούι Χαρκ καθώς και στο πρόσφατο Matrix.<p> Στα συν της ταινίας οι ερμηνείες τόσο του Τσάο Γιουν Φατ (Λι) και της Μισέλ Γέο (Γιου), δυο διάσημων πρωταγωνιστών του κουνγκ-φου, όσο και της νεαρής και πανέμορφης Ζανγκ Ζιγί (Ζεν), αποκάλυψης του Ζανγκ Γιμού που με κάθε ταινία της είναι και μια ευπρόσδεκτη έκπληξη.<p><b> Οι άλλες ταινίες<p></b>  ΦΟΝΙΚΗ ΣΥΧΝΟΤΗΤΑ (Frequenc y). ΗΠΑ, 2000. Σκηνοθεσία: Γκρέγκορι Χόμπλιτ. Σενάριο: Τόμπι Εμερικ. Ηθοποιοί: Ντένις Κουέιντ, Τζιμ Καβίζιελ, Ελίζαμπεθ Μίτσελ, Νόα Εμερικ. Διάρκεια: 119 λεπτά.<p> Σασπένς και μυστήριο με επίκεντρο ένα ταξίδι στο χρόνο, μέσα από την ιστορία ενός πατέρα και γιου, που συναντιούνται μέσα από μια άλλη διάσταση. Ο γιος (Καβίζιελ) ζει στο 1999, ο πατέρας (Κουέιντ) στο 1969. Ο πρώτος, χρησιμοποιώντας ένα παλιό ραδιόφωνο (μοναδικό μέσο «επαφής»), επεμβαίνει στη ζωή του δεύτερου για να του σώσει τη ζωή από πυρκαγιά (ο πατέρας είναι πυροσβέστης) και τελικά από ένα σίριαλ-κίλερ. Παρά τις κάποιες αδυναμίες στο σενάριο (ιδιαίτερα προς το φινάλε), η ταινία παρακολουθείται με ξεχωριστό ενδιαφέρον, προσφέροντας αρκετό σασπένς, φέρνοντας στο νου ταινίες όπως «Η έκτη αίσθηση» αλλά και «Επιστροφή στο μέλλον», αν και εδώ η επιστροφή γίνεται μ' ένα πολύ διαφορετικό τρόπο.<p>  ΓΙΑ ΠΑΝΤΑ ΠΑΙΔΙ (The Kid). ΗΠΑ, 2000. Σκηνοθεσία: Τζον Τέρτελτομπ. Σενάριο: Οντρι Γουέλς. Ηθοποιοί: Μπρους Γουίλις, Σπένσερ Μπρέζλιν, Εμιλι Μόρτιμερ, Λίλι Τόμλιν. Διάρκεια: 101 λεπτά.<p> Tην «Εκτη αίσθηση» θυμίζει και η ταινία αυτή της εταιρείας του Ντίσνεϊ. Με τον Μπρους Γουίλις να συμπρωταγωνιστεί και πάλι με παιδί, τη φορά αυτή τον «εαυτό» του που τον συναντά κάποια στιγμή στο σπίτι του, ακριβώς επειδή εδώ και χρόνια έχει σβήσει από τη μνήμη του την παιδική ηλικία του. «Συνάντηση» για να μπορέσει ο μεγάλος εαυτός του να αναγνωρίσει τα παιδικά του χρόνια και να γίνει πιο ανθρώπινος. Η Ντίσνεϊ προσπαθεί να συνδυάσει το φαντεζίστικο για ώριμους θεατές με παραμύθι για μικρούς κι αν δεν το πετυχαίνει πάντα προσφέρει μια ταινία που βλέπεται ευχάριστα και... ξεχνιέται πολύ γρήγορα.<p>  ΘΑΝΑΤΟΣ ΣΤΗ ΒΕΝΕΤΙΑ (Death in Venice). Ιταλία/Γαλλία, 1971. Σκηνοθεσία: Λουκίνο Βισκόντι. Σενάριο: Λουκίνο Βισκόντι, Νίκολα Μπανταλούκο. Ηθοποιοί: Ντερκ Μπόγκαρντ, Μπγιορν Αντερσεν, Σιλβάνα Μανγκάνο, Μαρίζα Μπέρενσον. Διάρκεια: 130 λεπτά.<p> H θαυμάσια, ελεγειακή ταινία του Βισκόντι, βασισμένη στο ομότιτλο βιβλίο του Τόμας Μαν. Ταινία που δεν έχει χάσει τίποτα από τη φρεσκάδα της, με τον Ντερκ Μπόγκαρντ έξοχο στο ρόλο του γερασμένου, ετοιμοθάνατου συνθέτη που φτάνει στη Βενετία για ξεκούραση κι ερωτεύεται ένα νεαρό, ξανθό πανέμορφο αγόρι.Η εμπνευσμένη σκηνοθεσία του Βισκόντι μαζί με την εξαιρετική φωτογραφία του Πασκουαλίνο ντε Σάντις και τα θαυμάσια ντεκόρ του Φερντινάντο Σκαρφιότι καταφέρνουν να αναπλάσουν τέλεια την εποχή, ενώ η μουσική του Μάλερ δημιουργεί μια ονειρική, σχεδόν σουρεαλιστική ατμόσφαιρα. <p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
