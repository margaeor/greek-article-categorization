<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



<b>Tου TAKH MIXA</b><p> Ούτε οι επεμβάσεις της Ευρωπαϊκής Κεντρικής Τράπεζας ούτε η αύξηση των επιτοκίων πρόκειται να σταματήσουν τη διολίσθηση του ευρώ. Αυτό οφείλεται σε σημαντικό βαθμό στο γεγονός ότι τα μεγέθη εκείνα που κάποτε εθεωρούντο «θεμελιώδη» όσον αφορά τη συναλλαγματική ισοτιμία ενός νομίσματος έχουν αλλάξει ριζικά στη σύγχρονη παγκοσμιοποιημένη οικονομία. Αυτό υποστηρίζει ο γνωστός στρατηγικός αναλυτής της εταιρείας Independent Strateg yΝτέιβιντ Ρος.<p> Σύμφωνα με την παραδοσιακή λογική, τα «θεμελιώδη στοιχεία» που προσδιόριζαν τη συναλλαγματική αξία του νομίσματος ήταν η νομισματική και δημοσιονομική πολιτική που ακολουθούσε μια χώρα, τo ισοζύγιο τρεχουσών συναλλαγών κ.τ.λ. Αν όλα αυτά τα «θεμελιώδη μεγέθη» ήταν υγιή, τότε η χώρα θα είχε και ισχυρό νόμισμα.<p><b> Οι αγορές</b><p> Ομως οι καιροί έχουν αλλάξει. Οι παράγοντες που προσδιορίζουν τις συναλλαγματικές ισοτιμίες σήμερα είναι οι διεθνείς κεφαλαιακές ροές που κατευθύνονται στην αγορά μετοχών. Αυτές οι ροές βρίσκονται σε συνεχή αναζήτηση παραγωγικών οικονομικών πόρων. Γι' αυτό τα κεφάλαια κατευθύνονταν στις ΗΠΑ και όχι στην Ευρώπη. Με αποτέλεσμα την καταβαράθρωση του ευρώ και την άνοδο του δολαρίου, παρά το γεγονός ότι αυτή τη στιγμή οι ΗΠΑ έχουν ένα έλλειμμα στο ισοζύγιο των τρεχουσών συναλλαγών που ισοδυναμεί με 4% του ΑΕΠ.<p> Μέχρι σήμερα υπήρχε η συνήθεια οι χώρες να χρηματοδοτούν το έλλειμμά τους με βραχυπρόθεσμες κεφαλαιακές ροές μέσω του διεθνούς τραπεζικού συστήματος. Προκειμένου μια χώρα να προσελκύσει τα κεφάλαια αυτά, τα επιτόκιά της θα πρέπει να προσφέρουν καλύτερες αποδόσεις στους ξένους επενδυτές από ό,τι αλλού. Ομως αυτό δεν ισχύει πλέον σήμερα. Γι' αυτό βλέπουμε το εκπληκτικό φαινόμενο, μια κεντρική τράπεζα να ανεβάζει τα επιτόκια και να βλέπει το νόμισμά της να πέφτει. Διότι η άνοδος των επιτοκίων επηρεάζει αρνητικά τις μετοχές ­ με αποτέλεσμα να φεύγουν τα κεφάλαια που προορίζονται για το χρηματιστήριο. Μια ανάλυση του ισοζυγίου πληρωμών των ΗΠΑ δείχνει ότι το εξωτερικό έλλειμμα της χώρας χρηματοδοτείται σήμερα από ροές επενδύσεων χαρτοφυλακίου.<p> Συμπερασματικά μπορεί να πει κανείς ότι η συναλλαγματική ισοτιμία ενός νομίσματος είναι πλέον άμεσα εξαρτώμενη από τις μεταρρυθμίσεις που προωθεί το κράτος στην οικονομία προκειμένου να επιτύχει την αύξηση της ανταγωνιστικότητάς της.<p> «Στο βαθμό τον οποίο οι κυβερνήσεις», γράφει ο κ. Ρος, «δεν καταφέρνουν να κάνουν ανταγωνιστικές τις επιχειρήσεις των χωρών τους και ελκυστικές στους παγκόσμιους επενδυτές μετοχών, τα νομίσματά τους θα υποφέρουν». Ομως, δεν θα υποφέρουν μόνο οι μετοχές αλλά και η πραγματική οικονομία καθώς δεν θα μπορέσει να ελκύσει το παραγωγικό κεφάλαιο το οποίο χρειάζεται.<p> Σήμερα οι ροές κεφαλαίων για την αγορά μετοχών κατευθύνονται από την Ευρώπη στις ΗΠΑ. «Οι ευρωπαϊκές επιχειρήσεις ψηφίζουν με τα πόδια τουςΣ να φύγουν από την ευρωζώνη. Αυτή είναι η κυριότερη αιτία της αδυναμίας του ευρώ. Ετσι, αυτό το έτος οι ευρωπαϊκές επιχειρήσεις επένδυσαν 168 δισ. δολάρια σε μετοχές των ΗΠΑ. Αυτό το ποσό υπερβαίνει κατά 165 δισ. δολάρια τα χρήματα τα οποία οι αμερικανικές επιχειρήσεις έχουν επενδύσει στην Ευρώπη».<p> <b>Οι δυσκολίες</b><p> Πέραν των γνωστών δυσκολιών που έχει η Ευρώπη στην προσέλκυση ξένων κεφαλαίων (ανελαστικές αγορές εργασίας, κράτος πρόνοιας κ.τ.λ.) υπάρχει και μια άλλη μεγάλη δυσκολία. Οι αμερικανικές επιχειρήσεις έχουν προϊόντα τα οποία πωλούνται παγκοσμίως. Δεν χρειάζεται να αγοράσουν ευρωπαϊκές επιχειρήσεις για να πωλήσουν τα προϊόντα τους. Στην καλύτερη περίπτωση, το μόνο που χρειάζονται είναι να αγοράσουν ευρωπαϊκά δίκτυα διανομής. «Επί πλέον, η εξαγορά των ευρωπαϊκών επιχειρήσεων» τονίζει ο κ. Ρος, «είναι γεμάτη προβλήματα. Παρ' όλες τις προσπάθειές τους να απελευθερώσουν τις ευρωπαϊκές αγορές εργασίας, οι περισσότερες κυβερνήσεις της ευρωζώνης αναγκάζουν τις επιχειρήσεις να προσλαμβάνουν εργαζόμενους εκ των οποίων τουλάχιστον το 80% είναι με συμβόλαια εφ' όρου ζωής».<p> «Αυτόν τον καιρό», καταλήγει ο κ. Ρος, «υπάρχει μια τεράστια πίεση στην Ευρωπαϊκή Κεντρική Τράπεζα να ενισχύει το ευρώ μέσω της παρέμβασης και της ανόδου των επιτοκίων. Και φυσικά σε περιόδους κρίσεων η Kεντρική Tράπεζα έχει κάποιο ρόλο να παίξει. Ομως το ευρώ δεν βρίσκεται σε κρίση. Η αξία του απλά καθορίζεται από τη σχετική ανταγωνιστικότητα των επενδύσεων σε ευρωπαϊκές επιχειρήσεις. Αυτό το οποίο απαιτείται είναι ταχύτεροι ρυθμοί οικονομικής μεταρρύθμισης, έτσι ώστε να γίνουν οι μετοχές των ευρωπαϊκών επιχειρήσεων ανταγωνιστικές σε παγκόσμιο επίπεδο. Αυτό σημαίνει απελευθέρωση των αγορών εργασίας, απελευθέρωση των αγορών αγαθών και υπηρεσιών, καθώς και ενθάρρυνση της επιχειρηματικότητας και των τεχνολογικών καινοτομιών».<p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
