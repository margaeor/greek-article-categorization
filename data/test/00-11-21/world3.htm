<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>MΟΣXA<p>
 Tου ΘANAΣH AYΓEPINΟY</b><p>
 Ο πρόεδρος και αρχιστράτηγος των ενόπλων δυνάμεων της Ρωσίας Βλαντίμιρ Πούτιν έχει αρχίσει να εκνευρίζεται με τους υφισταμένους του κι αυτό φάνηκε καθαρά με

τους υψηλούς τόνους και την πρωτοφανή σκληρότητα στους χαρακτηρισμούς της ομιλίας του προς τη στρατιωτική ηγεσία για τον απολογισμό του έτους.<p>
 «Δεν μπορούμε άλλο να κοροϊδεύουμε τις προσδοκίες των στρατιωτικών», φώναξε από το βήμα στους στρογγυλοκαθισμένους στρατηγούς του και τόνισε ότι «πρέπει να δημιουργήσουμε έναν επαγγελματικό στρατό, ικανό να εκπληρώνει αποστολές τοπικού και διεθνούς χαρακτήρα», προσθέτοντας ότι η ηθική, υλική και τεχνική κατάσταση του ρωσικού στρατεύματος δεν ανταποκρίνεται στους στόχους που έχουν τεθεί.<p>
 Ο Β. Πούτιν ζήτησε στην αρχή της ομιλίας του να τηρηθεί ενός λεπτού σιγή «για όσους δεν επέστρεψαν από το πεδίο της μάχης», χωρίς να αφήσει αμφιβολία ότι η επιχείρηση στην Τσετσενία θα συνεχιστεί όσο χρειαστεί για την πλήρη εξάλειψη των ανταρτικών ομάδων έτσι ώστε «η περιοχή αυτή να μην μπορεί ποτέ κι από κανέναν να χρησιμοποιηθεί ως εφαλτήριο για επίθεση στη Ρωσία και να μην επιτρέψουμε να βυθιστεί η χώρα σ' ένα αιματηρό έλος, όπως ονειρεύονται οι γεωπολιτικοί μας αντίπαλοι».<p>
 Απευθυνόμενος και σε ακροατήρια εκτός της αιθούσης ο Ρώσος ηγέτης δήλωσε ότι «σε κανέναν δεν θα επιτραπεί να επιλύει τα ρωσικά ζητήματα από θέση ισχύος», σημειώνοντας μάλιστα ότι ακόμη και σε μερικούς ηγετικούς κύκλους της Δύσης «επιβιώνουν ψυχροπολεμικά μέτρα και σταθμά», που βλέπουν τη Ρωσία ως εχθρό. Λίγο νωρίτερα το ρωσικό υπουργείο Αμυνας είχε ανακοινώσει ότι στις αρχές Δεκεμβρίου ο υπουργός Ιγκορ Σεργκέγεφ θα επισκεφθεί την έδρα του NATΟ και θα ζητήσει ανάμεσα στ' άλλα την επαναλειτουργία του γραφείου εκπροσώπησης της Συμμαχίας στη Μόσχα, το οποίο είχε κλείσει με την έναρξη της επιχείρησης στο Κόσοβο.<p>
 <b>Αλλαγές</b><p>
 Σύμφωνα με πολλούς παρατηρητές οι σφοδρές επικρίσεις Πούτιν φαίνεται πως προετοιμάζουν και ριζικές αλλαγές στην ηγεσία του ρωσικού στρατού, οι οποίες θα εκφραστούν πιθανότατα με την απομάκρυνση τόσο του υπουργού Σεργκέγεφ όσο και του Αρχηγού του Γενικού Επιτελείου Κβασνίν, οι οποίοι είχαν δημοσίως αντιπαρατεθεί για τους ρυθμούς και τον προσανατολισμό των περικοπών στις ένοπλες δυνάμεις. Τροφή στις εκτιμήσεις αυτές έδωσε και η τοποθέτηση του Β. Πούτιν ότι είναι ελάχιστοι οι ανώτατοι αξιωματικοί που έχουν συναίσθηση της πραγματικής στρατιωτικής ζωής στις μονάδες και τις περιφέρειες και οι περισσότεροι «ανεβαίνουν την υπηρεσιακή κλίμακα στα επιτελεία και τις υπηρεσίες της Μόσχας».<p>
 Ο πρόεδρος Πούτιν έχει απαιτήσει την επιτάχυνση της στρατιωτικής μεταρρύθμισης, η οποία στοχεύει στη δημιουργία ενός πιο ευκίνητου και εξοπλισμένου στρατού με την αποστρατεία περίπου 600.000 ανδρών στα επόμενα χρόνια και την ενίσχυση των χρηματικών πόρων για την ανανέωση των οπλικών συστημάτων, την τροφοδοσία και τη μισθοδοσία των μονάδων.<p>
 <b>Το «Κουρσκ»</b><p>
 Την ίδια στιγμή που η ηγεσία της Μόσχας προβληματιζόταν για το μέλλον του στρατού της, το υδρογραφικό σκάφος «Ακαδημαϊκός Κέλντις» κατευθυνόταν στη θάλασσα του Μπάρεντς, αναζητώντας σύμφωνα με πληροφορίες πρόσθετες αποδείξεις για την κατά 80% υιοθετημένη από τη ρωσική πλευρά εκδοχή ότι το υποβρύχιο «Κουρσκ» βυθίστηκε έπειτα από σύγκρουση με ξένο υποβρύχιο. Ο επικεφαλής της κυβερνητικής επιτροπής, αναπληρωτής πρωθυπουργός Ιλιά Κλεμπάνοφ ανέφερε ότι έχουν συγκεντρωθεί μια σειρά εμμέσων ενδείξεων, που επιβεβαιώνουν τη σύγκρουση, μία από τις οποίες είναι και ένα σήμα SΟS που κατεγράφη την επομένη

της τραγωδίας και αποδίδεται στο ξένο σκάφος, καθώς το «Κουρσκ» δεν μετέδιδε παρόμοιου τύπου σήματα.<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
