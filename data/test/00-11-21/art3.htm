<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Α</b>μήχανη και βαριά ήταν η ατμόσφαιρα μέσα στην οποία έγινε χθες το μεσημέρι η παράδοση του υπουργείου Πολιτισμού από τον Θεόδωρο Πάγκαλο στον Ευάγγ. Βενιζέλο. Στελέχη και υπάλληλοι του υπουργείου υποδέχθηκαν τον απερχόμενο υπουργό με θερμό χειροκρότημα. Πίσω του ακολουθούσε ο διάδοχός του, που ως παλιός γνώριμος δεν χρειαζόταν συστάσεις. Είχε προηγηθεί κατ' ιδίαν συνομιλία των δύο ανδρών στο υπουργικό γραφείο, όπου είχε πάει από τις 8.30 το πρωί ο απερχόμενος υπουργός. <p>
 Παίρνοντας αμέσως το λόγο ο Θ. Πάγκαλος, αν και φανερά ενοχλημένος για την πολιτική αποπομπή του, δεν έδωσε προτεραιότητα στην απάντησή του για το ζήτημα

αυτό. Πρόταξε τον απολογισμό του στα πολιτιστικά που διαχειρίστηκε στο 7μηνο της παραμονής του εκεί. Και από αυτά διάλεξε να ξεκινήσει με τα εργασιακά, αφήνοντας όλους να κάνουν τους συνειρμούς τους. <p>
 «Εχουμε εργασιακή ειρήνη στο υπουργείο», είπε και τόνισε: «Φεύγω από το υπουργείο με τελείως διαφορετική γνώμη από εκείνη την οποία είχα όταν το παρέλαβα. Είχα την εντύπωση ότι θα συναντήσω ένα τμήμα της δημόσιας διοίκησης και συνάντησα μια κυψέλη δημιουργική ανθρώπων που έχουν πάθος για τη δουλειά τους».<p>
 Κι έπειτα αναφέρθηκε στα επιμέρους θέματα, αρχίζοντας από τα οικονομικά, τα οποία ήταν η αφορμή να ξεσπάσει μεταξύ τους μεγάλη κόντρα, όταν ο Πάγκαλος προ

7μήνου είχε δηλώσει ότι παραλαμβάνει «τρύπα 3 δισ.», την οποία απέδιδε στην υπουργία Βενιζέλου. Τώρα, ούτε λόγος για τα περασμένα. Μόνο φιλοφρονήσεις και χαμόγελα. Επισήμανε όμως ότι παραδίδει τα οικονομικά αυξημένα κατά 25 δισ. από

τον τακτικό προϋπολογισμό του 2001 κι έχει συμφωνήσει με το υπ. Οικονομικών επιπλέον έσοδα 75 δισ. από τη μετοχοποίηση του ΟΠΑΠ, με ετήσια προσαύξηση τουλάχιστον 3%. <p>
 Μίλησε επίσης για τη διοίκηση: «έχει ξεκινήσει η διαδικασία κρίσεων των διευθυντών, ώστε να αποκατασταθεί η χρονίζουσα εκκρεμότητα», για τον αρχαιολογικό νόμο: «έχει ολοκληρώσει τον κύκλο ανταλλαγών απόψεων και έχει δοθεί στα κόμματα», για το νέο κτίριο του υπουργείου στο εργοστάσιο Τσαούσογλου: «η αγορά από την Εθνική Τράπεζα είναι έτοιμη να ολοκληρωθεί». Οσο

για το «Ακροπόλ», που η αγορά του είχε αποφασιστεί από τον Βενιζέλο, αλλά δεν προχώρησε, ο Θ. Πάγκαλος είπε ότι «έχει διάφορες δυσκολίες», αλλά «επετεύχθη ένας συμβιβασμός». Μίλησε και για το Μουσείο Σύγχρονης Τέχνης, που έχει δρομολογηθεί η αγορά του κτιρίου Φιξ κι έχει γίνει το κτιριολογικό πρόγραμμα, ενώ επανέλαβε την ιδέα του να χρησιμοποιηθεί το αμφιθέατρο του Ωδείου Αθηνών, «που έχει εγκαταλειφθεί από χρόνια», για να στεγάσει μια μικρή ορχήστρα (μέχρι

50 όργανα) και ο χώρος μπροστά να διαμορφωθεί σε εκθεσιακό. <p>
 Την ερχόμενη εβδομάδα θα εγκαινιαστεί η καινούργια έκθεση του Βυζαντινού Μουσείου, ενώ η Μαρίνα Λαμπράκη-Πλάκα είναι σε επαφή με τους κ.κ. Τσαχατζόπουλο, Αποστολάκη, για να της παραδοθούν οι χώροι των δύο στάβλων του Ιππικού στο πάρκο Στρατού, στο Γουδί, για να αποτελέσουν την Γλυπτοθήκη της Ελλάδος.<p>
 Αναφέρθηκε επίσης στον αρχιτεκτονικό διαγωνισμό για το Μουσείο της Ακρόπολης: «οι απαλλοτριώσεις προχωρούν, γίνονται κατεδαφίσεις». <p>
 <b>«Aλλος ο λόγος»</b><p>
 Πριν κλείσει, έδωσε τη δική του ερμηνεία για την αποπομπή του από το υπουργείο

Πολιτισμού, δηλώνοντας πως όσα είπε στην συνέντευξή του στο «Εθνος» δεν μπορεί

να είναι η αιτία. Πιστεύει πως είναι άλλος ο λόγος για την απόφαση του πρωθυπουργού, «την οποία θα πρέπει ο ίδιος να εξηγήσει κάποτε αν χρειαστεί». <p>
 Παραδίδοντας το μικρόφωνο στον κ. Βενιζέλο προσπάθησε να αστειευτεί με τη φανερή «διατροφική ακράτεια», που αποτελεί κοινό γνώρισμά τους, όπως και το «πάθος τους», αλλά το αστείο δεν έκανε κανένα να γελάσει. Τέλος, επισήμανε πως

οι δυο τους συνέπεσαν απολύτως στις διαπιστώσεις περί εξωτερικής πολιτικής, αφού «την ίδια μέρα που έγραψα αυτά τα απαράδεκτα, (σ.σ. ο Βενιζέλος) δημοσιεύει άρθρο-συνέντευξη στον "Ελεύθερο Τύπο" που λέει περίπου τα ίδια». <p>
 Ο Ευάγγελος Βενιζέλος έκανε σαφείς τις προθέσεις του λέγοντας «ουκ ήλθον καταλύσαι αλλά πληρώσαι». Είπε πως γι' αυτόν το υπουργείο Πολιτισμού είναι σημαντικό, γιατί «διαχειρίζεται την ιδιοσυστασία του Eλληνισμού» και εξαιτίας των Ολυμπιακών Αγώνων «έχει επωμιστεί στρατηγικό ρόλο». Σε σχέση με την Πολιτιστική Ολυμπιάδα, είπε πως χαίρεται, γιατί παραλαμβάνει ένα νομοθετικό πλαίσιο πληρέστερο από εκείνο που εκείνος άφησε. Φάνηκε να επικροτεί την απόφαση ανάθεσης της προεδρίας της Π.Ο. στον Τίτο Πατρίκιο, «σε έναν ποιητή που αγαπώ και σε έναν διανοούμενο που εκτιμώ». Καλά λόγια είχε επίσης και για τον υφυπουργό Πολιτισμού Γιώργο Φλωρίδη, «το συμφοιτητή του στο Πανεπιστήμιο και φίλο από παλιά». Η αναφορά σ' αυτά τα πρόσωπα σχολιάστηκε ως εκδήλωση των προθέσεών του να κρατήσει αυτούς μόνο στα πόστα που τους έχουν ανατεθεί. <p>
 Η τελετή έκλεισε με την αποχώρηση και των δύο. Ο Πάγκαλος βγήκε από την πόρτα και ο Βενιζέλος μπήκε στο ασανσέρ, αφήνοντας πίσω πηγαδάκια να συζητούν για τις εξελίξεις που συνεπάγεται η αλλαγή φρουράς. Μία από αυτές, η επάνοδος του Ευγένιου Γιαννακόπουλου στη θέση του γενικού γραμματέα, που θεωρείται βεβαία. <p>
 <b>Ν. ΚΟΝΤΡΑΡΟΥ-ΡΑΣΣΙΑ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
