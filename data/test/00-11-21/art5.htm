<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Τ</b>α διεθνή -τουλάχιστον στο όνομα- βραβεία «Θέσπις» 2000 και 2000, τα βραβεία «Κάρολος Κουν 2000» και τα Βραβεία Κριτικής Θεάτρου και Μουσικής 2000 απονεμήθηκαν για πέμπτη συνεχή χρονιά, χθες το μεσημέρι, στο Μέγαρο Μουσικής, σε μια δίωρη τελετή, παρουσία μελών των κριτικών επιτροπών, των περισσότερων υποψηφίων, αλλά και όλων των βραβευθέντων.<p>
 Το διεθνή χαρακτήρα των βραβείων «Θέσπις» επισήμανε, κατ' αρχάς, κηρύσσοντας την έναρξη της εκδήλωσης, η οποία τελούσε υπό την αιγίδα του, ο δήμαρχος Αθηναίων Δημήτρης Αβραμόπουλος, κάνοντας αυτό το «διεθνή» να ηχήσει κάπως άκαιρο στα αυτιά των θεατών.<p>
 Διότι μπορεί να είχε αναγγελθεί από καιρό ότι το βραβείο «Θέσπις» 2000 απονέμεται στον Πίτερ Στάιν και το «Θέσπις» 2000 στον Ιάπωνα Ταντάσι Σουζούκι,

για προ αμνημονεύτων χρόνων παραστάσεις τους, σε μια προσπάθεια νομιμοποίησης αυτού του διεθνούς χαρακτήρα των βραβείων, όμως η βράβευση αυτή παρ' ολίγο να γίνει εν αγνοία των καλλιτεχνών.<p>
 Εγκυρες πληροφορίες ήθελαν να το πληροφορούνται οι δύο θεατράνθρωποι μόλις πριν από μία εβδομάδα. Κι αυτό, παρ' ότι, σύμφωνα με τον πρόεδρο της Ενωσης Ελλήνων Θεατρικών και Μουσικών Κριτικών, Κ. Χαραλαμπίδη, τα πράγματα είναι τελείως διαφορετικά. Οπως μας τόνισε: «Οι καλλιτέχνες έχουν ειδοποιηθεί εδώ και έναν μήνα, δήλωσαν το ενδιαφέρον τους να παραστούν στη βράβευσή τους και είναι ντροπή του ΥΠΠΟ που δεν κάλυψε τα έξοδα γι' αυτό».<p>
 Η ουσία, πάντως, είναι ότι τα «Θέσπις» στάθηκαν αιτία ποικίλων μειδιαμάτων και

τρανταχτού γέλωτα μεταξύ του κοινού.<p>
 «Παρακαλείται ο Ιάκωβος Καμπανέλλης να έλθει για να απονείμει το βραβείο στον Πίτερ Στάιν», κάλεσε ο πρόεδρος του Δ.Σ. της Ενωσης, Κ. Χαραλαμπόπουλος, πυροδοτώντας τα γέλια, αφού τα βραβεία μάλλον οι φωτογραφίες των βραβευθέντων θα μπορούσαν να τα παραλάβουν. Για τον Στάιν το χρυσό στεφάνι του βραβείου τελικά το παρέλαβε εκπρόσωπος της γερμανικής πρεσβείας. «Σε ποιον θα το παραδώσω; » είχε λίγο νωρίτερα αναρωτηθεί σε πλήρη αμηχανία ο Ι. Καμπανέλλης.<p>
 Το βραβείο του Σουζούκι το παρέλαβε με τη σειρά του ο γ.γ. της Ενωσης, Γιώργος

Κάρτερ.<p>
 Από εκεί κι έπειτα η εκδήλωση, η οποία πραγματοποιήθηκε σε συνεργασία με τον Πολιτιστικό Οργανισμό του Δήμου Αθηναίων, κύλησε ομαλώς, με πολλές -ήταν φορές

που υπερέβαιναν την αντοχή του κοινού- προβολές μαγνητοσκοπημένων σκηνών από τις ερμηνείες ή από τις παραστάσεις που βραβεύτηκαν.<p>
 Το μεγάλο βραβείο θεάτρου, ένα χρυσό στεφάνι σαν αυτό που απονεμήθηκε στους Στάιν-Σουζούκι, παρέλαβε ο Παύλος Μάτεσις «για το σύνολο του δραματουργικού και μεταφραστικού του έργου», με αφορμή τη μετάφραση της «Νεκρής Ζώνης» του Χάρολντ Πίντερ, που παρουσιάζεται αυτό τον καιρό, σε σκηνοθεσία Αντώνη Αντύπα.<p>
 <b>Tα βραβεία «Kουν»</b><p>
 Το βραβείο «Κάρολος Κουν» για τη σκηνοθεσία ελληνικού έργου απονεμήθηκε στον Βασίλη Νικολαΐδη, για την παράσταση της «Ειρήνης», που παρουσίασε το Εθνικό Θέατρο. Το βραβείο ερμηνείας ελληνικού έργου κέρδισε ο Γιώργος Παρτσαλάκης, παραλαμβάνοντάς το από το δήμαρχο Αθηναίων, για την ερμηνεία του Τρυγαίου στην

ίδια παράσταση.<p>
 Το βραβείο συγγραφής ελληνικού θεατρικού έργου το κέρδισε ο Λένος Χρηστίδης για το «πρωτοποριακής και έξυπνης γραφής έργο του», όπως σημείωσε η επιτροπή, «Δύο θεοί», που σκηνοθέτησε ο Βαγγέλης Θεοδωρόπουλος.<p>
 Και τιμητική διάκριση σε οργανισμό της Περιφέρειας προβλεπόταν, η οποία ομοφώνως απονεμήθηκε στο Δημοτικό Περιφερειακό Θέατρο Λάρισας -το «Θεσσαλικό Θέατρο»- για τη συλλογική πορεία του αλλά και την παράσταση του έργου τού Γκολντόνι «Φίλος, όχι αστεία», που σκηνοθέτησε ο Βασίλης Παπαβασιλείου.Το βραβείο, το οποίο παρέλαβε ο διευθυντής του ΔΗΠΕΘΕ Γ. Ζιάγκας, απένειμε η Αντιγόνη Βαλάκου.<p>
 Την τιμητική διάκριση για θεατρολογικό σύγγραμμα πήρε ο καθηγητής και λογοτέχνης Πέτρος Μαρτινίδης για το έργο του «Μεταμορφώσεις του θεατρικού χώρου-τυπικές φάσεις κατά την εξέλιξη της αρχιτεκτονικής των θεάτρων στη Δύση».<p>
 Ο Στάθης Λιβαθινός βραβεύτηκε στην κατηγορία του νέου δημιουργού για τη σκηνοθεσία του έργου τού Τ. Κούσνερ «Φρεναπάτη».<p>
 <b>Tα μουσικά  βραβεία</b><p>
 Τα μουσικά βραβεία που απονεμήθηκαν στην εκδήλωση συνολικά ήταν τέσσερα.Το μεγάλο βραβείο μουσικής 2000 ομοφώνως απονεμήθηκε στην υψίφωνο Ιουλία Τρούσσα,

η οποία ως μικρό αντίδωρο ερμήνευσε έργα Μότσαρτ και Στράους, ξεσηκώνοντας το χειροκρότημα και τις επευφημίες του κοινού. Την τιμητική διάκριση 2000 σε δίσκο Ελληνα εκτελεστή πήρε η ιταλική εταιρεία AGΟRA μαζί με την πιανίστρια Δανάη Καρρά, για τις επιτυχείς ηχογραφήσεις έργων Μητρόπουλου, Χατζιδάκι, Μέντελσον και Τσιμαρόζα. Η Δ. Καρρά δεν αρκέστηκε στο να παραλάβει το βραβείο,

αλλά ερμήνευσε και μια σύντομη σονάτα του Τσιμαρόζα.<p>
 Επειδή, όμως, και η μουσική δραστηριότητα της περιφέρειας δεν μπορούσε να μείνει στο περιθώριο, η επιτροπή σε αναγνώριση των προσπαθείων που καταβάλει το Δημοτικό Ωδείο Λαμίας το βράβευσε «για τις αξιόλογες προσπάθειές του για την προώθηση του μουσικού αισθητηρίου των κατοίκων της Λαμίας».Βραβεύοντας με τον τρόπο αυτό τους 700 μαθητές και συγχρόνως 50 δασκάλους του. Το βραβείο παρέλαβε ο δήμαρχος Λαμίας μαζί με εκπρόσωπο του Ωδείου.<p>
 Τέλος, η τιμητική διάκριση σε νέο σολίστα δόθηκε στο Δημήτρη Δεσύλλα, για τις επιδόσεις του στα κρουστά όργανα, μικρό δείγμα της οποίας έδωσε και αμέσως μετά τη βράβευσή του.<p>
 Ολα αυτά, χωρίς να λείψουν, βεβαίως, οι απορίες για τις παραστάσεις, σκηνοθεσίες και ερμηνείες (μουσικές και θεατρικές), οι οποίες, μολονότι συζητήθηκαν και αποτέλεσαν γεγονότα, κατά την περίοδο 2000-2000, ούτε καν υποψήφιες δεν ήταν στα βραβεία.... <p>
 <b>ΙΩ. ΚΛΕΦΤΟΓΙΑΝΝΗ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
