 Ο εντοπισμός κλεψίτυπων CD, DVD, φωτογραφιών αλλά και τηλεοπτικών εικόνων είναι δυνατός με πρόγραμμα που δημιούργησε το Εργαστήριο Τεχνητής Νοημοσύνης και Ανάλυσης Πληροφοριών του τμήματος Πληροφορικής του ΑΠΘ.
 Σύμφωνα με τον καθηγητή του τμήματος Πληροφορικής του ΑΠΘ Γιάννη Πήτα, το πρόγραμμα βασίζεται σε μηχανισμό, ένα είδος «αόρατου υδατογραφήματος», όπως έχουν τα χαρτονομίσματα, που μπαίνει στη μουσική, το βίντεο ή τη φωτογραφία. Με τη χρήση του νέου προγράμματος εντοπίζεται η κλεψίτυπη εικόνα ή μουσική χάρη σε έναν αυτόματο μηχανισμό αναζήτησης. Το πρόγραμμα μπορεί να χρησιμοποιηθεί και στο Ιντερνετ αλλά και σε μεταδόσεις που γίνονται με ψηφιακό
 Ο καθηγητής του ΑΠΘ τονίζει: «H προστασία των πνευματικών δικαιωμάτων σε ψηφιακά μέσα είναι μεγάλη πρόκληση, η επιτυχής αντιμετώπιση της οποίας απαιτεί
έναν συγκερασμό τεχνικών από επιστημονικά πεδία, όπως η κρυπτογραφία, οι τηλεπικοινωνίες, η επεξεργασία σήματος και άλλα. Παρά τις συντονισμένες ερευνητικές προσπάθειες των τελευταίων ετών, δεν έχει βρεθεί μέθοδος που να πληροί όλα τα κριτήρια επιτυχίας.
 Ενα επιπλέον πρόβλημα που πρέπει να αντιμετωπιστεί είναι και το γεγονός ότι κανείς δεν μπορεί να αποκλείσει πως στο μέλλον δεν θα εμφανιστούν εξυπνότερες τεχνικές παραβίασης της όποιας προστασίας παρέχουν οι μέθοδοι που έχουν αναπτυχθεί μέχρι σήμερα. Δεδομένου όμως του γεγονότος ότι τα οικονομικά συμφέροντα που βρίσκονται πίσω από τα πνευματικά δικαιώματα είναι τεράστια, μπορεί να περιμένει κανείς ότι αργά ή γρήγορα η τεχνολογία θα είναι σε θέση να
βρει αποτελεσματικές λύσεις στο κρίσιμο αυτό πρόβλημα. Το γεγονός ότι στο βορειοελλαδικό χώρο έχει αναπτυχθεί μια κρίσιμη μάζα ερευνητικών φορέων που καταπιάνονται με επιτυχία με το χωρίς αμφιβολία δύσκολο και ιδιαίτερα οξυμένο στη Βαλκανική πρόβλημα δημιουργεί βάσιμες ελπίδες ότι ο χώρος αυτός θα πρωτοστατήσει στις σχετικές εξελίξεις και θα επωφεληθεί από τις πιο σημαντικές
