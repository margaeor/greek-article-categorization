<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του ΑΡΗ ΧΑΤΖΗΓΕΩΡΓΙΟΥ</b><p>
 «Να κάνω αίτηση για δεύτερο τηλέφωνο στο σπίτι ή να περιμένω 40 μέρες, έως την
1η Ιανουαρίου 2001, που απελευθερώνεται η τηλεπικοινωνιακή αγορά, για να πάρω πιο φθηνή γραμμή; » Μπορεί ένα τέτοιο ερώτημα να προκαλεί θυμηδία σε όσους γνωρίζουν «πρόσωπα και πράγματα» στις ελληνικές τηλεπικοινωνίες, όλα δείχνουν όμως ότι η απελευθέρωση της αγοράς είναι οικοδόμημα χωρίς θεμέλια και θα καθυστερήσει για πολύ ακόμη, με επιπτώσεις κάθε άλλο παρά αστείες... <p>
 Ουδείς είναι αυτή τη στιγμή σε θέση να προβλέψει πότε θα μπορέσει ο οικιακός καταναλωτής να χρησιμοποιήσει τις υπηρεσίες άλλων εταιρειών πλην του ΟΤΕ και να επωφεληθεί φθηνότερων τιμολογίων. Οι προβλέψεις όμως είναι μάλλον δυσοίωνες
δεδομένου ότι: <p>
 1) Η Ελλάδα είναι η τελευταία από τις χώρες της Ευρωπαϊκής Ενωσης με μονοπώλιο
στη δημόσια τηλεφωνία. Στην πλειονότητα των χωρών, η απελευθέρωση ήρθε πριν το
1997 και ελάχιστες άλλες πήραν παράταση (Ιρλανδία, Πορτογαλία) χωρίς όμως να την αξιοποιήσουν ολόκληρη. Είναι ενδεικτικό μάλιστα ότι στις χώρες που η απελευθέρωση είχε οριστεί για την 1/1/98, οι άδειες στους ανταγωνιστές του «εγχώριου» ΟΤΕ είχαν δοθεί πριν από τις 31/12/97 και σε πανηγυρική μάλιστα τελετή.<p>
 2) Βασική δικαιολογία για την παράταση που δόθηκε στην Ελλάδα ήταν η ανάγκη που είχε ο ΟΤΕ να εκσυγχρονίσει το τηλεπικοινωνιακό του δίκτυο. Δόθηκε λοιπόν μια παράταση τριών ετών, και στο διάστημα αυτό ο ΟΤΕ αγόρασε εξοπλισμό αξίας περίπου 500 δισεκατομμυρίων δραχμών χωρίς διαγωνισμό και με προγραμματικές συμφωνίες που υπεγράφησαν στο τέλος του 1997. Το μεγαλύτερο μέρος της προμήθειας έγινε από τους εγχώριους οίκους, δηλαδή τις Ιντρακόμ και Ζίμενς, αφού προηγήθηκαν πολιτικο-δικαστικές διαμάχες μιας δεκαπενταετίας (η μελέτη για την ψηφιακοποίηση ξεκίνησε από τον ΟΤΕ το 1982!). Στο διάστημα 1997-2000 η
τιμή της αστικής μονάδας από 11, 5 δραχμές ανά τρίλεπτο βρέθηκε στις 9 δραχμές ανά λεπτό (αύξηση 135% για τρίλεπτη συνδιάλεξη).<p>
 3) Αν όμως στον ΟΤΕ επετράπη να «μαγειρεύει» επί 15 χρόνια για να αποφασίσει ποιος θα τον προμηθεύσει ψηφιακά κέντρα, το ελληνικό κράτος έλαβε επίσης περίοδο χάριτος για να ετοιμάσει το νομοθετικό πλαίσιο της απελευθέρωσης. Θα έπρεπε δηλαδή να ετοιμάσει: α) Ενα πλήρες και κατανοητό πλαίσιο νόμων και υπουργικών αποφάσεων ώστε όλοι να γνωρίζουν τι χρειάζεται για να προσφέρουν τηλεπικοινωνιακές υπηρεσίες. β) Ενα φορέα ικανό να παρακολουθεί την τήρηση του
νομικού πλαισίου και να ρυθμίζει την αγορά. γ) Ενα σύστημα παρακολούθησης των «δρόμων» μέσα από τους οποίους περνούν οι τηλεπικοινωνίες, δηλαδή τις ραδιοσυχνότητες (κυρίως) και τα καλώδια. (Με όρους οδικής κυκλοφορίας θα έπρεπε κάποιος να φτιάξει ΚΟΚ, σώμα τροχονόμων και δρόμους).<p>
 4) Αντί για όλα τα παραπάνω, τι συνέβη; Ας τα πάρουμε ανάποδα: α) Η κατάσταση στις συχνότητες παραμένει χαοτική σε σημείο ώστε ραδιοφωνικοί σταθμοί να κάνουν παρεμβολές ακόμη και στην αεροναυτιλία. Το υπουργείο Μεταφορών δεν μπορεί καν να εφαρμόσει το ισχύον πλαίσιο, καθώς δεν έχει σύστημα παρακολούθησης του ραδιοφάσματος (πέραν ελαχίστων απαρχαιωμένων ραδιογωνιομέτρων). Διαγωνισμός που έγινε πέρυσι για την προμήθεια συστήματος παρακολούθησης του φάσματος απέβη άκαρπος λόγω έλλειψης κατάλληλων προσφορών (εμφανίστηκε μόνο η Ιντρακόμ). β) Η Εθνική Επιτροπή Τηλεπικοινωνιών (η «Τροχαία») παρέμεινε επί σχεδόν οκτώ χρόνια σώμα ουσιαστικά ανενεργό, καθώς είχε ελάχιστους υπαλλήλους και τους περισσότερους αποσπασμένους από τον ΟΤΕ -τον οποίο θα έπρεπε να ελέγξει. γ) Ο τηλεπικοινωνιακός νόμος ψηφίστηκε μόλις την περασμένη εβδομάδα ενώ εκκρεμεί σωρεία υπουργικών αποφάσεων που θα διευκρινίζουν τους όρους του παιχνιδιού. <p>
 5) Τι έκανε για όλα τα παραπάνω η Ευρωπαϊκή Επιτροπή που ενδιαφέρεται για τη σύγκλιση των αγορών; Τήρησε στάση αναμονής (προφανώς με κάποια ανταλλάγματα) και μόνο σε ορισμένες περιόδους (1998) προσπάθησε να σκληρύνει τη στάση της, επιβάλλοντας «πάγωμα» των κοινοτικών κονδυλίων που προορίζονταν για τον εκσυγχρονισμό των τηλεπικοινωνιών. Ο ΟΤΕ, όμως, αν και κύριος αποδέκτης του «παγώματος» ελάχιστα ενοχλήθηκε αφού είχε αρκετά χρήματα από τις αλλεπάλληλες μετοχοποιήσεις και τις αυξήσεις στα τιμολόγια για να συνεχίσει τις προμήθειες σε Ιντρακόμ-Ζίμενς.<p>
 Μέσα στο χάος που περιγράψαμε παραπάνω, όμως, ξεκίνησαν να λειτουργούν δεκάδες
μικρές και μεγάλες εταιρείες που πρόσφεραν τηλεπικοινωνιακές υπηρεσίες εκτός της σταθερής δημόσιας τηλεφωνίας. Η κινητή τηλεφωνία γιγαντώθηκε και ύστερα από έξι χρόνια πλησιάζει σε τζίρο τη σταθερή. Τα τιμολόγια χρήσης παραμένουν υψηλά καθώς οι εταιρείες προσπαθούν από αυτά να αποσβέσουν τις επενδύσεις, αφού επικράτησε η λογική των δωρεάν τηλεφώνων (καμία αρχή δεν μπόρεσε να επιβάλει περιορισμό των επιδοτήσεων) και ο ανταγωνισμός ελάχιστα βοήθησε.<p>
 Κάποτε όμως «όλα τα ωραία πράγματα τελειώνουν» και η ασυδοσία στον τηλεπικοινωνιακό χώρο άρχισε πάλι να ενοχλεί, καθώς άλλωστε πλησίαζε η προθεσμία για την πλήρη απελευθέρωση των τηλεπικοινωνιών. Οσο και αν η Ελλάδα είναι μια μικρή σχετικώς αγορά, πολλές ευρωπαϊκές επιχειρήσεις ενδιαφέρονται όχι μόνο να μπουν σ' αυτήν αλλά και να παίξουν ρόλο στην περιοχή των Βαλκανίων
και του Ευξείνου Πόντου όπου ο ΟΤΕ αποφάσισε να «παίξει άτσαλα», επιχειρώντας να ελέγξει με οποιοδήποτε κόστος τηλεπικοινωνιακούς οργανισμούς (Ρουμανία, Αρμενία, Βουλγαρία, Μολδαβία, Σκόπια) για να επιβάλει τους προνομιακούς του προμηθευτές.<p>
 Ηρθε λοιπόν η ώρα της απελευθέρωσης και αυτό πρακτικά θα σήμαινε ότι κάθε ενδιαφερόμενος θα μπορούσε να προσφέρει τηλεπικοινωνίες. Ομως: <p>
 1) Ως πρώτο βήμα επελέγη η χορήγηση αδειών στα δίκτυα σταθερής-ασύρματης τηλεφωνίας. Πρόκειται για δίκτυα που τώρα αναπτύσσονται διεθνώς και ουδείς γνωρίζει πόσο αποδοτικά θα λειτουργήσουν για το κοινό και όσους τα κατέχουν. Η
προθεσμία για την εκδήλωση ενδιαφέροντος έληξε χθες και στις 4/12 αρχίζει δημοπρασία. Για να λειτουργήσουν όμως μαζικά θα χρειαστούν τουλάχιστον δώδεκα μήνες ενώ εκτιμάται ότι οι υπηρεσίες που θα προσφέρουν θα αφορούν κυρίως μεγάλες επιχειρήσεις.<p>
 2) Μέσα στο 2001 θα πρέπει να γίνει και «η απελευθέρωση του τοπικού βρόχου». Ο
όρος κρύβει την αποδέσμευση του δικτύου που διαθέτει ο ΟΤΕ από τα κομβικά κέντρα έως το πιο απομακρυσμένο σπίτι. Με άλλα λόγια ο ΟΤΕ θα υποχρεώνεται να νοικιάζει τμήματα του δικτύου αυτού σε όποια επιχείρηση του το ζητήσει. Η επιχείρηση που θα έχει, για παράδειγμα, νοικιάσει δίκτυο στην περιοχή Χαυτεία,
θα μπορεί να το νοικιάζει σε οποιονδήποτε έχει εκεί σταθερό τηλέφωνο. Ο συγκεκριμένος πελάτης θα χρησιμοποιεί έναν κωδικό και θα πραγματοποιεί κλήσεις
από το σταθερό τηλέφωνο που δεν θα περνούν στο λογαριασμό του ΟΤΕ. <p>
 Για να γίνει όμως αυτό χρειάζεται ο ΟΤΕ να έχει ένα διεθνώς αποδεκτό σύστημα κοστολόγησης για να μη νοικιάζει το δίκτυό του όσο θέλει αποτρέποντας έτσι τους ανταγωνιστές. Πώς όμως να γίνει αυτό όταν ακόμη δεν έχει ολοκληρωθεί το καινούργιο σύστημα έκδοσης των λογαριασμών και τιμολόγησης του ΟΤΕ που ανέλαβε
μέσω των προγραμματικών συμφωνιών (και με διασταλτική ερμηνεία τους) ο όμιλος Ιντρακόμ; Είναι λοιπόν πολύ πιθανό, ο ΟΤΕ να προβάλλει διάφορα εμπόδια και η ελεύθερη πρόσβαση των ιδιωτικών εταιρειών στο δίκτυό του με όρους που θα εξασφαλίζουν φθηνότερα τιμολόγια να ξεκινήσει μετά το 2002. Εως τότε βεβαίως, η κυβέρνηση θα αναζητεί άλλους τρόπους να μειώσει το κόστος για επιχειρήσεις και νοικοκυριά και να τιθασεύσει το «τέρας του πληθωρισμού»...<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
