<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



<b>Του ΔΗΜ. KΟNTΟΓIANNH<p>
 Α</b>ν κοιτάξει κάποιος το διάγραμμα που δείχνει την πορεία του Χρηματιστηρίου της Αθήνας και του Χρηματιστηρίου της Κωνσταντινούπολης από τις αρχές του 2000 μέχρι σήμερα, δεν μπορεί παρά να κάνει κάποιες διαπιστώσεις. Η πρώτη διαπίστωση είναι ότι από τον Ιανουάριο του 2000 μέχρι και τα τέλη Απριλίου τα δύο χρηματιστήρια χαρακτηρίζονται από ανοδική τάση. Από το Μάιο του ίδιου χρόνου μέχρι τα μέσα Σεπτεμβρίου, το ΧΑΑ καλπάζει, ενώ το αντίστοιχο της Πόλης

χαρακτηρίζεται από μια σταθερή και ελαφρά ανοδική τάση, με τις γνωστές ακραίες

αυξομειώσεις. Από τα μέσα Σεπτεμβρίου και μετά η Σοφοκλέους εισέρχεται στο γνωστό καθοδικό κανάλι, ενώ η αγορά της Κωνσταντινούπολης ακολουθεί μια ξέφρενη ανοδική πορεία μέχρι τις αρχές του έτους.<p>
 Από τον Απρίλιο του 2000 μέχρι τις αρχές Σεπτεμβρίου η Κωνσταντινούπολη κινείται πτωτικά, παράλληλα σχεδόν με την Αθήνα. Από τότε και για έναν περίπου

μήνα τα δύο χρηματιστήρια ακολουθούν αντίστροφες πορείες, με τη Σοφοκλέους να ανεβαίνει και την Κωνσταντινούπολη να πέφτει.<p>
 Αυτή η τάση αντιστρέφεται ακόμη μία φορά στα τέλη Σεπτεμβρίου, όταν πλέον το Χρηματιστήριο της Κωνσταντινούπολης ανεβαίνει απότομα και της Αθήνας πέφτει.<p>
 Πολλές φορές η σχέση των δύο χρηματιστηρίων -πιο ειδικότερα των γενικών δεικτών των μετοχών τους- έχει γίνει αντικείμενο συζητήσεων και προβληματισμού.<p>
 Κοινός δεσμός, αν θα μπορούσε να λεχθεί αυτό, των δύο αγορών είναι ασφαλώς τα ξένα θεσμικά χαρτοφυλάκια που επενδύουν στις αναδυόμενες αγορές και επομένως έχουν παρουσία τόσο στην Αθήνα όσο και στην Κωνσταντινούπολη, αφού αυτά τα δύο

χρηματιστήρια έχουν μεγάλο βάρος στους δείκτες αναφοράς της MSCI και της IFC. Είναι γνωστό επίσης ότι η παρουσία των ξένων χαρτοφυλακίων είναι πιο έντονη στην τουρκική αγορά απ' ό,τι στην ελληνική. Η φύση αυτών των χαρτοφυλακίων σε συνδυασμό με τις απότομες και συχνές αλλαγές σκηνικού που συμβαίνουν στην τουρκική πολιτική και οικονομική ζωή εξηγούν τις συγκριτικά μεγαλύτερες διακυμάνσεις της τουρκικής χρηματιστηριακής αγοράς. Από εκεί και πέρα τίθενται

θέματα ρευστότητας, Momentum (ώθησης) και συγκριτικών αποτιμήσεων στο ευρύτερο

πλαίσιο της μακροοικονομίας.<p>
 Είναι γνωστό ότι η μεγάλη άνοδος της τουρκικής αγοράς στα τέλη του 2000 και στις αρχές του νέου έτους πυροδοτήθηκε τόσο από τις προσδοκίες για την ευρωπαϊκή προοπτική της Τουρκίας όσο και από την υιοθετηθείσα τότε νομισματική

πολιτική σε συνδυασμό με το πακέτο του Διεθνούς Νομισματικού Ταμείου. Σημαντικό ρόλο έπαιξαν επίσης και οι συγκριτικά καλύτερες αποτιμήσεις των τουρκικών εταιρειών.<p>
 Οι αποτιμήσεις ήταν επίσης ο καταλύτης του ράλι της τουρκικής αγοράς τον Οκτώβριο που μας πέρασε, ενώ η αύξηση του ειδικού βάρους της ελληνικής αγοράς στους δείκτους της MSCI ήταν η κυριότερη αιτία της ανόδου της Σοφοκλέους το Σεπτέμβριο.<p>
 Το δίμηνο Σεπτεμβρίου - Οκτωβρίου είναι το τελευταίο παράδειγμα αντίθετης πορείας των δύο αγορών και μπορεί κάλλιστα να αποδοθεί σε μετακινήσεις ξένων κεφαλαίων από το ένα στο άλλο.<p>
 Προσπαθήσαμε, μελετώντας οικονομετρικά τις χρονοσειρές των δύο γενικών δεικτών

Αθήνας και Κωνσταντινούπολης, από τις αρχές του 2000 μέχρι πρόσφατα, να διαπιστώσουμε αν υπάρχει αιτιακή σχέση μεταξύ των δύο χρηματιστηρίων (Granger Causalit y). Αν δηλαδή οι μεταβολές του γενικού δείκτη του ΧΑΑ προκαλούν μεταβολές του γενικού δείκτη στην Κωνσταντινούπολη και το αντίστροφο.<p>
 Αφού εξασφαλίσαμε τη στασιμότητα των δύο μεταβλητών παίρνοντας την πρώτη διαφορά σε λογαρίθμους και αφού εξετάσαμε τα αποτελέσματα των δύο παλινδρομήσεων καταλήξαμε στο συμπέρασμα ότι οι μεταβολές των τιμών του γενικού δείκτη στο ΧΑΑ δεν ερμηνεύονται από τις μεταβολές των τιμών του γενικού δείκτη της Κωνσταντινούπολης για χρονικές υστερήσεις 4 έως 6 ημερών, αλλά και 20 ημερών, πάντοτε υπό την έννοια του Granger Causalit y. Σε μία μόνο περίπτωση, εκείνης της χρονικής υστέρησης των 20 ημερών, ήμασταν πολύ κοντά στο να διατυπώσουμε την πρόταση ότι οι μεταβολές στο ΧΑΑ προκαλούν τις μεταβολές του γενικού δείκτη στην Πόλη. Ισως τα συμπεράσματα να άλλαζαν αν οι χρονοσειρές πήγαιναν πιο πίσω από τις αρχές του 2000.<p>
 Με αυτά τα δεδομένα, δεν μπορούμε να ισχυριστούμε ότι μπορεί κάποιος να χρησιμοποιήσει τις μεταβολές τού ενός εκ των δύο γενικών χρηματιστηριακών δεικτών για να εξηγήσει τι θα γίνει στον άλλον δείκτη, λίγες μέρες μετά.<p>
 Η Αθήνα και η Κωνσταντινούπολη είναι μεν σχετικά κοντά σε απόσταση, αλλά και πάλι αρκετά μακριά, με την εξαίρεση κάποιων μικρών διαλειμμάτων.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
