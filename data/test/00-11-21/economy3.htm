<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Tου ΔHM. KΟNTΟΓIANNH</b><p>
 Αν η παρατεταμένη πτώση του Xρηματιστηρίου της Αθήνας από τα μέσα Σεπτεμβρίου του 2000 μέχρι σήμερα είναι συνισταμένη πολλών διαφορετικών παραγόντων, η βουτιά των τελευταίων συνεδριάσεων που μεταφράζεται σε απώλειες της τάξης του 8% περίπου από τις αρχές της προηγούμενης εβδομάδας δεν μπορεί παρά να αποδοθεί κυρίως στα κατώτερα του αναμενόμενου αποτελέσματα 9μήνου μερικών μεγάλων τραπεζών που οδήγησαν σε υποβαθμίσεις της προσεχούς κερδοφορίας τους από ξένους οίκους και σε πωλήσεις μετοχών από ξένα θεσμικά χαρτοφυλάκια. <p>
 «Υπαρχουν πολλοί παράγοντες που μπορεί να επικαλεστεί κανείς για να εξηγήσει την καθοδική πορεία της ελληνικής αγοράς για μεγάλο χρονικό διάστημα, τώρα όμως δεν υπάρχει αμφιβολία ότι η μεγάλη πτώση των τελευταίων ημερών συνδέεται με τις ανακοινώσεις των αποτελεσμάτων των τραπεζών», τονίζει υψηλά ιστάμενο στέλεχος θεσμικού χαρτοφυλακίου που θέλει να παραμείνει ανώνυμο. «Ομολογώ ότι κι εγώ αιφνιδιάστηκα, περίμενα ότι θα υπήρχε κάποια πίεση αλλά όχι αυτή που βλέπουμε».<p>
 Ο γενικός δείκτης έκλεισε 2, 16% χαμηλότερα στις 3.338, 02 μονάδες τη Δευτέρα, με 25 μετοχές να κινούνται ανοδικά, 324 καθοδικά και 30 να παραμένουν στάσιμες. Ο όγκος των συναλλαγών διαμορφώθηκε στα 50, 4 δισ. δραχμές.<p>
 Επειδή οι τράπεζες θεωρούνται αμυντικά χαρτιά στο σημερινό χρηματιστηριακό και
επιτοκιακό περιβάλλον και επειδή επιπλέον έχουν μεγάλο ειδικό βάρος στους χρηματιστηριακούς δείκτες ήταν επόμενο οι «αρνητικές εκπλήξεις κερδών» που επιφύλαξαν στους επενδυτές να μετρήσουν περισσότερο. Οι αρνητικές εκπλήξεις οδήγησαν κάποιους ξένους οίκους να προχωρήσουν σε αναθεώρηση προς τα κάτω των κερδών ανά μετοχή των τραπεζών για το επόμενο τρίμηνο και σε κάποιες περιπτώσεις για τα μελλοντικά τρίμηνα, με αποτέλεσμα να δημιουργηθεί αρνητική τάση για το μελλοντικό ρυθμό αύξησης των κερδών τους (negative earnings momentum), που μεταφράζεται σε εκτιμήσεις για υψηλότερα (Ρ/Ε) στο μέλλον, δηλαδή λιγότερο ελκυστικές μετοχές.<p>
 Αυτό το γεγονός οδήγησε σε ρευστοποιήσεις μετοχών που επεκτάθηκαν και σε άλλες
«βαριές» μετοχές τύπου ΟΤΕ, για τον απλούστατο λόγο ότι τα συγκεκριμένα ξένα θεσμικά χαρτοφυλάκια επενδύουν σε αναδυόμενες αγορές και κοιτάζουν τις χώρες ως σύνολο και όχι ξεχωριστούς κλάδους μέσα σε κάθε χώρα.<p>
 Στην Ελλάδα, οι κλάδοι των τραπεζών και των τηλεπικοινωνιών έχουν ένα ειδικό βάρος που πλησιάζει το 60% με αποτέλεσμα, αν αυτές πάνε άσχημα, να παίρνει η μπάλα και τις μετοχές των άλλων εταιρειών λόγω ρευστοποιήσεων. Ειδικότερα για τη μετοχή του ΟΤΕ αναφέρονται πέραν των άλλων ως αιτίες τόσο η γενικότερη υποχώρηση των μετοχών του κλάδου των τηλεπικοινωνιών παγκοσμίως όσο και οι πρόσφατες δηλώσεις του διευθύνοντος συμβούλου του οργανισμού περί 5ης ιδιωτικοποίησης. <p>
 Πάντως για τον τραπεζικό κλάδο σημειώνεται η απουσία ορισμένων ειδικών παραγόντων, όπως θα ήταν κάποιες συγχωνεύσεις και εξαγορές που όμως δεν προχώρησαν και οι οποίες θα μπορούσαν πιθανόν να δικαιολογήσουν υψηλότερες αποτιμήσεις, αφού τα αποτελέσματα των περισσότερων τραπεζών φέτος έχουν πληγεί
τόσο από την παρατεταμένη κρίση του Xρηματιστηρίου Αθηνών όσο και από τη μείωση του καθαρού επιτοκιακού περιθωρίου τους.<p>
 Εδώ θα πρέπει επιπλέον να τονιστεί ότι ειδικά οι τράπεζες παρουσιάζουν μικρότερη συσχέτιση με τις τραπεζικές μετοχές αναπτυγμένων αγορών σε σύγκριση με την αντίστοιχη σχέση των μετοχών τηλεπικοινωνιακών εταιρειών όπως ο ΟΤΕ, ενώ ταυτόχρονα εμφανίζουν αρνητική συσχέτιση με τις μετοχές τραπεζών που ανήκουν σε αναδυόμενες αγορές. Αυτό πρακτικά σημαίνει ότι από τη σκοπιά του διαχειριστή ενός ξένου χαρτοφυλακίου θα είχε μεγαλύτερη αξία η επένδυση σε τραπεζικές μετοχές διαφόρων αναδυόμενων αγορών παρά σε μετοχές χωρών (countr y-based). Ομως δυστυχώς τέτοιες επενδύσεις δεν μπορούν να υλοποιηθούν, γιατί δεν υπάρχουν κλαδικά θεσμικά χαρτοφυλάκια που επενδύουν σε κλάδους αναδυόμενων αγορών.<p>
 «Οι επιλογές βασίζονται σε χώρες, όχι σε κλάδους και αν τα αποτελέσματα των εταιρειών που συμμετέχουν στους κύριους κλάδους παρουσιάζουν αρνητικές εκπλήξεις, τότε υποφέρει από ρευστοποιήσεις το σύνολο της αγοράς. Φυσικά ισχύει το αντίστροφο όταν υπάρχουν θετικές εκπλήξεις», εξηγεί ο ίδιος θεσμικός.<p>
 Ο ίδιος θεωρεί ότι η ελληνική αγορά παρουσιάζει πρόβλημα ρευστότητας που όμως δεν έχει να κάνει στενά μόνο με τη χρηματιστηριακή ρευστότητα.<p>
 «Από προσφορά χρήματος πάτε καλά, από προσφορά χαρτιών (ομόλογα και μετοχές) καλύτερα», τονίζει θέλοντας να υπογραμμίσει τη σημασία που αποδίδουν τα ξένα χαρτοφυλάκια στις συνθήκες ρευστότητας μιας τοπικής αγοράς. «Αυτή τη στιγμή πάντως η ρευστότητα των αγορών σε διεθνές επίπεδο δεν είναι καλή και το γεγονός ότι ούτε της ελληνικής είναι δεν ξενίζει κάποιο διαχειριστή ξένου χαρτοφυλακίου». <p>
 Aλλο στέλεχος ξένου οίκου αναφερόμενο στο ίδιο πρόβλημα λέει: «Αν χρειαστεί σπάμε τόσο τις εντολές αγοράς όσο και πώλησης. Δεν είναι τόσο μεγάλο το πρόβλημα».<p>
 Υπάρχει η εντύπωση ότι αρκετά ξένα θεσμικά χαρτοφυλάκια είναι εγκλωβισμένα λόγω της χαμηλής ρευστότητας της ελληνικής αγοράς και δεν μπορούν να «βγουν», όμως αυτό φαίνεται ότι δεν αφορά τόσο τα θεσμικά χαρτοφυλάκια που παρακολουθούν κάποιους δείκτες αναφοράς (benchmarks όπως π.χ. της MSCI), αλλά εκείνα τα χαρτοφυλάκια που κάνουν ενεργή διαχείριση. Τα κεφάλαια όμως που έχουν τοποθετήσει τα τελευταία στην ελληνική αγορά είναι περιορισμένα. <p>
 Οι αναλυτές και θεσμικοί που μίλησαν στην Οικονομική-«Ε» για την πορεία της αγοράς και τις αιτίες τόσο της μεγάλης πρόσφατης υποχώρησης όσο και της παρατεταμένης πτώσης του ΧΑΑ αναφέρθηκαν και σε μια σειρά από άλλους παράγοντες. <p>
 Tέτοιους παράγοντες θεωρούν τη στασιμότητα που παρατηρείται σε θέματα διαρθρωτικών αλλαγών και ιδιωτικοποιήσεων, τις υψηλές αποτιμήσεις αρκετών εταιρειών στο όχι και τόσο μακρινό παρελθόν, την άνοδο του πληθωρισμού λόγω των αρνητικών επιπτώσεων από το πετρέλαιο και το αδύναμο ευρώ, την επιδείνωση του διεθνούς περιβάλλοντος και τέλος, τη μη ομαλή προσαρμογή των βραχυπρόθεσμων επιτοκίων της δραχμής στα επίπεδα εκείνων του ευρώ.<p>
 Ολοι αυτοί οι παράγοντες έχουν συνεισφέρει στη διαμόρφωση μιας αρνητικής ψυχολογίας και στην αποχή των μικροεπενδυτών από την αγορά που μπορεί να δημιουργήσει μεγαλύτερα προβλήματα στην οικονομική ζωή του τόπου αν δεν αντιμετωπιστεί εγκαίρως. <p>
 Πάντως άλλοι παράγοντες της αγοράς, όπως ο κ. Νίκος Κονταρούδης, επικεφαλής του τμήματος παραγώγων της Αρτιον Χρηματιστηριακής, απορρίπτουν την άποψη ότι τα παράγωγα έχουν μερίδιο ευθύνης στη μεγάλη πτώση της Σοφοκλέους.<p>
 «Ψάχνουμε να βρούμε δικαιολογίες για την πτώση της αγοράς. Αυτή η άποψη είναι λανθασμένη. Αν ίσχυε ότι τα παράγωγα ευθύνονται για την πτώση της Σοφοκλέους, τότε δεν θα έπρεπε να διαπραγματεύονται σε premium τις προηγούμενες ημέρες, αλλά σε discount», λέει στην Οικονομική-«Ε» ο κ. Κονταρούδης.<p>
 Οι τιμές των συμβολαίων μελλοντικής εκπλήρωσης (ΣΜΕ) διαπραγματεύονται σε premium όταν οι τιμές τους είναι υψηλότερες των θεωρητικά σωστών τιμών τους (εκείνες που δίνουν τα μοντέλα) και σε discount όταν οι τιμές τους είναι χαμηλότερες των θεωρητικά σωστών τιμών.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
