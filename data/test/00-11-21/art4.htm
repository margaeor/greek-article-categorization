<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Κ</b>αι οι δύο φορείς αριθμούν οχτώ χρόνια γόνιμης και δημιουργικής πορείας ο καθένας στο χώρο του. Και οι δύο ενδιαφέρονται να προωθήσουν τα «συμφέροντά» τους στην Ελλάδα και το εξωτερικό, αναζητώντας νέους σύγχρονους τρόπους και πάνω απ' όλα νέες αγορές. Αναγνωρίζοντας τα κοινά τους ενδιαφέροντα, αποφάσισαν να «αρραβωνιστούν», προκειμένου το προϊόν του ενός και ο τρόπος του

άλλου να συνευρεθούν σε μια δημιουργική μελλοντική πορεία.<p>
 Ο λόγος για το Mone yShow, που οργανώνεται από το 1992 στην Αθήνα, συγκεντρώνοντας τους σημαντικότερους φορείς της αγοράς χρήματος και την αστική-μη κερδοσκοπική εταιρεία Διεθνείς Σχέσεις Πολιτισμού της Ζωζώς Λιδωρίκη, που από το 1992 έχει στόχο την προβολή του ελληνικού πολιτισμού στο εσωτερικό και στο εξωτερικό.<p>
 Το φλερτ που κετέληξε στον «αρραβώνα» επισημοποιήθηκε προχθές Κυριακή στη διοργάνωση του Mone yShow, σε κεντρικό ξενοδοχείο. Το «γλέντι» όμως θα γίνει τον ερχόμενο Μάιο, όταν οι δύο φορείς θα συνδιοργανώσουν το Culture show, όπου

ο πολιτισμός θα έρθει κοντά στο χρήμα. To Culture show, που εμπνεύστηκε η Ζωζώ

Λιδωρίκη, έχει στόχο να φέρει σε επαφή τους σημαντικούς πολιτιστικούς φορείς του τόπου με τους επιχειρηματίες και τον κόσμο της οικονομίας. Το ενδιαφέρον της νέας αυτής συνεργασίας δεν είναι μόνον η εξεύρεση χρημάτων. Οι Διεθνείς Σχέσεις Πολιτισμού δεν θα προσφέρουν μόνο τις προτάσεις προς επιχορήγηση. Θα φέρουν κοντά τους ανθρώπους του πολιτισμού και του χρήματος κι εκείνοι από κει

και πέρα θα βρίσκουν τους τρόπους της συνεργασίας τους. Εκτός από χορηγία, δηλαδή, μπορεί ο οικονομικός φορέας να προσφέρει και υπηρεσίες, όπως είναι η οργάνωση ενός γραφείου μάρκετινγκ ή ο δανεισμός ενός μάνατζερ.<p>
 Η ανακοίνωση όλων αυτών συνοδεύτηκε με ένα πάνελ και ομιλητές τον πρόεδρο του διοικητικού συμβουλίου και διευθύνοντα σύμβουλο της Γενικής Τράπεζας Ιωάννη Μάνο, τον εκδότη Θανάση Καστανιώτη και το σκηνοθέτη Γιάννη Χουβαρδά.<p>
 Για τη «νέα σχέση του κόσμου της οικονομίας με τον κόσμο του πολιτισμού» μίλησε ο Ιωάννης Μάνος. Εκανε μια αναδρομή στην «αντιφατική» για πολλά χρόνια σχέση των δύο κόσμων, για να καταλήξει τονίζοντας την ανάγκη για μια «παράλληλη πορεία». «Οι τράπεζες», είπε, «είναι πλέον οργανισμοί που συνδέουν ένα ευρύτερο φάσμα πολιτών. Πρέπει, λοιπόν, να συμμετάσχουν στον πολιτισμό κάτω από ένα ορισμένο κανονιστικό πλαίσιο, γιατί αλλιώς θα περιθωριοποιηθούν. Πρέπει ωστόσο να ξανασκεφτούν τις χορηγίες τους, ίσως επιβάλλεται να δώσουν έμφαση στο βιβλίο, στο θέατρο (π.χ. θεατρική έρευνα) και στην ποίηση». Ανέφερε

πως σε κάθε τράπεζα φτάνουν εκατοντάδες υποψήφιες προτάσεις για επιχορήγηση και αναρωτήθηκε γιατί ο κόσμος του πολιτισμού δεν κάνει κάτι, δεν αντιδρά όταν

γνωρίζει ότι το ποσοστό που αναλογεί στον πολιτισμό στην Ευρώπη είναι μόλις 0, 4%... <p>
 Μια περισσότερο επιθετική πολιτιστική πολιτική προς το εξωτερικό πρότεινε ο Θανάσης Καστανιώτης, αναφέροντας χαρακτηριστικά: Tη δημιουργία πολιτιστικών υποδομών, που να μπορούν να υποστηρίζουν δραστηριότητες με εξαγώγιμο χαρακτήρα, τη χρηματοδότηση είτε απευθείας στο φορέα είτε μέσω της συνεργασίας

μεταξύ των καλλιτεχνών ή ακόμη και των χωρών, τη χρηματοδότηση προγραμμάτων για την παιδεία και την αξιοποίηση των νέων τεχνολογιών.<p>
 Στην προβολή της ελληνικής παραγωγής στο εξωτερικό αναφέρθηκε και ο Γιάννης Χουβαρδάς, κάνοντας προτάσεις τόσο στους πολιτιστικούς φορείς όσο και στις επιχειρήσεις.<p>
 Αναμένουμε με αγωνία το γάμο...<p>
 <b>Φ.Μπ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
