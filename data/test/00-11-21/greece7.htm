<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΘEΣΣAΛΟNIKH<p>
 Του ΜΠΑΜΠΗ ΓΙΑΝΝΑΚΙΔΗ<p>
 Λ</b>ίγα μόλις χρόνια, ίσως όχι πάνω από 3-4, μας χωρίζουν από τη στιγμή που οι ηλεκτρονικοί υπολογιστές θα μπορούν να εκτελούν με ευκολία και αξιοπιστία τα φωνητικά μηνύματα που θα λαμβάνουν από τον χρήστη «αφέντη» τους. Σήμερα κάτι τέτοιο έχει επιτευχθεί σε αρκετά ικανοποιητικό βαθμό, αλλά εργαστηριακά, ενώ στην καθημερινή ζωή των πολιτών αναμένεται να παρουσιαστεί μαζικά στα επόμενα τρία με τέσσερα χρόνια. <p>
 Η εκτίμηση αυτή ανήκει στον διευθυντή του Εργαστηρίου Υπολογιστών του Τεχνολογικού Ινστιτούτου Μασαχουσέτης (του γνωστού ΜΙΤ), Μιχάλη Δερτούζο και τη διατύπωσε στη διάρκεια συνέντευξης Τύπου που δόθηκε χθες το μεσημέρι στη Θεσσαλονίκη και οργανώθηκε από τον πρόεδρο των εταιρειών Business Architects Consultanc yA.E. και Business Architects Networks AE, Δημήτρη Δημητριάδη. Στη συνέντευξη συμμετείχε και ο διευθυντής της Γενικής Διεύθυνσης της Κοινωνίας της Πληροφορίας της Ευρωπαϊκής Ενωσης, Γιώργος Μητακίδης. <p>
 Ο κ.Δερτούζος βρέθηκε στη Θεσσαλονίκη με την ευκαιρία της χθεσινοβραδινής αναγόρευσή του σε επίτιμο διδάκτορα του Τμήματος Πληροφορικής του Α.Π.Θ. Στο μεταξύ, νωρίτερα το μεσημέρι, σε ειδική τελετή, ο δήμαρχος Θεσσαλονίκης, Βασίλης Παπαγεωργόπουλος τίμησε τον διακεκριμένο Ελληνα επιστήμονα, απονέμοντάς του το Αργυρό Μετάλλιο της Πόλης.<p>
 «Η πληροφορική επανάσταση βρίσκεται, κυριολεκτικά στα σπάργανα. Ακόμη οι άνθρωποι υπηρετούν τις μηχανές και όχι οι μηχανές τον άνθρωπο», τόνισε ο κ. Δερτούζος, ο οποίος χαρακτήρισε το Internet ως μία υπόθεση «που αφορά μία μικρή ομάδα επιδειξιών και ηδονοβλεψιών. Οι πρώτοι, που αντιπροσωπεύουν μόλις το 1% της παγκόσμιας οικονομίας, επιδεικνύουν τις δυνατότητές τους και οι δεύτεροι που αντιστοιχούν μόλις στο 5% των κατοίκων του πλανήτη, απλά "σερφάρουν" έχοντας κολλημένο το δάχτυλο σε κάποιο "ποντίκι"». <p>
 Κατά τον ίδιο, το ζητούμενο στο οποίο πρέπει να ανταποκριθεί η τεχνολογία, είναι η ουσιαστική βελτίωση του επιπέδου των επικοινωνιών ανάμεσα στον χρήστη και τη μηχανή, πρέπει δηλαδή να κατακτηθεί η δυνατότητα της φυσικής συνεννόησης ανάμεσα στον άνθρωπο-χρήστη και στον ηλεκτρονικό υπολογιστή. Πρέπει επίσης να αντιμετωπιστούν και διάφορα άλλα ζητήματα ανάμεσα σε ανθρώπους που μιλούν διαφορετική γλώσσα, αφού η εξέλιξη στην επανάσταση της πληροφορίας θα σημειωθεί στο περιβάλλον του Διαδικτύου. <p>
 Ο κ. Μητακίδης αναφέρθηκε στο πρόγραμμα e-Europe, στο πλαίσιο του οποίου, όπως

τόνισε, στόχος της κάθε χώρας-μέλους της Ε.Ε. είναι η καθολική πρόσβαση στο Διαδίκτυο, μέχρι το τέλος του 2002, με την ανάληψη όλων των δράσεων για την επέκταση στο ηλεκτρονικό εμπόριο (e-commerce), στην επαγγελματική κατάρτιση και μόρφωση. Ο ίδιος έκανε γνωστό ότι σε λίγες μέρες οι αρχηγοί των κρατών-μελών θα συναντηθούν στη Νίκαια, προκειμένου να εγκρίνουν τους κοινούς κανόνες και δείκτες που θα ισχύσουν για την ανά τρίμηνο καταγραφή της επίτευξης των στόχων που έχει τεθεί για κάθε χώρα (bench marking).<p>
 Οπως επισήμανε, σήμερα οι δείκτες ανάπτυξης στους τομείς αυτούς είναι ιδιαίτερα χαμηλοί στον Νότο, με ουραγό την Ελλάδα, ενώ είναι πάνω από τον μέσο

όρο στη Βόρεια Ευρώπη και συγκεκριμένα στις σκανδιναβικές χώρες. Το πρόγραμμα ναι μεν απευθύνεται στις 15 χώρες κράτη-μέλη της Ε.Ε., ωστόσο το «παρακολουθούν» και οι υπό ένταξη χώρες, οι οποίες έχουν ήδη αρχίσει να θέτουν

όμοιους ή παρόμοιους στόχους. <p>
 Σύμφωνα με τον κ. Μητακίδη, οι Ελληνες δεν αξιοποιούν τις σημαντικές ικανότητες που έχουν, όσον αφορά τη χρήση του λογισμικού. Οπως τόνισε, «οι Ελληνες θα μπορούσαμε να αναπτύξουμε τις ικανότητές μας, γιατί έχουμε δημιουργικότητα και ευκολία στη σύλληψη ιδεών. Οι ικανότητες των Ελλήνων στον συγκεκριμένο τομέα, με την κατάλληλη ανάπτυξη, θα μπορούσαν να προσφέρουν υπηρεσίες στη χώρα ανάλογες με αυτές του τουρισμού».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
