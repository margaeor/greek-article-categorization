<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Tου ΓΙΩΡΓΟΥ ΚΙΟΥΣΗ<p>
 Ε</b>νας υπερυψωμένος παραλιακός δρόμος, σπίτια χαμηλότερα απ' αυτόν, μετρημένοι στα δάχτυλα του ενός χεριού αγωγοί διαμέτρου τριάντα εκατοστών, κλειστά ρέματα


ψηλά στα γύρω βουνά και μια παρατεταμένη νεροποντή βούλιαξαν χθες την Ανάβυσσο.<p>
 «Αυτά μας έπνιξαν», έλεγαν και ξανάλεγαν γεμάτοι αγανάκτηση οι ντόπιοι που είδαν μέσα σε λίγες ώρες τα νοικοκυριά τους να επιπλέουν λες και ήταν βάρκες στην παραλία. <p>
 Η απογευματινή λιακάδα δεν ήταν αρκετή να στεγνώσει την οργή και τα δάκρυα των


πλημμυροπαθών που έβλεπαν, προσπαθούσαν, αλλά δεν μπορούσαν να μερέψουν το θηρίο. Το ποτάμι που κατέβαζε η λεωφόρος Καραμανλή με παραπόταμους τους δρόμους και τα δρομάκια αριστερά και δεξιά. <p>
 «Κοιτάξτε εδώ χάλια, κοιτάξτε νερό. Eίναι απλό. Το νερό αγριεύει και ψάχνει διέξοδο. Πού θα πάει, κατηφορίζει και κινείται προς τη θάλασσα. Οταν εμποδίζεται, πλημμυρίζει και λιμνάζει. Εγιναν λιμνοδεξαμενή τα σπίτια μας και οι δρόμοι, ας ψάξουν τώρα στην κοινότητα και το ΥΠΕΧΩΔΕ να βρουν γιατί πνιγήκαμε. Ντροπή», λέει ο Στάθης Κεσεδάκης που βγάζει τα νερά με τους κουβάδες από ένα γκαράζ λίγα μέτρα από την παραλία. «Και το 1987 τα ίδια είχαμε», συνεχίζει. «Τα νερά έρχονται από εκεί πάνω, από τον Ολυμπο, τον Αγιο Κωνσταντίνο, την Κερατέα, τα Καλύβια. Εκλεισαν τα ρέματα, πού να βρουν διέξοδο


τα νερά; ». Δίπλα τους δύο ιατρεία, ένα καρδιολογικό και ένα ορθοπεδικό. Το νερό έφτασε μέχρι μέσα, κολυμπούσαν τα χαλιά και τα αντικείμενα του δαπέδου. Εβγαλαν έξω τους καναπέδες και τις καρέκλες, πήραν σφουγγαρίστρες και κουβάδες


για να απαντλήσουν τα λασπόνερα. <p>
 Πάνω από ένα φρεάτιο δίπλα σε μια μάντρα στέκεται ο Αριστομένης Μπούκης. «Κοίτα εκεί χάλια. Από εκεί θα περάσει η θάλασσα. Είναι σαν να έχεις βελόνα και θες να περάσεις από την κεφαλή της τριχιά. Τι να σου κάνει αυτό το πράγμα.


Ολος ο παραλιακός οικισμός πλημμύρισε, σπίτια, ιατρεία, φαρμακεία, μαγαζιά, κολύμπησαν. Από θαύμα δεν θρηνήσαμε θύματα. Εκεί είναι η γούβα, εκεί το ύψωμα του δρόμου και από κάτω είναι η θάλασσα. Πώς θα φύγει σε αυτήν τόσο νερό; »<p>
 Τη δική του εξήγηση δίνει ο βουλευτής Θανάσης Κατσιγιάννης. «Λείπει ένα τεχνικό έργο που θα ανακουφίσει την Ανάβυσσο, την Παλαιά Φώκαια και τη Σαρωνίδα. Αν και έχει χρηματοδοτηθεί και εγκριθεί μελέτη, παρ' όλα αυτά δεν δόθηκαν οι πιστώσεις. Είναι αστεία τα ποσά που διατίθενται για αντιπλημμυρικά έργα στην Ανατολική Αττική».<p>
 Δίπλα του ο επί 14 χρόνια πρόεδρος της κοινότητας Αναβύσσου, Νίκος Χατζηρουσσέας. «Από εκεί, από την Κερατέα, μας τα στείλαν τα νερά», λέει όταν τον ρωτάμε για την αιτία του κακού. «Δεν γνωρίζουμε ακόμη το μέγεθος των ζημιών, πάντως θα είναι πολλά εκατομμύρια. Καταστράφηκαν αυτοκίνητα, μαγαζιά, περιουσίες. Κοίτα εκεί, ακόμη και η αλάνα βούλιαξε».<p>
 «Μελέτες είχατε κάνει; » τον ρωτάμε. «Πάμε στην κοινότητα να τις δείτε», απαντά. Στη διαδρομή αριστερά και δεξιά αντιλαμβάνεται ο καθένας το μέγεθος της καταστροφής. <p>
 Λίγα μέτρα πιο κάτω από την κοινότητα η Μάρω Γεωργίου με τον Γιώργο το σύζυγό της μόλις που κατάφεραν να απαντλήσουν με τη βοήθεια της Πυροσβεστικής τα νερά


που είχαν κατακλύσει την αποθήκη του εργοστασίου τους. «Εφτασαν κοντά τα δυο μέτρα. Καταστραφήκαμε. Είμαστε έμποροι και καταστράφηκαν υφάσματα, ρούχα, μια αποθήκη καταστράφηκε. Τι να περιμένουμε πια. Τόσα χρόνια δεν έκαναν κάτι, τώρα


θα αλλάξει το πράγμα; ». Από τα μεσάνυχτα έως χθες το απόγευμα η Πυροσβεστική Υπηρεσία δέχτηκε 110 κλήσεις για βοήθεια στην περιοχή. Εξήντα συνεργεία με 250


πυροσβέστες και τρία διασωστικά αμφίβια της ΕΜΑΚ εργάζονταν σκληρά για την απάντληση των υδάτων.<p>
 Το απόγευμα στην παραλιακή, στο Λαγονήσι, τη Σαρωνίδα, τη Βάρκιζα τίποτε δεν θυμίζει τη θεομηνία της Κυριακής. Μόνο οι πέτρες και οι λάσπες που έχουν μείνει στην άκρη του δρόμου και κάποια χαντάκια που άνοιξαν δρόμο στις παραλίες των όμορων κοινοτήτων. Αυτά άλλωστε ήταν και η σωτηρία των κατοίκων στις εκεί περιοχές.<p>
 **Στη Δυτική Αττική οι περιοχές που επλήγησαν πιο πολύ ήταν το Χαϊδάρι, τα Λιόσια, η Ελευσίνα, ο Ασπρόπυργος, όπου σπίτια και δρόμοι πλημμύρισαν, ενώ η Πυροσβεστική δέχτηκε εκατοντάδες κλήσεις για να βοηθήσει εγκλωβισμένα άτομα. Μικροδιακοπές σημειώθηκαν στην ηλεκτροδότηση και στις τηλεπικοινωνίες, που αποκαταστάθηκαν γρήγορα, ενώ στους περισσότερους δρόμους προκλήθηκε κυκλοφοριακό χάος.<p>
 Η Πυροσβεστική δέχτηκε 240 κλήσεις, ενώ έσπευσαν για βοήθεια 80 συνεργεία με 200 πυροσβέστες.<p>
 <b>Tο νομότυπο και η διαδικασία</b><p>
 «Eίναι όλα νομότυπα» υποστηρίζει ο Kοινοτάρχης Aναβύσσου Nίκος Xατζηρουσσέας. «Mένει η πίστωση των 9, 5 δισ. δρχ.<p>
 Στο γραφείο του Νίκου Χατζηρουσσέα, προέδρου της κοινότητας Αναβύσσου, είναι στοιβαγμένα έξι κουτιά. «Μελέτη αποχέτευσης ομβρίου και βιολογικού καθαρισμού ευρύτερης περιοχής κοινότητας Αναβύσσου», γραφουν απέξω. Ο κοινοτάρχης ανοίγει
το ένα κουτί και βγάζει ένα χάρτη. Τον ξεδιπλώνει. <p>
 «Εδώ είναι όλα. Δύο χρονια την έχουμε έτοιμη τη μελέτη για την αποχέτευση των ομβρίων υδάτων του παραλιακού οικισμού της Αγίας Βαρβάρας και του Αγίου Παντελεήμονα, όλα είναι έτοιμα για δημοπράτηση. Μένει η πίστωση των 9, 5 δισ. δρχ. Δεν μπορεί το ΥΠΕΧΩΔΕ να μας λέει ότι δεν έχουμε μελέτες», είναι το αρχικό του σχόλιο. <p>
 Τον ρωτάμε αν ακολουθήθηκε η προβλεπόμενη διαδικασία, εάν δηλαδή υπέβαλε τη μελέτη στο ΥΠΕΧΩΔΕ προς έγκριση, όπως προβλέπεται από το ισχύον θεσμικό πλαίσιο. <p>
 «Η μελέτη που έχουμε είναι καθ' όλα νομότυπη», μας είπε. «Εχει εγκριθεί από το
υπουργείο Εσωτερικών, από την Περιφέρεια Αττικής και από τη Νομαρχία Ανατολικής Αττικής. Είναι έτοιμη και περιμένουμε τη χρηματοδότηση από την περιφέρεια για να προχωρήσει το έργο. Το ΥΠΕΧΩΔΕ γνωρίζει την κατάσταση. Το μελετητικό γραφείο που έκανε όλες τις νόμιμες διαδικασίες με την επίβλεψη των Τεχνικών Υπηρεσιών της Νομαρχιακής Αυτοδιοίκησης Ανατολικής Αττικής και μας παρέδωσε τη μελέτη για χρηματοδότηση και δημοπράτηση του έργου. Εχουμε ακόμη και τα τεύχη δημοπράτησης του έργου». <p>
 Επιμένουμε θυμίζοντάς του και πάλι την προβλεπόμενη διαδικασία. «Είναι όλα νομότυπα. Τίποτε άλλο». <p>
 <b>Γ.A.K.</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
