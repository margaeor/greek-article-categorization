<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  21/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΠΥΡΓΟΣ<p>
 Του MAKH NΟΔAPΟY<p>
 Τ</b>α μέχρι χθες ερμητικά κλειστά λόγο φόβου και απειλών στόματα των επαγγελματιών

της πόλης των Κρεστένων, που υπέστησαν τον εκβιασμό από κύκλωμα διεφθαρμένων εφοριακών, άρχισαν μετά τον τελευταίο θόρυβο δειλά δειλά να ανοίγουν και να αποκαλύπτουν τη ζοφερή εικόνα που, κατά τον υπουργό Εθνικής Οικονομίας και Οικονομικών Γ. Παπαντωνίου, αποτελεί «δημόσια πρόκληση». <p>
 Η χήρα 45χρονου υδραυλικού, πατέρα δύο παιδιών, που πέθανε πριν από λίγο καιρό

από έμφραγμα, ένας αρτοποιός κι ένας επίσης με κλονισμένη υγεία 58χρονος έμπορος κατέθεσαν χθες στην «Ε» συγκλονιστικά στοιχεία για τον τρόπο λειτουργίας του κυκλώματος.<p>
 Στην οικογένεια του 45χρονου υδραυλικού Ιωάννη Χάτζιου κυλούσαν όλα ομαλά όταν

ξαφνικά, όπως είπαν, πριν από ένα χρόνο το τηλεφώνημα του υπαλλήλου του ΣΔΟΕ και τότε υπαλλήλου της ΔΟΥ Κρεστένων Χαρίλαου Στεφανόπουλου (έχει τεθεί σε διαθεσιμότητα) τους άλλαξε ριζικά τη ζωή.<p>
 «Ο εφοριακός ζήτησε από το σύζυγό μου για το κλείσιμο των βιβλίων πενταετίας 28 εκατομμύρια δρχ. Τρελαθήκαμε... Οταν διαπιστώσαμε τη σοβαρότητα της κατάστασης, ήρθε η απόγνωση. Yστερα από διαπραγματεύσεις το ποσό έπεσε στα 17 εκατομμύρια και τελικά στα 8...», λέει στην «Ε» η χήρα του υδραυλικού Σταυρούλα Χάτζιου.<p>
 <b>Eμφραγμα</b><p>
 «Ο σύζυγός μου αναγκάστηκε να δανειστεί λεφτά και έδωσε τελικά 4.300.000 δρχ. στον Στεφανόπουλο. Τα χρήματα τού τα έδωσε στο γραφείο κι εκείνος ύστερα από ημέρες τού έδωσε ένα διπλότυπο είσπραξης το οποίο, όπως αποδείχτηκε, ήταν πλαστό... Ο εφοριακός μάς πίεζε συνέχεια για λεφτά. Είχαμε όμως δύο παιδιά που

σπουδάζαμε. Δανειστήκαμε, αλλά ο σύζυγός μου δεν άντεξε... Πέθανε στα 45 από ξαφνικό έμφραγμα λόγω στενοχώριας. Η οικογένειά μας διαλύθηκε...», καταλήγει συγκινημένη η κ. Χάτζιου υπογραμμίζοντας πως ελπίζει στη τιμωρία των ενόχων από τη Δικαιοσύνη.<p>
 Την εμπλοκή του στα «γρανάζια» των εφοριακών των Κρεστένων και όλες τις απίστευτες λεπτομέρειες περιέγραψε στην «Ε» και ο 58χρονος έμπορος Κολόκας Χαράλαμπος, ο οποίος πριν από λίγο καιρό υπέστη έμφραγμα «λόγω απόγνωσης και αφόρητης πίεσης από τους εφοριακούς», όπως τονίζει.<p>
 <b>16 εκατ.</b><p>
 «Ο Στεφανόπουλος και ο προϊστάμενος Παναγιώτης Κοτσώνης με κάλεσαν και μου είπαν ότι είχαν βρει λάθη στα βιβλία μου. Μου ζήτησαν να καταβάλω 16 εκατομμύρια δρχ. Διαμαρτυρήθηκα και έπειτα από ένα μήνα με ξανακάλεσαν στο γραφείο τους. Χαμογελώντας μου ζήτησαν να τους δώσω τα μισά... δηλαδή 8.000.000 δρχ. Βρέθηκα σε φοβερό αδιέξοδο. Αναγκάστηκα να πουλήσω σε εξευτελιστική τιμή το μαγαζί μου για να εξοφλήσω το χρέος. Μετά έπαθα έμφραγμα...», λέει στην «Ε» ο κ. Κολόκας και αποκαλύπτει ότι οι εφοριακοί έκαναν με τα χρήματα των επαγγελματιών «μεγάλη ζωή» κυκλοφορώντας με ακριβά αυτοκίνητα και παίζοντας μεγάλα χρηματικά ποσά στο καζίνο.<p>
 Ενα οικόπεδο στη Ζαχάρω πούλησε -όπως καταγγέλλει- σε εξευτελιστική τιμή και ο

αρτοποιός Παναγιώτης Καρνάρος, ο οποίος πλήρωσε με επιταγή 5.500.000 δρχ. για κλείσιμο πενταετίας τον Στεφανόπουλο και πήρε ως απόδειξη πλαστό διπλότυπο.<p>
 Ο συγκεκριμένος εφοριακός -όπως λέει ο κ. Καρνάρος- με αφορμή το κλείσιμο των βιβλίων πενταετίας είχε σπείρει τον πανικό στους επαγγελματίες και ειδικά σε εκείνους που εμφάνιζαν μεγάλους τζίρους. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
