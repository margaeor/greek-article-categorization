<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 18  Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΣΑΒΒΑ ΛΙΒΑΝΙΟΥ<p></b>
 Συνέβη κι αυτό στο δύσμοιρο ελληνικό ποδόσφαιρο: Πέντε από τις έξι ελληνικές ομάδες που μας εκπροσωπούν στις διεθνείς διοργανώσεις (Παναθηναϊκός, ΑΕΚ, ΠΑΟΚ, ΟΦΗ και Ηρακλής) διαμαρτυρήθηκαν εγγράφως στη FIFA και την UEFA για τη στάση της ΕΠΟ και ζητούν τη μεσολάβησή τους για να συνεχιστεί το πρωτάθλημα, χωρίς άλλα παρατράγουδα! <p>
 Οι ελληνικές ομάδες αποφάσισαν να περάσουν στην αντεπίθεση μετά την απόφαση-πρόκληση της ΕΠΟ να αναστείλει τη διεξαγωγή των πρωταθλημάτων και πλέον ουδείς μπορεί να προβλέψει πού θα οδηγήσει ο εμφύλιος πόλεμος που ξέσπασε στο χώρο του ποδοσφαίρου. Πρέπει πάντως να επισημανθεί ότι στο μέτωπο κατά της ΕΠΟ τάχθηκε και πέμπτη ομάδα, ο Ηρακλής...<p>
 Οι εκπρόσωποι των πέντε ομάδων συνέταξαν την επιστολή διαμαρτυρίας στο γραφείο του υφυπουργού Αθλητισμού Γιώργου Φλωρίδη, ο οποίος λόγω της συνεδρίασης της Διυπουργικής Επιτροπής για την Ολυμπιάδα καθυστέρησε να πάει στο προγραμματισμένο ραντεβού. Μετά τη σύνταξη της επιστολής οι κ. Φιλιππίδης, Σιρχάουζ, Ακριβόπουλος αποχώρησαν (ο ΟΦΗ έστειλε επιστολή... σύμπλευσης) και με τον κ. Φλωρίδη συναντήθηκε για πέντε λεπτά και στο... πόδι ο Πέτρος Στάθης.<p>
 Ο διευθύνων σύμβουλος της ΠΑΕ ΑΕΚ τον ενημέρωσε για το περιεχόμενο της επιστολής των «5» στη FIFA και την UEFA. Σύμφωνα με πληροφορίες, ο υφυπουργός ευχαρίστησε τον κ. Στάθη για τη συμπαράσταση τόσο της ΑΕΚ, όσο και των άλλων ομάδων στην προσπάθεια εξυγίανσης που έχει ξεκινήσει στο χώρο του ποδοσφαίρου. «Εχει μεγάλη σημασία για μένα η στήριξή σας για να συνεχίσω», φέρεται να είπε στον παράγοντα της ΑΕΚ ο κ. Φλωρίδης.<p>
 <b>H EΠIΣTΟΛH<p></b>
 Οι πέντε ομάδες στην επιστολή τους αναφέρουν τα ακόλουθα: «Μετά την απόφαση της Ελληνικής Ποδοσφαιρικής Ομοσπονδίας να αναβάλει τους αγώνες του ελληνικού πρωταθλήματος, οι κάτωθι υπογεγραμμένοι σύλλογοι, που συμμετέχουν σε διεθνείς διοργανώσεις, συζήτησαν με τον υπουργό των Σπορ, ούτως ώστε να παρουσιάσουν τη διαφωνία τους για τη δημιουργηθείσα κατάσταση και να ζητήσουν την παρέμβασή του.<p>
 Η απόφαση της ΕΠΟ ήταν κατά τη γνώμη μας αδικαιολόγητη και έχει ήδη προκαλέσει οικονομική και αγωνιστική ζημιά στους συλλόγους μας.<p>
 Λυπούμαστε για όσες συνέπειες μπορεί να έχει αυτή η αναβολή σε βάρος των Eυρωπαίων αντιπάλων μας και ζητάμε τη βοήθειά σας για να επιλυθεί το ζήτημα.<p>
 Επιπρόσθετα ζητάμε τη συνδρομή και βοήθειά σας στην προσπάθειά μας να αποφευχθεί παρόμοια κατάσταση και στο μέλλον».<p>
 Από χθες στο δρόμο που χάραξε ο ΠΑΟΚ και ακολούθησαν ο Παναθηναϊκός, η ΑΕΚ και ο ΟΦΗ, βρίσκεται λοιπόν και ο Ηρακλής. Ο πρόεδρος του «γηραιού» Ευάγγελος Μυτιληναίος, εκτός απροόπτου, στην αντιδικία Φλωρίδη - Μητρόπουλου παίρνει το μέρος του υφυπουργού. Ετσι, πλέον, από τους ισχυρούς παράγοντες ο μόνος που στηρίζει τον πρόεδρο της ΕΠΑΕ είναι ο κ. Κόκκαλης.<p>
 <b>Ο ΦΛΩPIΔHΣ<p></b>
 Ο Γιώργος Φλωρίδης ήταν ικανοποιημένος από τη στάση των πέντε ομάδων, καθώς πια δεν είναι μόνος του στη διαμάχη του με την ΕΠΟ και τον πρόεδρο της ΕΠΑΕ Βίκτωρα Μητρόπουλο. Οι πέντε ομάδες, όπως δήλωσε ο υφυπουργός, «ζήτησαν να ασκήσω όλες τις αρμοδιότητές μου και να εξαντλήσω όλες τις δυνατότητές μου, προκειμένου να αρθεί αυτή η πάρα πολύ άσχημη κατάσταση, η οποία δημιουργήθηκε εξαιτίας της πρωτοφανούς απόφασης που έλαβε η διοίκηση της ΕΠΟ».<p>
 Ο κ. Φλωρίδης επισήμανε στον διευθύνοντα σύμβουλο της ΑΕΚ ότι «το ζήτημα της διοργάνωσης του πρωταθλήματος αφορά κυρίως τις ομάδες, οι οποίες πρώτες πλήττονται από την απόφαση», ενώ στις δηλώσεις του ο υφυπουργός επανέλαβε: «Από την πλευρά μας η προσπάθεια εξυγίανσης στο χώρο του ποδοσφαίρου που έχει ξεκινήσει θα συνεχιστεί. Σ' αυτή την προσπάθεια απαιτείται και η συνεργασία των ΠΑΕ, η οποία απ' ό,τι καταδεικνύουν τα πράγματα με την ενέργεια αυτή της διαμαρτυρίας στη FIFA και την UEFA υπάρχει. Αρα λοιπόν δεν μένει πια καμιά αμφιβολία ότι ο δρόμος της εξυγίανσης θα προχωρήσει και με τις απαραίτητες συνεργασίες».<p>
 Από την πλευρά του ο κ. Στάθης υποστήριξε: «Είχαμε υποχρέωση να πάρουμε μέτρα για να σταματήσει αυτή η κατάσταση. Ανέκυψαν προβλήματα στο πρεστίζ του ελληνικού ποδοσφαίρου και νομίζω ότι πρέπει να στηρίξουμε την προσπάθεια του υφυπουργού».<p>
 <b>EΠIKΟINΩNIA<p></b>
 Από την Πανεπιστημίου 25 διέρρευσε ότι ο κ. Φλωρίδης επικοινωνεί προσωπικά με τους προέδρους των ΠΑΕ και τους ζητάει να εκφράσουν δημόσια τη συμπαράστασή τους στην προσπάθεια της κάθαρσης. Ο κ. Φλωρίδης για ευνόητους λόγους επιθυμεί τη στήριξη της πλειοψηφίας των παραγόντων. Κάποιοι απ' αυτούς όμως, όπως λέγεται, φοβούνται να τοποθετηθούν δημόσια (!) και περιμένουν τις εξελίξεις για να πάρουν θέση.<p>
 Αύριο έχει προγραμματιστεί συνάντηση του υφυπουργού με την Πενταμελή Επιτροπή της ΕΠΑΕ (θα απουσιάζει ο κ. Κόκκαλης), η οποία ανέλαβε με απόφαση της γενικής συνέλευσης των ΠΑΕ να προωθήσει τα αιτήματά τους στην πολιτεία. Ο κ. Φλωρίδης δεν θα μείνει μόνο στη συνάντησή του με την επιτροπή, αλλά ενδέχεται να καλέσει σε σύσκεψη και τους 16 προέδρους των ΠΑΕ της Εθνικής Kατηγορίας.<p>
 Για την προετοιμασία του ραντεβού με τον υφυπουργό τα μέλη της επιτροπής συναντήθηκαν χθες. Αυτή τη φορά όμως η συνάντηση δεν έγινε στα γραφεία της ΕΠΑΕ...<p>
 Η ΕΠΟ θα πάρει θέση σήμερα σε έκτακτη συνέντευξη Τύπου για την ενέργεια των πέντε ΠΑΕ να στείλουν επιστολή στη FIFA και την UEFA.<p>
 Για όσα συμβαίνουν πάντως στο ελληνικό ποδόσφαιρο, η UEFA θα έχει ενημέρωση από πρώτο χέρι από τους κ. Μητρόπουλο, Γκαγκάτση, οι οποίοι την Παρασκευή θα βρίσκονται στη έδρα της ευρωπαϊκής ομοσπονδίας, τη Νιόν.<p>
 Χθες το απόγευμα κύκλοι που πρόσκεινται στον υφυπουργό διοχέτευσαν την πληροφορία ότι η ομοσπονδία θα ανακαλέσει την απόφαση για την αναστολή των πρωταθλημάτων. Πληροφορία που δεν επιβεβαιώθηκε από το προεδρείο της ΕΠΟ. Στην ομοσπονδία μάλιστα επιμένουν ότι την επόμενη εβδομάδα θα έρθουν άσχημα... μαντάτα από τη FIFA. Ιδωμεν...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
