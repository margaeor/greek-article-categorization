<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 18  Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΣΑΡΜ ΕΛ ΣΕΪΧ<p></b>
 Στην πράξη δοκιμάζεται από σήμερα η ευαίσθητη συμφωνία επί μιας διαδικασίας για τη μείωση της έντασης στη Μέση Ανατολή που ανακοινώθηκε χθες μετά τη λήξη της 7μερούς Συνόδου Κορυφής στην Αίγυπτο, καθώς τα πάντα εξαρτώνται από την εφαρμογή συγκεκριμένων μέτρων από τις δύο πλευρές.<p>
 Ομως πέραν των όσων ανακοινώθηκαν, πληροφορίες αναφέρουν ότι Ισραηλινοί και Παλαιστίνιοι κατέληξαν και σε μία συγκεκριμένη συμφωνία σε θέματα ασφαλείας, η οποία θα παραμείνει μυστική και η εφαρμογή της θα επιτηρείται από την αμερικανική CIA. Οπως δήλωσε ανώτατος Iσραηλινός αξιωματούχος, την εφαρμογή της συμφωνίας θα επιβλέπουν ο αρχηγός της CIA, Τζορτζ Τένετ, και ο σταθμάρχης της αμερικανικής υπηρεσίας στο Τελ Αβίβ.<p>
 Πρωτοτυπία αποτελεί το γεγονός ότι η επίτευξη συμφωνίας δεν καταγράφηκε σε κάποιο κοινό ανακοινωθέν, αλλά απλώς ανακοινώθηκε από τον πρόεδρο των ΗΠΑ, Μπιλ Κλίντον, ο οποίος μάλιστα απέφυγε να χρησιμοποιήσει τον όρο «εκεχειρία» ή «κατάπαυση του πυρός».<p>
 <b>«Αμεσα μέτρα»<p></b>
 Οπως είπε ο Κλίντον, οι δύο πλευρές συμφώνησαν «σε άμεσα συγκεκριμένα μέτρα για τη λήξη της βίας». «Πιστεύω ότι κάναμε πραγματική πρόοδο σήμερα», πρόσθεσε εκτιμώντας όμως ότι «θα χρειαστεί χρόνος για να αποκατασταθεί η ζημιά».<p>
 Ο γενικός γραμματέας του ΟΗΕ, Κόφι Ανάν, δήλωσε «ανακουφισμένος και ευγνώμων» για το γεγονός ότι οι Μπάρακ και Αραφάτ «έκαναν ένα βήμα πίσω από την άβυσσο και ανανέωσαν τη δέσμευσή τους» να εργαστούν για την ειρήνη.<p>
 Περισσότερο συγκρατημένος ήταν ο πρόεδρος της Αιγύπτου, Χόσνι Μουμπάρακ, που παρατήρησε ότι η συμφωνία «μπορεί να μην ανταποκρίνεται στις προσδοκίες όλων των λαών», όμως μπορεί να υπάρξουν βήματα προς την ειρήνη «αφού σταθεροποιηθεί η περιοχή».<p>
 Οι δύο άμεσα ενδιαφερόμενοι, ο πρωθυπουργός του Ισραήλ, Χόσνι Μουμπάρακ, και ο Παλαιστίνιος ηγέτης, Γιάσερ Αραφάτ, αναχώρησαν από τη συνάντηση Κορυφής χωρίς να κάνουν δηλώσεις. Ομως επιστρέφοντας στο Ισραήλ, ο Εχούντ Μπάρακ είπε πως «πετύχαμε τους στόχους μας. Eπειτα από 48 ώρες, αν δούμε ότι υπάρχει ηρεμία», το Ισραήλ θα αποσύρει τις δυνάμεις του από τις παλαιστινιακές περιοχές στα σημεία όπου βρίσκονταν πριν από την έναρξη των συγκρούσεων.<p>
 <b>Η εφαρμογή<p></b>
 «Πρέπει να τονίσω ότι η πραγματική δοκιμασία όλων των συμφωνιών είναι στην εφαρμογή», πρόσθεσε. Επεσήμανε ακόμη ότι «τις επόμενες μέρες θα δούμε αν εξακολουθούμε να έχουμε έναν εταίρο» στην ειρηνευτική διαδικασία.<p>
 Πάντως, αργά χθες το βράδυ, ο ισραηλινός στρατός ανακοίνωσε ότι αποσύρει τα άρματα μάχης που είχε αναπτύξει στην είσοδο της Ναπλούς.<p>
 Επιστρέφοντας στη Γάζα, ο Γιάσερ Αραφάτ δήλωσε ότι αυτό που έχει τώρα σημασία είναι να φανεί αν η συμφωνία θα εφαρμοστεί. «Αναμένουμε την εφαρμογή να είναι ακριβώς όπως συμφωνήθηκε», είπε.<p>
 Κατά τον επικεφαλής των παλαιστινιακών υπηρεσιών ασφαλείας στη Δυτική Οχθη, Τζιμπρίλ Ρατζούμπ, «η μπάλα βρίσκεται πλέον στο ισραηλινό γήπεδο. Αυτοί δημιούργησαν αυτή την κρίση, αυτοί είναι που χρησιμοποίησαν φόνους και τρομοκρατία κατά του λαού μας. Αυτό που χρειάζεται τώρα είναι να πάρουν όλα τα απαραίτητα μέτρα για να σταματήσουν τη βία».<p>
 Σύμφωνα με την Αμερικανίδα υπουργό Εξωτερικών, Μάντλεν Ολμπράιτ, οι δύο πλευρές θα συναντηθούν με Αμερικανούς μεσολαβητές σε διάστημα δύο εβδομάδων για να εξεταστεί η επανάληψη των ειρηνευτικών συνομιλιών.<p>
 Επιφυλακτικός στο θέμα αυτό εμφανίστηκε ο Εχούντ Μπάρακ τονίζοντας ότι ένα τέτοιο βήμα είναι «λογικό», όμως «δεν ξέρω ποια θα είναι τα αποτελέσματα».<p>
 (Γαλλ. Πρακτορείο, Ασ. Πρες, ΑΠΕ) <p>
 <b>Ο πρεσβευτής<p></b>
 Ο πρεσβευτής του Ισραήλ στην Ελλάδα, Ραν Κουριέλ, καλωσόρισε τα αποτελέσματα της Συνόδου Κορυφής, λέγοντας ότι «το Ισραήλ συνεχώς έψαχνε για τρόπους να σταματήσει η βία και η αιματοχυσία που ξεκίνησε με πρωτοβουλία των Παλαιστινίων πριν από δύο εβδομάδες».<p>
 Ο κ. Κουριέλ πάντως διευκρίνισε ότι η πραγματική δοκιμή θα είναι η εφαρμογή των δεσμεύσεων στο έδαφος. « Οι τελευταίες δύο εβδομάδες της βίας έχουν αφήσει βαθιά σημάδια τόσο στους Ισραηλινούς όσο και στους Παλαιστινίους. Ελπίζουμε ότι όλες οι δεσμεύσεις στις οποίες προέβησαν οι δύο πλευρές στο Σαρμ Ελ Σέιχ παρουσία της διεθνούς κοινότητας θα τηρηθούν», είπε ο Ισραηλινός πρεσβευτής.<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
