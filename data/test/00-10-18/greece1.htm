<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 18  Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Στον <b>ΘANΟ ΛAMΠPΟΠΟYΛΟ<p></b>
 Yπέρ της ανανέωσης του ακτοπλοϊκού στόλου τάσσεται ο εφοπλιστής Γεράσιμος Στρίντζης, τον οποίο θεωρεί εντούτοις ασφαλή και αξιόπλοο, αφού, όπως υποστηρίζει, όλα τα ελληνικά επιβατηγά πλοία εφαρμόζουν τους διεθνείς νόμους, και ταυτόχρονα κατηγορεί την πολιτεία για την απαράδεκτη εικόνα των περισσότερων λιμανιών της χώρας.<p>
 Ο Γεράσιμος Στρίντζης, εδώ και χρόνια, με το δικό του στόλο αλωνίζει το Aιγαίο και την Aδριατική, η οποία, όπως του αρέσει να λέει, προσφέρει έναν υγιή ανταγωνισμό που εξασφαλίζει τους επιβάτες φτηνά εισιτήρια. Eίναι αυτός που αρνήθηκε να συμμετάσχει στην επικείμενη κινητοποίηση των συναδέλφων του στις 27 Οκτωβρίου, γιατί, όπως λέει, η απόφασή τους πάρθηκε από λάθος εκτίμηση και στρέφεται εναντίον των χιλιάδων επιβατών που εδώ και χρόνια συνεισφέρουν με τον «οβολό» τους στη γιγάντωση των ναυτιλιακών εταιρειών.<p>
 Οσον αφορά την πρόωρη άρση του καμποτάζ που αποφάσισε η κυβέρνηση, ο Kεφαλονίτης εφοπλιστής θεωρεί ότι μόνο κακά έχει επιφέρει έως σήμερα στην ελληνική ναυτιλία. Aνοίγοντας τα χαρτιά του σήμερα στην «E», ο Γεράσιμος Στρίντζης, μιλάει για την ελληνική ακτοπλοΐα, το στόλο της, τα λιμάνια, αλλά και τη γνωμοδοτική επιτροπή του YEN.<p>
 - Τελευταία, με αφορμή το τραγικό ναυάγιο του «Εξπρές Σαμίνα» η πλειοψηφία της κοινής γνώμης, αλλά και διάφοροι επαΐοντες κατηγόρησαν την ελληνική ακτοπλοΐα ως ένοχη. Eσείς που χρόνια τώρα είστε ένας από τους «ανθρώπους» της, συμφωνείτε με το χαρακτηρισμό; <p>
 - Εάν μιλήσουμε για το σύστημα της ακτοπλοΐας που εμπλέκει την πλοιοκτησία, τη ναυτεργασία και το υπάρχον θεσμικό πλαίσιο, ως εκ τούτου την επίσημη πολιτεία, τότε είναι ένοχη. Είναι το σύστημα ολόκληρο ένοχο. Θα πρέπει επιτέλους να λειτουργήσουμε όπως λειτουργούν στον υπόλοιπο κόσμο, την Ευρωπαϊκή Ενωση. Είμαστε υποχρεωμένοι από την ελληνική νομοθεσία, αλλά και τη διεθνή, να τηρούμε τους κανόνες που διέπουν την ασφάλεια της ναυσιπλοΐας, την EURΟSΟLAS, που είναι οι κανόνες της Ε.Ε. και τους κανόνες του Διεθνούς Οργανισμού -ΙΜΟ- που καλύπτει όλη τη ναυτιλία. Καλούμεθα τώρα εμείς να εφαρμόσουμε αυτούς τους νόμους και μάλιστα με το παραπάνω. Η πολιτεία όμως έχει συμμορφωθεί με τους κανόνες που διέπουν τη λειτουργία του ακτοπλοΐκού πλοίου; Η απάντηση είναι ένα μεγάλο «όχι». Και γιατί δεν έχει συμμορφωθεί; Γιατί δεν θέλει να καταλάβει ότι τα περισσότερα θέματα, όπως είναι οι άδειες σκοπιμότητας, το ναυλολόγιο και η λειτουργία της ναυτιλιακής επιχείρησης έχουν ήδη λυθεί στην Ευρωπαϊκή Ενωση. Αυτό λοιπόν το σύστημα πρέπει να αντιγράψουμε και εμείς, και να εναρμονιστούμε στο θεσμικό πλαίσιο.<p>
 - Φοβούνται οι Eλληνες πλοιοκτήτες την πρόωρη άρση του καμποτάζ που ανακοίνωσε πρόσφατα η κυβέρνηση; <p>
 - Εγώ ήμουν αυτός που ήδη από το 1985 ζητούσα την πλήρη απελευθέρωση τών γραμμών υφ' όρους, όπως ελεύθερη δρομολόγηση σε πλοία ηλικίας 5-10 χρόνων, ενώ επεσήμανα ότι το καμποτάζ είναι σε βάρος της ελληνικής ναυτιλίας, η οποία δεν χρειαζόταν κανέναν προστάτη. Τελικά απεδείχθη «μπούμερανγκ» εναντίον μας. Ακόμα και σήμερα μπορεί ο κάθε Ευρωπαίος εφοπλιστής να εγκατασταθεί στην Ελλάδα, να υψώσει ελληνική σημαία στο πλοίο του και να κάνει ακτοπλοΐα. Επομένως, για ποιο καμποτάζ μιλάμε; Εχει κανένα πρόβλημα η ευρωπαϊκή ναυτιλακή εταιρεία να συστήσει μία θυγατρική της και για προσωπικό να προσλάβει Eλληνες υπαλλήλους και ναυτικούς; Το μόνο πρόβλημά της είναι ότι θα πρέπει η διοίκησή της και τα πληρώματά της να μιλάνε την ελληνική γλώσσα, αφού η πλειονότητα των επιβαινόντων θα είναι Eλληνες. Αυτό τουλάχιστον ορίζουν οι διεθνείς νόμοι περί ασφαλείας της «φυλακής» και των κανονισμών εργασίας των πληρωμάτων. Αρα το μόνο που πρέπει να κάνουμε είναι να ακολουθήσουμε το «μοντέλο» της Ε.Ε. όπως το ακολουθούμε σε θέματα ασφαλείας.<p>
 - Οπως έχει διαμορφωθεί σήμερα η ακτοπλοΐα υπάρχει μονοπώλιο; <p>
 - Το μονοπώλιο δημιουργήθηκε από το προστατευτικό σύστημα που ξεκίνησε το 1976 με την έκδοση του Π.Δ. περί ακτοπλοΐας. Τότε δημιουργήθηκε το «κλειστό» επάγγελμα ακτοπλόων εφοπλιστών, με τη σκέψη να μην πτωχεύσουν οι υπάρχουσες τότε εταιρείες.<p>
 Αυτό όμως τώρα είναι πλέον αναχρονιστικό και ξεπερασμένο, αφού εισήλθαμε σε άλλα δεδομένα, όπου το κυρίαρχο στοιχείο της παροχής δημοσίων υπηρεσιών έχει αφεθεί στον ελεύθερο ανταγωνισμό. Καί ως εκ τούτου η πολιτεία είναι υποχρεωμένη στην περίπτωση που η ελεύθερη αγορά δεν καλύπτει κάποιες συγκοινωνιακές ανάγκες -άγονα νησιά- ή, όπως λέμε εμείς, τις αντιοικονομικές συνδέσεις, να επιδοτήσει τον ενδιαφερόμενο, ώστε να εξασφαλίσει αυτή τη σύνδεση. Αυτό άλλωστε κάνει η ΔΕΗ, ο ΟΤΕ που παρέχουν τις υπηρεσίες τους και στον πιο απομακρυσμένο οικισμό της χώρας, ενώ και στις ευρωπαϊκές χώρες επιδοτούνται οι άγονες συνδέσεις. Αν βέβαια αυτό δεν συμφέρει την πολιτεία, ε, τότε ας μας δώσουν μόνο τα πετρέλαια που θα κάψουν τα πλοία μας για να πάνε στις άγονες γραμμές.<p>
 - Αδειες σκοπιμότητας και γνωμοδοτική επιτροπή του ΥΕΝ: H γνώμη σας; <p>
 - Νομίζω ότι ο ΥΕΝ Χρήστος Παπουτσής έδωσε το «στίγμα» πως βαίνουμε στην κατάργηση αυτού του συστήματος. Πιστεύω ότι στις επόμενες συνεδριάσεις θα δοθούν όλες οι άδειες που ζητούνται από τους ενδιαφερομένους. Ομως, υπάρχουν πολλά ερωτήματα για το ποιοι θα μπορέσουν να τις υλοποιήσουν. Οι εταιρείες πλέον πρέπει να έχουν σωστή υποδομή, κεφάλαια, να συμπορεύονται όχι μόνο με τους κανόνες ασφαλείας του συγκεκριμένου πλοίου, αλλά με τους κανόνες ασφαλείας για τη λειτουργία της ίδιας της επιχείρησης. Πιστεύω ότι αν το ΥΕΝ χορηγήσει άδειες με συνοπτική διαδικασία, τότε θά περιπλέξει ακόμα περισσότερο τα πράγματα. Εκτός εάν όσοι λάβουν τις άδεις σκοπιμότητας ενημερωθούν για το πώς πρέπει να λειτουργούν.<p>
 - Υπάρχουν στην Ελλάδα ασφαλή λιμάνια και λιμενικές χερσαίες υποδομές; <p>
 - Είναι ένα τεράστιο θέμα, για το οποίο όμως έχει ευθύνες και η πολιτεία, η οποία μέχρι και σήμερα αδιαφορεί για την απαράδεκτη εικόνα των λιμανιών μας. Ακουσα τον πρωθυπουργό να τονίζει στους υπουργούς του ότι πρέπει να δραστηριοποιηθούν ώστε να απορροφήσουν τα κονδύλια του Γ' Πλαισίου Στήριξης. Ομως, για να χτίσουμε λιμάνια, δεν πρέπει να επαναπαυθούμε στις δικές μας δυνάμεις. Tο χτίσιμο των λιμανιών είναι μια εξιδικευμένη εργασία που εμείς δεν τη γνωρίζουμε καλά. Προτείνω λοιπόν να προκηρυχθεί διεθνής διαγωνισμός, ώστε να βρεθούν οι κατάλληλες κατασκευαστικές εταιρείες που θα δώσουν τέλος στο μαρτύριό μας.<p>
 Τα λιμενικά έργα δεν είναι μόνο τα λιμάνια, αλλά και οι χερσαίες εγκαταστάσεις, διότι είμαστε υποχρεωμένοι από τη νομοθεσία της Ε.Ε. στα λιμάνια να δημιουργήσουμε και επιβατικά «τέρμιναλ», έτσι ώστε ο επιβάτης να ελέγχεται πριν από την επιβίβασή του στο πλοίο.<p>
 - Υπάρχουν διαπλεκόμενα συμφέροντα, μεταξύ ΥΕΝ και κάποιων εφοπλιστών; <p>
 - Το υπάρχον θεσμικό πλαίσιο προβλέπει τη χορήγηση άδειας σκοπιμότητας στον ενδιαφερόμενο εφοπλιστή, όταν υπάρχουν συγκοινωνιακές ανάγκες. Αυτό είναι το βασικό κριτήριο της υφιστάμενης νομοθεσίας, που όμως είναι αναγχρονιστική γιατί παρέχει προστασία και πρέπει πλέον να καταργηθεί. Τό ερώτημα είναι πώς καθορίζονται οι συγκοινωνικές ανάγκες. Ορίζονται απλά και μόνο από το να δώσουμε στον ενδιαφερόμενο άδεια για ένα οποιοδήποτε πλοίο, έστω και παλιό, ή ορίζονται από τα σημερινά δεδομένα που οι επιβάτες θέλουν αν όχι νεότευκτα, πλοία ασφαλή; Ομως η ΓΕΑΣ δεν λειτούργησε με αυτόν τον κανόνα. Γιατί οι συγκοινωνιακές ανάγκες είναι μια έννοια που συνεχώς αλλάζει. Η έννοια της συγκοινωνικής ανάγκης είχε αφεθεί στην κρίση της επιτροπής και των υπουργών.<p>
 - Τα ελληνικά επιβατηγά πλοία είναι αξιόπλοα; <p>
 - Δεν είναι μόνον αξιόπλοα, αλλά υπεραξιόπλοα θα έλεγα, αφού υπάρχει ένα πλέγμα ελληνικών κανονισμών που υπερκαλύπτουν ακόμα και τους διεθνείς κανονισμούς. Ομως, υπάρχει ένα κομμάτι δεμένο με την ασφαλή λειτουργία του πλοίου που αφορά την εκπαίδευση όλων μας. Και λέω όλων μας, γιατί δεν θέλω να ρίξω το ανάθεμα σε κανέναν και ειδικότερα στους Eλληνες ναυτικούς, που είναι οι καλύτεροι στον κόσμο.<p>
 Ομως, όλοι πρέπει να γίνουμε καλύτεροι, ακόμα και εγώ ο ίδιος.<p>
 Η εκπαίδευση, η μετεκπαίδευση και η επιμόρφωση είναι ένας αγώνας που πρέπει να κάνουμε όλοι μας.<p>
 - Πώς κρίνετε την απόφαση των συναδέλφων σας να δέσουν τα πλοία τους στις 27 Οκτωβρίου; <p>
 - Ηταν λάθος εκτίμηση των συναδέλφων μου, με τους οποίους δεν με χωρίζει τίποτα. Ομως δεν θα έπρεπε στην παρούσα φάση που όλοι είμαστε δακτυλοδεικτούμενοι, να έρθουμε σε σύγκρουση με το επιβατικό κοινό, με την κοινή γνώμη και όχι μόνο. Οι επιβάτες δεν πρέπει να πληρώνουν για κάτι που δεν φταίνε, και μάλιστα τη στιγμή που είναι οι πελάτες μας. Το μόνο που πρέπει να κοιτάξουμε όλοι μας είναι να ξεκινήσει ένας διάλογος εδώ και τώρα.<p>
 - Πολλοί υποστηρίζουν ότι το ναυλολόγιο στα ακτοπλοϊκά πλοία είναι «τσουχερό». Εσείς τι πιστεύετε; <p>
 - Πρέπει επιτέλους, και μάλιστα με το δεδομένο ότι απελευθερώνονται όλες οι γραμμές, το ΥΕΝ να πάψει να ορίζει τις τιμές των εισιτηρίων στα πλοία, που σημειωτέον έχουν να πάρουν αύξηση πάνω από δύο χρόνια, ενώ την ίδια περίοδο το πετρέλαιο λαμβάνει συνεχώς αυξήσεις. Τα καύσιμα για μας είναι το ήμισυ των εξόδων των πλοίων μας.<p>
 Αν οι τιμές ορίζονται από τις εταιρείες, να είστε σίγουροι ότι θα υπάρχουν τιμές για όλα τα «βαλάντια», αφού τα πλοία θα λειτουργούν όπως λειτουργούν σήμερα οι αεροπορικές εταιρείες, δηλαδή υπάρχουν κάποιες πτήσεις που έχουν φτηνό εισιτήριο και κάποιες που έχουν υψηλό.<p>
 Ας μας αφήσουν να δουλέψουμε όπως δουλεύουν όλες οι ναυτιλιακές εταιρείες του κόσμου, ή ακόμα όπως δουλεύουν οι εταιρείες μας στην Αδριατική, όπου οι ναύλοι, σε σχέση με την ακτοπλοΐα, είναι κατά πολύ φτηνότεροι.<p>
 - Είναι νωπό ακόμα το πολύνεκρο ναυάγιο του «Εξπρές Σαμίνα». Τι έφταιξε, κατά τη γνώμη σας; <p>
 - Χωρίς να θέλω να προκαταλάβω τη Δικαιοσύνη, θα σας πω ότι η «γέφυρα» του πλοίου δεν λειτούργησε σωστά.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
