<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 18  Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tου <B>MIX. KAΪTATZIΔH<p></B>
 Με το δεδομένο ότι η Ελλάδα δεν διαθέτει κοιτάσματα πετρελαίου, θα πρέπει να προχωρήσουμε σε δράσεις που θα οδηγήσουν στην παραγωγή «αρνητικής ενέργειας», δηλαδή σε εξοικονόμηση ενέργειας, αλλά και σε μακροχρόνιες πολιτικές αξιοποίησης εναλλακτικών πηγών.<p>
 Την άποψη αυτή εξέφρασε ο υπουργός Ανάπτυξης Νίκος Χριστοδουλάκης σε δηλώσεις του προς την Οικονομική «E». Σύμφωνα με τον υπουργό, στόχος του είναι να επηρεαστεί η ενεργειακή συμπεριφορά έτσι ώστε να μειωθεί το ενεργειακό κόστος, να βελτιωθεί η ποιότητα του περιβάλλοντος και να γίνουν οι επιχειρήσεις περισσότερο ανταγωνιστικές.<p>
 Προς την κατεύθυνση αυτή το υπουργείο Ανάπτυξης ξεκινά καμπάνια ενημέρωσης των καταναλωτών με προβολή μηνυμάτων από την τηλεόραση, μέσω των οποίων προτείνονται απλά μέτρα για την εξοικονόμηση και ορθολογική χρήση της ενέργειας, διανομή φυλλαδίων μέσω της ΔΕΗ και των ΕΛ.ΠΕ. και εισαγωγή του μαθήματος ενεργειακής αγωγής στα σχολεία.<p>
 Επίσης το υπουργείο Ανάπτυξης προκηρύσσει στο αμέσως επόμενο διάστημα έργα εξοικονόμησης ενέργειας και συμπαραγωγής ηλεκτρισμού-θερμότητας συνολικού προϋπολογισμού 25 δισ. δραχμών, ενώ για την ηλεκτρική ενέργεια ενισχύει τη συμμετοχή των μη πετρελαϊκών καυσίμων στην παραγωγή ηλεκτρικού και προωθεί την εφαρμογή πολυζωνικών τιμολογίων της ΔΕΗ, ώστε να γίνει οικονομικότερη η χρήση του ηλεκτρικού.<p>
 Αναφορικά με τη λειτουργία της αγοράς στα υγρά καύσιμα, ο κ. Χριστοδουλάκης επισημαίνει τη σημασία της ημερήσιας μεταβολής των τιμών και εμμένει στην εφαρμογή του συστήματος. Στην αγορά υπάρχει μια ασυνέχεια σχετικά με την τιμολόγηση, καθώς οι τιμές αργού και των προϊόντων του μεταβάλλονται καθημερινά, ενώ στη λιανική μεταβάλλονται εβδομαδιαία. Με την εφαρμογή της ημερήσιας μεταβολής, στοχεύουμε στην ενίσχυση του τοπικού ανταγωνισμού μεταξύ των πρατηρίων που θα διαθέτουν καύσιμα αγορασμένα με διαφορετικές τιμές, στην παρεμπόδιση των εταιρειών να πουλούν εκ των προτέρων με ακριβές τιμές όταν περιμένουν αύξηση και στον περιορισμό του φαινομένου της τεράστιας ουράς βυτιοφόρων στα διυλιστήρια κάθε Τετάρτη ή Πέμπτη ανάλογα με τις τάσεις της αγοράς.<p>
 Τέλος, για τον εξορθολογισμό της αγοράς υγρών καυσίμων ο Νίκος Χριστοδουλάκης δηλώνει: <p>
 «Eξέδωσα ήδη υπουργική απόφαση για τη μεταφορά από τα ΕΛ.ΠΕ. στο υπουργείο της αρμοδιότητας ελέγχου των αποθεμάτων ασφαλείας, ενώ ανέθεσα μελέτη για τη σκοπιμότητα ίδρυσης Οργανισμού Τήρησης Αποθεμάτων. Επίσης η Επιτροπή Ανταγωνισμού ερευνά το καθεστώς λειτουργίας της αγοράς, ενώ μικτά συνεργεία, με τη συμμετοχή υπαλλήλων του υπουργείου Ανάπτυξης, του ΣΔΟΕ και της νομαρχιακής αυτοδιοίκησης, ελέγχουν τις κάθε είδους εγκαταστάσεις πετρελαιοειδών».<p>
 Καταλήγοντας τονίζει: «Σημαντικό έργο στην όλη προσπάθεια θα πρέπει να διαδραματίσουν οι ενώσεις καταναλωτών για την ενημέρωση του κοινού, αλλά και οι ίδιοι οι καταναλωτές μπορούν να βοηθήσουν στην καλύτερη λειτουργία του ανταγωνισμού, αναζητώντας την καλύτερη τιμή, δίνοντας έτσι κίνητρο στους πρατηριούχους να μειώνουν και εκείνοι τις τιμές τους».<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
