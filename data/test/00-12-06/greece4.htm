<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   6/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>ΤΡΙΚΑΛΑ<p>
 Του ΧΡΗΣΤΟΥ ΚΟΝΤΟΥ<p>
 Α</b>
 νεξέλεγκτες διαστάσεις παίρνει πλέον η υπόθεση της διαφθοράς των αστυνομικών που έχουν εμπλακεί στο σκάνδαλο με τις αλλοδαπές, το οποίο ταλανίζει τις κοινωνίες των Τρικάλων και της Καρδίτσας.<p>
 Οι αποκαλύψεις καθημερινά διαδέχονται η μία την άλλη, ενώ χθες είχαμε και τις πρώτες παραιτήσεις ενός αστυνομικού και ενός ιδιώτη (επικαλέστηκαν λόγους ευθιξίας), που εργαζόταν στο γραφείο του βουλευτού Τρικάλων του ΠΑΣΟΚ Χρ. Μαγκούφη, και των οποίων τα ονόματα έχουν εμπλακεί στην όλη υπόθεση.<p>
 Χθες, σειρά είχε ο πρώην αστυνομικός διευθυντής Νικ. Σαργιώτης, ο οποίος με δηλώσεις του στον τοπικό ραδιοφωνικό σταθμό ΑΛΦΑ - ΖΥΓΟΣ τόνισε πως η έρευνα που γίνεται δεν αφορά τη δική του θητεία, αφού ο ίδιος ήρθε ως υποδιευθυντής στα Τρίκαλα τον Απρίλιο του 1997. Αφησε όμως σοβαρές αιχμές για τον τότε αστυνομικό διευθυντή Αχιλλ. Καλατζή, λέγοντας πως «δυστυχώς κάποιοι δεν ήθελαν




τότε να έχω καμία ανάμιξη στα δρώμενα στην Αστυνομική Διεύθυνση και όλοι γνωρίζουν καλά πως εκείνη την περίοδο ήμουν κλεισμένος σε μια αποθήκη». Ο κ. Σαργιώτης χαρακτήρισε θύματα τους αστυνομικούς, τονίζοντας πως «άλλοι έχουν τις ευθύνες», χωρίς όμως να τους κατονομάσει.<p>
 Για τα όσα συνέβησαν εκείνη την περίοδο τοποθετήθηκε και το μέλος του Δ.Σ. της




Eνωσης Aστυνομικών Tρικάλων Nίκος Παπαμιχαήλ, ο οποίος αποκάλυψε ότι οι τότε διοικητές του τμήματος Ασφαλείας, Οικονόμου και Τσόλκας, τους έστελναν να ελέγχουν τα μικρά μπαρ, όχι όμως και τα μεγάλα, μεταξύ των οποίων ήταν και οι «Σειρήνες», ενώ συνάδελφοί του που πήγαν να πραγματοποιήσουν έλεγχο στο παραπάνω μπαρ δέχτηκαν επιπλήξεις από τους αξιωματικούς. Ο Παπαμιχαήλ κατάγγειλε επίσης πως δέχτηκε απειλές από το σημερινό διευθυντή τον Στρ. Σπανό, πως αν εμπλέξουν το όνομά του θα τους μηνύσει.<p>
 Ο πρόεδρος της Ενωσης Αστυνομικών Τρικάλων Γιάννης Μαγκούτης, που έφερε στο φως την υπόθεση, τόνισε πως πιέσεις για την υπόθεση ασκούνταν τόσο από πολιτικούς της Ν.Δ. όσο και του ΠΑΣΟΚ. Ο κ. Μαγκούτης δήλωσε πως θα τοποθετηθεί σε όλα τα ζητήματα μόλις πάρει στα χέρια του τη δικογραφία.<p>
 Χθες υπέβαλαν τις παραιτήσεις τους, «λόγω ευθιξίας μετά την εμπλοκή του ονόματός τους στην υπόθεση», ο αστυνομικός Κ. Καραγιώργος και ο ιδιώτης Απ. Στουρνάρας, που εργαζόταν στο γραφείο του βουλευτή Χρ. Μαγκούφη.<p>
 Στο μεταξύ, σύμφωνα με δημοσίευμα της τοπικής εφημερίδας «Ερευνας», οι «Αδιάφθοροι» έχουν ζητήσει το άνοιγμα των τραπεζικών λογαριασμών τεσσάρων αστυνομικών που υπηρετούν στα Τρίκαλα, ενώ, σύμφωνα με πληροφορίες, προ 20ημέρου δεσμεύτηκε το ποσόν των 750 εκατομμυρίων σε λογαριασμό αξιωματικού στην Τράπεζα Κύπρου. Πάντως, παρά τη διάσταση που έδωσε στο θέμα με το δημοσίευμά της η «Ε», ακόμη στην κοινή γνώμη εκφράζονται ανησυχίες για προσπάθεια «κουκουλώματος» της όλης υπόθεσης, ενώ διάχυτη είναι και η άποψη πως τελικά ίσως την «πληρώσουν» μόνο κάποια χαμηλόβαθμα στελέχη της Αστυνομικής Διεύθυνσης Τρικάλων, χωρίς το μαχαίρι να φτάσει πραγματικά στο κόκαλο.<p>
 <b>Xρυσοχοΐδης: Nα τρέμουν μόνο οι ανέντιμοι<p>
 T</b>ην πολιτική βούληση να παταχθούν πλήρως τα κυκλώματα της διαφθοράς στην Aστυνομία, επανέλαβε χθες ο υπουργός Δημόσιας Tάξης Mιχ. Xρυσοχοΐδης τονίζοντας χαρακτηριστικά πως «το μαχαίρι θα φτάσει στο κόκαλο».<p>
 Tαυτοχρόνως εξέφρασε τη στήριξή του στους καθαρούς αστυνομικούς τονίζοντας ότι


δεν έχουν να φοβηθούν τίποτα. Στο μεταξύ είναι θέμα χρόνου η Διεύθυνση Aστυνομικού Προσωπικού του υπουργείου Δημόσιας Tάξης να καταλήξει στους αστυνομικούς που θα παραπεμφθούν στο πειθαρχικό συμβούλιο και με τι ερώτημα για τον καθένα. Aυτό είναι επιτακτικό αίτημα των αστυνομικών στους νομούς Tρικάλων και Kαρδίτσας προκειμένου να ξεκαθαρίσει η κατάσταση και να μην είναι


έκθετοι όλοι τους στην κοινή γνώμη.<p>
 «Οι μισοί αστυνομικοί δεν λένε καλημέρα στους άλλους μισούς. Yπάρχει διχασμός και κακό κλίμα. Zητάμε να 'ρθει ο ίδιος ο αρχηγός της Aστυνομίας και να μας μονιάσει», είπε χθες ο πρόεδρος της Eνωσης Aστυνομικών Yπαλλήλων Γιάννης Mαγκούτης.<p>
 Ο ίδιος, μιλώντας χθες στον Λυκούργο Kομίνη (Σκάι 100, 4) έκανε σοβαρούς υπαινιγμούς για το ρόλο των τοπικών βουλευτών και των δύο μεγάλων κομμάτων στις λειτουργίες της Aστυνομίας.<p>
 Aπό το '90 ώς το '94 έγιναν διακόσιες πενήντα μεταθέσεις, οι οποίες δεν έγιναν


από το φυσικό τους χώρο, από τον αστυνομικό διευθυντή που ήταν και ο αρμόδιος.


Yπήρχε άμεση κομματική παρέμβαση παραγόντων και των δύο κομμάτων (ΠAΣΟK και NΔ).<p>
...Aυτό το σύστημα ισχυροποίησε κάποιους συναδέλφους, που ανήκαν στο συγκεκριμένο πολιτικό χώρο. Mπορεί να ήταν χαμηλόβαθμοι, αλλά λόγω των σχέσεων


που είχαν με τους συγκεκριμένους παράγοντες, ισχυροποιήθηκαν στο βαθμό που ούτε ο αστυνομικός διευθυντής μπορούσε να τους ελέγξει.<p>
 ΔHM.: Λέτε ότι δεν μπορούσε να τους ελέγξει γιατί ήταν «καπελωμένος» από τους διευθυντές των πολιτικών γραφείων των βουλευτών; <p>
 MAΓKΟYTHΣ: Aκριβώς. Zητάμε η εξέλιξη των αξιωματικών, οι κρίσεις τους, να γίνονται με άλλους τρόπους. Nα μην έχουν δηλαδή κριτήριο τις σχέσεις που έχει ο κάθε βαθμοφόρος αξιωματικός με τα πολιτικά γραφεία. Aφού ο αστυνομικός διευθυντής γνωρίζει ότι κρίνεται, αν οι συγκεκριμένοι βουλευτές, οι τοπικοί παράγοντες, πουν καλές κουβέντες, σίγουρα προσπαθούσε να φαίνεται καλός μαζί τους. Eκεί κατάφεραν κάποιοι συνάδελφοί μας να ανεβούν, όχι στο βαθμό, αλλά να


ελέγχουν την όλη κατάσταση. Πολλές φορές η εξουσία φέρνει αλαζονεία. Kι εκεί μας προέκυψε το πρόβλημα της διαφθοράς.<p>
 Aπό την πλευρά του, ο υπεύθυνος του Kλάδου Δημόσιας Tάξης της N.Δ. Xρήστος Mαρκογιαννάκης, μεταξύ άλλων δήλωσε: <p>
 «H Nέα Δημοκρατία συμπαρίσταται στις προσπάθειες των πολλών εντίμων αστυνομικών για μια ευνομούμενη κοινωνία. Οι λίγοι όμως επίορκοι πρέπει να τιμωρούνται αμείλικτα. Kαι, επιτέλους, ο υπουργός Δημόσιας Tάξης θα πρέπει να αντιληφθεί ότι η προσπάθεια για την πάταξη της εγκληματικότητας και την αντιμετώπιση της διαφθοράς δεν πρέπει να περνά πρώτα μέσα από τις κομματικές επιδιώξεις».<p>
 Σήμερα 3 αστυνομικοί στο εδώλιο<p>
 <b>Του ΜΑΚΗ ΝΟΔΑΡΟΥ </b><p>
 Στο εδώλιο του Κακουργιοδικείου της Πάτρας αναμένεται να καθίσουν σήμερα τρεις

εν ενεργεία Ηλείοι αστυφύλακες, ένας αστυνομικός και ένας πολίτης, οι οποίοι παραπέμπονται να δικαστούν αντιμετωπίζοντας κατηγορίες σε βαθμό κακουργήματος για την εμπλοκή τους σε υπόθεση μαστροπείας και εκβιασμών.<p>
 Πρόκειται για τον Γρηγόριο Δημητρόπουλο πρώην διοικητή του Τμήματος Ασφαλείας Πύργου, ο οποίος έχει αποταχθεί από την ΕΛ.ΑΣ λόγω της εμπλοκής του σε άλλες υποθέσεις διαφθοράς (άμεση συνέργεια σε εκβίαση), και τους αστυφύλακες Γεώργιο

Αρβανίτη (εκβίαση κατά συναυτουργία), Γεώργιο Καράμπελα (άμεση συνέργεια σε εκβίαση) και τον Λάμπρο Καμπά (απλή συνδρομή σε εκβίαση).<p>
 Οι αστυνομικοί κατηγορούνται ότι παρείχαν συνδρομή και προστασία στον Θεόδωρο Κωστόπουλο, ιδιοκτήτη του νυχτερινού κέντρου διασκεδάσεως «ΕΛΑ-ΕΛΑ» που βρίσκεται πλησίον της κοινότητας Σμίλα Ηλείας.<p>
 Σύμφωνα με την πολυσέλιδη κατάθεση της 26χρονης Ουκρανής Ειρήνης Ιντσούκ, αλλά

και του συζύγου της Κωνσταντίνου Φύττα, οι αστυνομικοί παρενέβησαν ο καθένας με το δικό του τρόπο, προκειμένου να πιέσουν ώστε η Ουκρανή να επιστρέψει στο μπαρ όπου εργαζόταν.<p>
 Στην συγκλονιστική της κατάθεση η Ουκρανή, το πρόσωπο που ξεσκέπασε τα κυκλώματα διαφθοράς αστυνομικών της Θεσσαλίας, περιγράφει με κάθε λεπτομέρεια την περιπλάνησή της στη Θεσσαλία αλλά και τα βασανιστήρια που υπέστη στην Ηλεία, όταν ο προαγωγός της την πούλησε, και από το κέντρο «Μαξιμ» της Λιβαδειάς βρέθηκε στο «ΕΛΑ-ΕΛΑ» του Θ. Κωστόπουλου.<p>
 Η αλλοδαπή καταθέτει, εκτός των άλλων, ότι ο Κωστόπουλος στην πίσω πλευρά του σπιτιού του είχε κατασκευάσει ξεχωριστό κτίσμα με τέσσερα μικρά δωμάτια, στα οποία είχε εγκαταστήσει διώροφα κρεβάτια που έμοιαζαν με στρατιωτικές κουκέτες! <p>
 Στο συγκεκριμένο σπίτι η Ουκρανή -όπως αναφέρει στην κατάθεσή της- είχε δει τον πρώην διοικητή του Τμήματος Ασφαλείας Πύργου, Γρηγόρη Δημητρόπουλο, με τον

ιδιοκτήτη του μπαρ να πίνει καφέ! <p>

<b>ΠΟPEIA AΣTYNΟMIKΩN ME ΣYNΘHMATA KAI AITHMATA</b><p>
 «ΕΛ.ΑΣ., ευρωπαϊκή και όχι Αστυνομία τριτοκοσμική», «Είμαστε κι εμείς λαός φτάνει πια ο εμπαιγμός», «η Αστυνομία δεν είναι των ΠΑΕ, μα για να προστατεύει
εσένανε λαέ», ήταν μερικά από τα συνθήματα που φώναξαν περίπου 300 αστυνομικοί
κατά τη διάρκεια πορείας διαμαρτυρίας προς το υπουργείο Δημόσιας Τάξης.<p>
 Παρά τη βροχή, οι αστυνομικοί συγκεντρώθηκαν λίγο πριν από τις 5.30 χθες το απόγευμα έξω από τη Γενική Αστυνομική Διεύθυνση Αττικής, ζητώντας την άμεση επίλυση των προβλημάτων που αντιμετωπίζουν.<p>
 Σύμφωνα με ψήφισμά τους, οι αστυνομικοί «δεν ζητούν αλλά απαιτούν» την καθιέρωση του 35ώρου πενθήμερης εργασίας, την άμεση εξόφληση των οφειλόμενων επιδομάτων, την απαρέγκλιτη χορήγηση των ρεπό, υλικοτεχνική και κτιριακή υποδομή, την επιβολή κυρώσεων σε όσους καταστρατηγούν το ωράριο εργασίας, την καταβολή στεγαστικού επιδόματος, την αμοιβή εργασίας σε εξαιρέσιμες αργίες και
υπερωρίες, την ασφάλιση του προσωπικού που διατίθεται στα γήπεδα από τις ΠΑΕ και να χαρακτηριστεί το επάγγελμά τους επικίνδυνο και ανθυγιεινό.<p>
 Τελικά, αντιπροσωπεία των συνδικαλιστών συναντήθηκε με τον αρχηγό της ΕΛ.ΑΣ. Ιωάννη Γεωργακόπουλο και συζήτησαν δύο από τα αιτήματά τους. Την άμεση πληρωμή
των ρεπό τους, πράγμα για το οποίο δεσμεύτηκε ο αρχηγός, και την καθιέρωση 35ώρου, που, όπως τους είπε, χρειάζεται πολύ συζήτηση με την πολιτική και τη φυσική ηγεσία για να επιτευχθεί.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
