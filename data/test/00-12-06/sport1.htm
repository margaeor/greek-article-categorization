<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   6/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΑΝΔΡΕΑ ΜΠΕΤΣΗ</b><p>
 Το ευρωπαϊκό του μέλλον παίζει απόψε ο Παναθηναϊκός. Αντίπαλος η Βαλένθια, που στη δεύτερη φετινή επίσκεψή της στο Ολυμπιακό Στάδιο, πρώτον, δεν είναι αδιάφορη (όπως με Ολυμπιακό), κάθε άλλο μάλιστα και, δεύτερον, θα παραταχθεί με στόχο τη νίκη για να αυξήσει τις πιθανότητες πρόκρισής της στην επόμενη φάση του Τσάμπιονς Λιγκ. Βεβαίως, η νίκη είναι μονόδρομος και για τον ΠΑΟ, αφού οποιοδήποτε άλλο αποτέλεσμα θα σημάνει αυτόματα συρρίκνωση των φιλοδοξιών του και θα τον βγάλει «εκτός νυμφώνος». Οταν, λοιπόν, χθες, στη συνέντευξη Tύπου που παραχώρησε ο Αγγελος Αναστασιάδης ανέφερε πως «οποιοδήποτε άλλο αποτέλεσμα, πλην της νίκης, δεν μας εξυπηρετεί», χωρίς αμφιβολία δεν έλεγε κάτι καινούργιο.<p>
 Στο ίδιο μήκος κύματος, ο Αντώνης Νικοπολίδης έκανε λόγο για «έναν αγώνα διαφορετικό από τους άλλους, κλειδί για τη συνέχεια». Και πρόσθεσε ότι «χρειάζεται προσοχή, ώστε με όπλο το ανεβασμένο ηθικό από τις καλές εμφανίσεις και θετικά αποτελέσματα στο Τσάμπιονς Λιγκ, να γίνει το όνειρο πραγματικότητα».<p>
 Ο Γκαλέτο είναι το μοναδικό πρόβλημα για τον προπονητή των «πράσινων», που τόνισε ότι θα τον περιμένει μέχρι την τελευταία στιγμή. Θεωρείται, πάντως, δύσκολο έως απίθανο να παίξει ο Αργεντίνος. Μάλλον θα τον αντικαταστήσει ο Βαγγέλης Κουτσουρές. Από τη στιγμή που ο ΠΑΟ πρέπει να επιτεθεί, εξυπακούεται πως θα επιλεγεί κι ένα, επιθετικών προσανατολισμών, σύστημα. Υπό αυτήν τη λογική, θέση στο αρχικό σχήμα, εκτός απροόπτου, θα έχει, όπως και στο Μάντσεστερ, ο Σιπνιέφσκι, δίπλα σε Βαζέχα, Λυμπερόπουλο.<p>
 «Ο Παναθηναϊκός είναι έτοιμος να αντεπεξέλθει στις απαιτήσεις του αγώνα. Χρειάζεται καθαρό μυαλό και καθαρή σκέψη. Πιστεύω, με τη βοήθεια του Θεού, θα φτάσουμε στο επιθυμητό αποτέλεσμα», υπογράμμισε ο Αναστασιάδης που, ως συνήθως, ήταν λακωνικός και δεν φανέρωσε τα χαρτιά του για την ενδεκάδα. Οπως εξήγησε, δεν πολυασχολείται με τον αντίπαλο και τον τρόπο που αναπτύσσεται, γιατί «πάνω από όλα προέχει πώς θα είναι ο Παναθηναϊκός την ημέρα του αγώνα».<p>
<b> ΟΜΑΔΑ ΜΕ ΧΑΡΑΚΤΗΡΑ</b><p>
 Ο Εκτορ Κούπερ από την πλευρά του, ο Αργεντίνος προπονητής της Βαλένθια, έδωσε με δύο λέξεις το στίγμα της ομάδας του.<p>
 «Η Βαλένθια είναι ομάδα με χαρακτήρα. Αλλωστε είναι ανάμεσα στις τρεις-τέσσερις κορυφαίες της Ισπανίας. Στον αγώνα, σημασία έχει να παίζουμε καλά. Παρά τα όποια προβλήματα, πάντοτε επιδιώκουμε το καλύτερο και σίγουρα είναι θετικό ότι όλοι μας προσπαθούμε να βρούμε τους τρόπους να τα λύσουμε».<p>
 Ιδιαίτερη μνεία έκανε στη μεγάλη βεντέτα, τον Μεντιέτα, που ήταν παρών στη συνέντευξη, καθήμενος εκ δεξιών του. Περιέργως, μάλιστα, η αναφορά του δεν ήταν ιδιαιτέρως τιμητική, πάνω στη σπουδή του να δείξει το «ομαδικό πνεύμα της Βαλένθια».<p>
 «Ο Μεντιέτα δεν είναι το παν. Σίγουρα έχει βοηθήσει πολύ τη Βαλένθια, έχει πετύχει σημαντικά τέρματα σε σημαντικά ματς, αλλά η αλήθεια είναι ότι έχουμε γνωρίσει και ήττες παρόντος του Μεντιέτα».<p>
 Κλείνοντας, ο Κούπερ έκανε τη σύγκριση της περσινής με τη φετινή Βαλένθια.<p>
 «Η ομάδα», είπε, «έχει αλλάξει σε σύγκριση με πέρσι όταν έφτασε στον τελικό. Ωστόσο, ψάχνουμε πάντα τις καλύτερες εναλλακτικές λύσεις για την επίθεση. Αν οι αντίπαλοι αμυντικοί καταφέρουν να περιορίσουν τον Κάριου, τότε έχουμε πρόβλημα. Το γεγονός, πάντως, ότι είμαστε δεύτεροι στο ισπανικό πρωτάθλημα, έπειτα από 14 αγώνες, κάτι σημαίνει».<p>
 Ακολούθως το λόγο πήρε ο Μεντιέτα, που υποστήριξε: <p>
 «Η Βαλένθια δεν είναι ο Μεντιέτα. Σε ματς που έπαιξα ηττηθήκαμε. Σημασία έχει να πηγαίνει καλά η ομάδα και όχι κάποιος ή κάποιοι παίκτες ξεχωριστά. Το ομαδικό πνεύμα κυριαρχεί στη Βαλένθια.<p>
 Θέλουμε τη νίκη για να εξασφαλίσουμε σε μεγάλο βαθμό την πρόκριση».<p>
 Δεδομένων των απουσιών των Ντεσάμπ, Ζάχοβιτς (που έμειναν στην Ισπανία) το ερώτημα όσον αφορά τη γραμμή κρούσης της Βαλένθια είναι αν παίξει ο Χουάν Σάντσεθ ή προτιμηθεί τελικά ο Ρουμάνος Αντριάν Ιλιε, που πριν από μερικές ημέρες επέστρεψε στην ενεργό δράση αφού ξεπέρασε το σοβαρό τραυματισμό του.<p>
 Ο χθεσινός βροχερός καιρός ήταν ανασταλτικός παράγοντας στην κίνηση των εισιτηρίων. Πάντως, υπολογίζεται ότι απόψε στο Ολυμπιακό Στάδιο θα δώσουν το παρών πάνω από 40.000 φίλαθλοι.<p>
 * Επεισόδιο στη μέση του δρόμου (Βουλιαγμένης και Σπινθάρου) δημιούργησε χθες βράδυ ο Πάολο Σόουζα σε βάρος μοτοσικλετιστή, σε σημείο τέτοιο ώστε χρειάστηκε η επέμβαση της Tροχαίας. Τελικά δόθηκαν εξηγήσεις και το θέμα δεν είχε συνέχεια.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
