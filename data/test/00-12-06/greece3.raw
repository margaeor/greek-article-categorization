 Το δρόμο της Δικαιοσύνης πήρε από χθες το βράδυ και επίσημα η υπόθεση της «αμαρτωλής» Eφορίας Κρεστένων.
 Ο εισαγγελέας Πύργου, Βαγγέλης Καίσαρης, ύστερα από προσεκτική μελέτη του σχετικού ογκώδης φακέλου που δημιούργησε η τρίμηνη έρευνα του ΣΔΟΕ Τρίπολης, άσκησε ποινικές διώξεις σε βαθμό κακουργήματος για σωρεία αδικημάτων κατά του προϊσταμένου της ΔΟΥ Κρεστένων, Παναγιώτη Κοτσώνη και του υπαλλήλου Χαρίλαου Στεφανόπουλου, ο οποίος υπηρετούσε τελευταία στην Περιφερειακή Διεύθυνση του ΣΔΟΕ Δυτικής Ελλάδας.
 Ο Παναγιώτης Κοτσώνης κατηγορείται για άμεση συνέργεια σε εκβίαση κατά συρροή και κατ' επάγγελμα, άμεση συνέργεια σε απάτη, ηθική αυτουργία σε νόθευση εγγράφων και υπεξαγωγή εγγράφων «από υπαίτιο που είχε σκοπό να προσπορίσει στον εαυτόν του και σε άλλον αθέμιτο οικονομικό όφελος» σε βαθμό κακουργήματος.
 Κατά του Χαρίλαου Στεφανόπουλου, ο εισαγγελέας Πύργου κ. Καίσαρης άσκησε ποινικές διώξεις σε βαθμό κακουργήματος για εκβιασμό κατά συρροή, απάτη, νόθευση εγγράφων, ψευδή βεβαίωση, παθητική δωροδοκία κατ' εξακολούθηση και φοροδιαφυγή! 
 Με εισαγγελική διάταξη απαγορεύτηκε από χθες στους δύο υπαλλήλους της ΔΟΥ Κρεστένων και η έξοδος από τη χώρα επειδή θεωρούνται από τις αρχές ύποπτοι φυγής..
 Το κύκλωμα διαφθοράς των εφοριακών της Κρέστενας αποκαλύφθηκε πριν από μερικούς μήνες από τους καταστηματάρχες της πόλης, οι οποίοι κατήγγειλαν στις διωκτικές αρχές ότι οι εφοριακοί εκμεταλλευόμενοι τη θέση τους και τη χαώδη φορολογική νομοθεσία, με το πρόσχημα του κλεισίματος βιβλίων πενταετίας, ανάγκαζαν τους επαγγελματίες να καταβάλλουν υπέρογκα ποσά που αντί για το Δημόσιο Ταμείο τα κατέθεταν στις τσέπες τους.
 Η πρωτοφανής υπόθεση επιβεβαιώθηκε ύστερα από σχετική ερώτηση του προέδρου του
ΣΥΝ Νίκου Κωνσταντόπουλου στη Βουλή και από τον υπουργό Εθνικής Οικονομίας και
Οικονομικών Γ. Παπαντωνίου, ο οποίος είχε χαρακτηρίσει και επίσημα την υπόθεση
 Από τους εκβιασμούς των εφοριακών, ένας επαγγελματίας της Κρέστενας πέθανε από
έμφραγμα ενώ αρκετοί -όπως είχαν καταγγείλει στην «Ε»- καταστράφηκαν οικονομικά.
 Οπως έγινε χθες γνωστό, το ΣΔΟΕ Τρίπολης και μετά τις εισαγγελικές διώξεις συνεχίζει τις έρευνες στην «αμαρτωλή» Eφορία προκειμένου να εντοπιστούν και άλλα πρόσωπα που φέρονται να έχουν εμπλακεί στην υπόθεση. 
