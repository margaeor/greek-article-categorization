<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   6/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>νας αιώνας πέρασε από την ίδρυση του ιστορικού πλέον Εθνικού Θέατρου, και με πρωτοβουλία του ίδιου του θεσμού και χορηγία της Τράπεζας EFG Eurobank Εργασίας και του Ομίλου Λάτση, η επέτειος των 100 χρόνων εορτάζεται όχι με έναν πεπερασμένο τρόπο, όπως θα συνέβαινε στην περίπτωση μιας -πανηγυρικής έστω- εκδήλωσης, αλλά με την έκδοση ενός πλούσιου λευκώματος για τη διαδρομή ενός θεσμού που σημάδεψε, μέσα στο χρόνο, το θεατρικό μας γίγνεσθαι. Ενός πολυτελούς, πανόδετου τόμου, με την υπογραφή του σκηνογράφου Βασίλη Φωτόπουλου, ο οποίος φιλοδοξεί να διατηρήσει άσβεστη τόσο τη μνήμη όσο και την

 (έμψυχη κυρίως) ιστορία τού Εθνικού Θεάτρου. <p>
 Στην εκδήλωση, όμως, για την παρουσίαση του λευκώματος, με τον τίτλο «100 χρόνια Εθνικό Θέατρο», που πραγματοποιήθηκε χθες το μεσημέρι στην Κεντρική Σκηνή του Εθνικού, την παράσταση δεν την έκλεψε τόσο το λεύκωμα αυτό καθ' εαυτό

και ο επιμελητής του, αλλά απρόσμενα οι δύο υπουργοί Πολιτισμού. Ο νυν και ο τέως. Ο Ευάγγελος Βενιζέλος και ο προκάτοχός του στο ΥΠΠΟ, Θεόδωρος Πάγκαλος.<p>
 Οχι μόνο για τα σαρδάμ του Παγκάλου, που έκαναν τον Κούρκουλο... «Κούνδουρο» και τον Μελά... «Ψαθά», ούτε λόγω των συναισθηματικών αναφορών στη νεότητά του, όσο εξαιτίας της χιουμοριστικής αντιμετώπισης της δημόσιας τετ α τετ συνάντησής του με τον Ε. Βενιζέλο, και της σύμπλεης ανταπόκρισης με ανάλογη χιουμοριστική διάθεση, του Ε. Βενιζέλου.<p>
 H όλη παρουσίαση στάθηκε κατ' ουσίαν αφορμή για μια δημόσια συζήτηση και δεσμεύσεις για το μέλλον του ιστορικού κτιρίου του Εθνικού που φιλοτέχνησε ο Τσίλερ, επί της Αγίου Κων/νου, καθώς και μια αναδρομή στην πορεία του, ιδίως κατά τα τελευταία έξι χρόνια. Οπότε άλλαξε το νομικό του καθεστώς και ανέλαβε την καλλιτεχνική του διεύθυνση ο Νίκος Κούρκουλος.<p>
 Αμέσως μετά από την προβολή ενός φιλμ στο οποίο καταγράφονταν μεγάλες θεατρικές στιγμές του Ε.Θ., πρώτος ο Θ. Πάγκαλος, ως «μεγαλύτερος, βαρύτερος και τέως», σχολίασε πως το φιλμ που προηγήθηκε στάθηκε αφορμή για να περάσει από τα μάτια του ένα «κομμάτι» της ζωή του.<p>
 «Τότε που ήταν αδιανότητο για φοιτητή της σκεπτόμενης παράταξης να μην παρακολουθεί ανεξαιρέτως όλες τις παραστάσεις του Εθνικού», όπως εξήγησε. Για να συνεχίσει, κάνοντας λόγο για την πραγμάτωση του «μεγάλου ονείρου», της «επέκτασης, δηλαδή, του Εθνικού στον πίσω χώρο», που θα λάβει σάρκα και οστά χάρη στο Γ' ΚΠΣ.<p>
 «Το υπουργείο είναι έτοιμο να προβεί στη στοιχειώδη αξιοποίηση του ιστορικού κτιρίου του Τσίλερ επί της Αγ. Κων/νου, με χρήματα από το Γ' ΚΠΣ, κατ' αρχάς, με την αποκατάστασή του και εν συνεχεία με την επέκτασή του», συγκατένευσε με τον προκάτοχό του και ο Ε. Βενιζέλος, αφού προηγουμένως δήλωσε τη χαρά του που

τελευταία του δίνεται η ευκαιρία να παίζει μαζί του «αυτό τον εναλλασσόμενο ρόλο». <p>
 Ενώ συμπλήρωσε πως «θα δοθούν σε πρώτη φάση 10 δισ. για την αναγκαία ανακαίνιση του χώρου και τη μελέτη επέκτασης». <p>
 Οσον αφορά το ρόλο που πρόκειται να διαδραματίσει το Εθνικό Θέατρο, εν όψει της Πολιτιστικής Ολυμπιάδας, ο υπουργός τόνισε ότι «μπορεί να επωμιστεί τον πρόσθετο συντονιστικό ρόλο να ατενίζει την Πολιτιστική Ολυμπιάδα, αφού στη Θεατρική Ολυμπιάδα μπορεί να παίξει πολύ σημαντικό ρόλο».<p>
 «Είναι σημαντικό ότι το Εθνικό Θέατρο πάντοτε, αλλά και τα τελευταία χρόνια που ο Ν. Κούρκουλος διαδέχτηκε τέρατα της θεατρικής τέχνης, απέδειξε ότι καλύπτει τον προφανή του ρόλο και κινείται από τη συντήρηση μέχρι τον μεταμοντέρνο θεατρικό πειραματισμό, με κορυφαία στιγμή την πύλη που άνοιξε για να περάσει η επιθεώρηση», κατέληξε, συγχαίροντας την πρωτοβουλία της Eurobank και του Ομίλου Λάτση να συμβάλουν στην έκδοση ενός σημαντικού λευκώματος.<p>
 Ο Νίκος Κούρκουλος, τον οποίο συνεχάρηκαν και ο τέως και ο νυν υπουργός Πολιτισμού «γιατί έχει σχέδια, έχει πολλά σχέδια, μεγάλα σχέδια και ως εκ τούτου ελαφρώς δαπανηρά», όπως ανέφερε ο Θ. Πάγκαλος, μίλησε για τη συγκίνηση που νιώθει τώρα που το όραμα για την αποκατάσταση του κτιρίου «έχει μπει σε ένα δρόμο».<p>
 «Εχω ήδη βάλει μπροστά σε συνεργασία με την υπηρεσία αποκατάστασης αρχαιοτήτων», αποκάλυψε, ευχαριστώντας το ΥΠΠΟ για την υποστήριξή του. «Αισθάνομαι ότι το Εθνικό θέατρο είναι έτοιμο να δεχθεί διεθνείς προκλήσεις», υπογράμμισε, αφού αναφέρθηκε στις επιμέρους δραστηριότητες και σημαντικές πρωτοβουλίες που ανέλαβε ο θεσμός υπό τη δική του καλλιτεχνική διεύθυνση.<p>
 Καταλήγοντας και αναφερόμενος στο λεύκωμα, τόνισε ότι αν και δεν μπορεί να κλείσει μέσα του την ιστορία της ανθρώπινης ψυχής, ωστόσο «καταγράφει την ιστορική συνέχεια του θεσμού». <p>
 Ο Β. Φωτόπουλος εξήγησε πως, λόγω τεράστιου υλικού, κατέληξε στη λύση «λίγα λόγια - καλύτερες, περισσότερες φωτογραφίες», ρίχνοντας το βάρος της έκδοσης στην καλαισθησία.<p>
 Ας σημειωθεί ότι το λεύκωμα, το οποίο αποτελεί ένα μόνο δείγμα της εκδοτικής δραστηριότητας της Eurobank και του Ομίλου Λάτση, εμπλουτίζεται με κείμενα των

Αλέξη Σολομού, Κώστα Γεωργουσόπουλου, Ελένης Βαροπούλου, Αλέξη Μινωτή, Αγγελου

Τερζάκη, Σπύρου Μελά και Τάσου Λιγνάδη.<p>
 Χαιρετισμό απηύθυνε, τέλος, και ο διευθύνων σύμβουλος της EFG Eurobank Ergasias, Νίκος Νανόπουλος, ενώ ο Ιάκωβος Καμπανέλλης παρομοίασε στην εισήγησή

του το Εθνικό με «κιβωτό της ιστορίας του κρατικού μας θεάτρου». <p>
 Στην εκδήλωση παραβρέθηκαν οι Κ. Μητσοτάκης, Ν. Σηφουνάκης, T. Xυτήρης, M. Eβερτ, K. Βαρβιτσιώτης, Κ. Δεσποτόπουλος, Ε. Γ. Αρβελέρ, Τίτος Πατρίκιος, Μ. Πλωρίτης, Ζυλ Ντασσέν, Σ. Φυντανίδης, Μ. Κοντομηνάς, και βεβαίως η χορηγός Μαριάννα Λάτση. Επίσης, πληθώρα θεατρανθρώπων και ανθρώπων από το χώρο των τεχνών όπως οι Αλέξης Σολομός, Δέσπω Διαμαντίδου, Ελένη Χατζηαργύρη, Αντιγόνη Βαλάκου, Γ. Λαζάνης, Ελ. Καραΐνδρου, Ν. Κουρουπός, Α. Φασιανός, Βάσω Παπαντωνίου, Α. Βουτσινάς, Α. Παΐζη, Κ. Τσιάνος, Γ. Νταλάρας, Κ. Κουτσομύτης, Γ. Μιχαλακόπουλος, Μ. Πλέσσας, Γ. Βαλτινός, Ν. Γαληνέα, Β. Θεοδωρόπουλος, Ε. Κοταμανίδου, Μ. Ευστρατιάδης, Σ. Σακκάς, Κ. Μπάκας, K. Γεωργουσόπουλος, Γ. Μανιώτης και πολλοί άλλοι.<p>
 <b>ΙΩΑΝΝΑ ΚΛΕΦΤΟΓΙΑΝΝΗ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
