<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   6/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Π</b>ερισσότεροι από 500.000 Ευρωπαίοι διαγιγνώσκονται κάθε χρόνο με καρκίνο του παχέος εντέρου, ενώ το 60% από αυτούς θα αναπτύξουν κάποια στιγμή καρκίνο του ήπατος. Επιπλέον, ιδιαίτερα αυξημένο κίνδυνο για την ανάπτυξη πρωτοπαθούς ή μεταστατικού καρκίνου του ήπατος διατρέχουν οι ασθενείς με κίρρωση. Παράλληλα,

σε ετήσια βάση διαγιγνώσκονται περισσότερες από 25.000 νέες περιπτώσεις καρκίνου του παγκρέατος.<p>
 Ιδιαίτερη πρόοδος, όμως, έχει επιτευχθεί σήμερα στη χειρουργική αντιμετώπιση του καρκίνου του ήπατος - πρωτοπαθούς ή μεταστατικού-, του καρκίνου του παγκρέατος και του καρκίνου του παχέος εντέρου. <p>
 Μία τέτοια τεχνική είναι αυτή της καλλιέργειας ειδικών αμυντικών κυττάρων (δενδριτικά κύτταρα) στο εργαστήριο, τα οποία στη συνέχεια μεταγγίζονται στον ασθενή, ενισχύοντας τον οργανισμό του.<p>
 Η πρωτοποριακή αυτή μέθοδος, η οποία σύντομα θα αρχίσει να εφαρμόζεται και στην Ελλάδα, πρώτα από όλη την υπόλοιπη Ευρώπη, γίνεται με την αφαίρεση μικρής

ποσότητας αίματος. Τα δενδριτικά κύτταρα, τα οποία αποτελούν ειδικά λεμφοκύτταρα, «επωάζονται» με τη βοήθεια της ουσίας Ιντερλευκίνη ΙΙ, του γνωστότερου ανοσοδιεγέρτη. <p>
 Τα παραπάνω ανέφεραν χθες σε συνέντευξη Tύπου ο καθηγητής Χειρουργικής Ογκολογίας στο Πανεπιστήμιο του Στρασβούργου Νικόλος Λυγιδάκης, η Αμερικανίδα καθηγήτρια Katherine Skinner και ο χειρουργός Γεώργιος Σγουράκης, με αφορμή το

8ο Διεθνές Μετεκπαιδευτικό Σεμινάριο που διοργάνωσε η Διεθνής Εταιρεία Χειρουργών και Γαστρεντερολόγων στην Αθήνα.<p>
 Αναφερόμενος στις νέες χειρουργικές τεχνικές, ο κ. Λυγιδάκης επισήμανε τη μεγάλη σημασία της μεθόδου Μακούσι, η οποία εφαρμόζεται και στη χώρα μας την τελευταία τριετία. Η μέθοδος, η οποία παίρνει το όνομά της από το διάσημο Ιάπωνα χειρουργό, πρωτοπόρο στη χειρουργική αντιμετώπιση του καρκίνου του ήπατος, συνίσταται στην εκτροπή του αίματος της πυλαίας φλέβας από το λοβό του

ήπατος που φέρει τον όγκο προς τον υγιή. Η εκτροπή αυτή συνδυάζεται με την περιοχική κατευθυνόμενη ανοσοθεραπεία για να καταστρέψει τα καρκινικά κύτταρα.

<p>
 Ο κ. Λυγιδάκης υπογράμμισε επίσης τη χρησιμότητα των... μικροκυμάτων, τεχνολογία που βρίσκει άριστη εφαρμογή στην αντιμετώπιση των όγκων. Η εφαρμογή

των μικροκυμάτων γίνεται είτε υποδόρια είτε λαπαροσκοπικά. Κάθε θεραπεία απαιτεί νοσηλεία 1-2 ημερών και μπορεί να επαναλαμβάνεται σύμφωνα με τις υποδείξεις του θεράποντος ιατρού. <p>
 Τέλος, ο κ. Λυγιδάκης αναφέρθηκε στις νεότερες εξελίξεις σε ό,τι αφορά την αντιμετώπιση του καρκίνου του ήπατος. Οπως είπε, σημαντικές ελπίδες για την αντιμετώπιση του καρκίνου του ήπατος, είτε πρωτοπαθούς είτε μεταστατικού, «γεννά» μια νέα κατηγορία φαρμάκων, η οποία αρχικά εξελίχθηκε ως θεραπεία πρώτης γραμμής για τον καρκίνο του μαστού. Πρόκειται για τους αναστολείς της αρωματάσης, με κυριότερο εκπρόσωπο την ουσία αναστροζόλη. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
