<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


«Ταραχή στα φαινομενικά λιμνάζοντα ύδατα» του ελληνικού τραπεζικού συστήματος φιλοδοξεί να προξενήσει η διοίκηση της Αγροτικής Τράπεζας με την εισαγωγή της στο Χρηματιστήριο Αξιών Αθηνών. Η επιδίωξη αυτή της Αγροτικής Τράπεζας δεν είναι άσχετη με τους σχεδιασμούς της κυβέρνησης, η οποία στην παρούσα φάση θέλει να μετατρέψει τις υπό κρατικό έλεγχο τράπεζες στην «ατμομηχανή» που θα σύρει τις εξελίξεις μεταστρέφοντας το κλίμα στην αγορά.<p>
 Η αρχή έγινε με τις σχετικές δηλώσεις του υπουργού Εθνικής Οικονομίας, Γ. Παπαντωνίου, για «απελευθέρωση» των δύο μεγαλύτερων υπό κρατικό έλεγχο τραπεζών, της Εθνικής και της Εμπορικής. Δεύτερο μεγάλο βήμα στην αλυσίδα αυτή
αποτελεί η εισαγωγή της Αγροτικής στο Χρηματιστήριο. Παρά τα προβλήματα που αντιμετωπίζει η τράπεζα, ο διοικητής της Π. Λάμπρου ανακοίνωσε χθες ένα φιλόδοξο πρόγραμμα, η υλοποίηση του οποίου θα καταστήσει την τράπεζα ισότιμο παίκτη.<p>
 Kατ' αρχάς η Αγροτική μέσω της Morgan Stanley, η οποία εκτελεί χρέη ειδικού συμβούλου, αναζητεί στη διεθνή αγορά στρατηγικό εταίρο, ο οποίος μπορεί εφόσον
το επιθυμεί να συμμμετάσχει ακόμη και στη διοίκηση της τράπεζας. Εκτός όμως από τον τραπεζικό χώρο η Αγροτική αναζητεί ερείσματα στην υπό απελευθέρωση αγορά ηλεκτρικής ενέργειας, στο πλαίσιο αυτό η τράπεζα αναμένεται να ανακοινώσει τη στρατηγική συμμετοχή της με ποσοστό 10-12% σε εταιρεία του ενεργειακού τομεά. Επιπλέον, από κοινού με τη Νοva Scotia, η Αγροτική επιθυμεί
να δραστηριοποιηθεί και στη ναυτιλιακή πίστη.<p>
 Οι δημόσιες εγγραφές για την Αγροτική θα ξεκινήσουν την ερχόμενη Δευτέρα. Ωστόσο αδιευκρίνιστο παραμένει το ακριβές ποσόν που θα συγκεντρώσει η τράπεζα από τη διαδικασία, καθώς ένα μέρος από τις νέες μετοχές που θα εκδοθούν θα τις
απορροφήσουν οι κάτοχοι των αγρομετόχων. Πάντως ο συνολικός αριθμός των μετοχών που μπορούν να εισαχθούν στο ΧΑΑ μπορεί να φτάσει μέχρι και τα 54 εκατ. μετοχές. Εκ των οποίων τα 13, 5 εκατ. μετοχές θα διαθέσει η Αγροτική και τα υπόλοιπα το Δημόσιο μέσω της ΔΕΚΑ.<p>
 Εκτός όμως από την Αγροτική κινητικότητα υπάρχει και με δύο ακόμη «οιονεί πιστωτικά ιδρύματα» του δημόσιου τομέα. Πρόκειται για το Ταμείο Παρακαταθηκών και Δανείων και για το Ταχυδρομικό Ταμιευτήριο. Η κυβέρνηση από την πλευρά της
δεν έχει ξεκαθαρίσει ποια πολιτική θα εφαρμόσει για τα δύο αυτά ιδρύματα, ωστόσο όπως φαίνεται, στο πλαίσιο της «απελευθέρωσης» θα έβλεπε με καλό μάτι τη λειτουργία τους με ιδιωτικοοικονομικά κριτήρια. Βέβαια ακόμη δεν έχουν προσδιοριστεί τα όρια μέσα στα οποία θα μπορούσε να κινηθεί η κυβέρνηση για τους δύο αυτούς φορείς· η κυβέρνηση διαβλέπει αρκετά αυξημένο ενδιαφέρον για τη σύναψη στρατηγικών συνεργασιών με πιστωτικά ιδρύματα του ιδιωτικού τομέα ή του υπό ιδιωτικοποίηση κρατικού τομέα.<p>
 Eτσι, σύμφωνα με πληροφορίες, η διοίκηση της Εμπορικής θα επιθυμούσε να συμμετάσχει στη διεκδίκηση του Ταμείου Παρακαταθηκών και Δανείων, το οποίο είναι άλλωστε και ο μεγαλύτερος μέτοχος της τράπεζας. Ετσι η Εμπορική δημιιουργεί στη μετοχική βάση της ένα ισχυρό τρίγωνο μεταξύ του Ταμείου Παρακαταθηκών και Δανείων και της Credit Agricole, το οποίο θα μπορούσε να επιφέρει πολλαπλασιαστικά θετικά αποτελέσματα στην ίδια τη λειτουργία της Εμπορικής Τράπεζας.<p>
 Ανάλογες κινήσεις παρατηρούνται και γύρω από το Ταχυδρομικό Ταμιευτήριο, το οποίο, σύμφωνα με πληροφορίες, συγκεντρώνει επάνω του «περισσότερα βλέμματα θαυμασμού και ενδιαφέροντος». Σημαντικό συγκριτικό πλεονέκτημα του Ταχ. Ταμιευτηρίου είναι η βάση των καταθέσεών του, η οποία υπερβαίνει το 1 τρισ. δρχ., καθώς και η έντονη παρουσία του σε ολόκληρη την Ελλάδα, η οποία θα μπορούσε να μεταβληθεί «σε σημεία πωλήσεων» για την τράπεζα που θα το εξαγοράσει ή θα συνεργαστεί μαζί του. Τα χαρακτηριστικά αυτά, από την άλλη πλευρά, δημιουργούν κάποιους περιορισμούς για τους υποψήφιους στρατηγικούς εταίρους, και αυτό γιατί η συνεργασία αυτή θα μπορούσε να δημιουργήσει χαρακτηριστικά μονοπωλιακής συγκέντρωσης στην αγορά.<p>
 <b>ΧΡ. ΖΙΩΤΗΣ</b><p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
