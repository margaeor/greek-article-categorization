<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>YΠEXΩΔE: Nα μπαίνουν τα ταξί Mεταφορών: Nα μην μπαίνουν<p>
 Α</b>νοικτός πόλεμος απειλείται να ξεσπάσει ανάμεσα στα υπουργεία Μεταφορών και ΠΕΧΩΔΕ με αφορμή το αίτημα των ταξιτζήδων να χρησιμοποιούν τις λεωφορειολωρίδες. Ο υφυπουργός ΠΕΧΩΔΕ Νάσος Αλευράς δηλώνει πρόθυμος να επιτρέψει πιλοτικά την είσοδο των ταξί που μεταφέρουν επιβάτες στη λεωφορειολωρίδα της Μεσογείων, ενώ το υπουργείο Μεταφορών αποκλείει κάθε συζήτηση.<p>
 Το θέμα επανήλθε στην επικαιρότητα κατά τη διάρκεια χθεσινής συνέντευξης Τύπου


του Συνδικάτου Αυτοκινητιστών Ταξί Αττικής (ΣΑΤΑ). Ο πρόεδρός του Θύμιος Λυμπερόπουλος χαρακτήρισε «ρατσισμό» τον αποκλεισμό των ταξί από τις λεωφορειολωρίδες, τη στιγμή που χρησιμοποιούνται από κάθε μορφής λεωφορεία, πούλμαν, μοτοσικλέτες, στρατιωτικά, υπουργικά και βουλευτικά οχήματα. Ζήτησε να «ανοίξουν» οι λεωφορειολωρίδες τουλάχιστον για τα έμφορτα ταξί και να υπάρχει αστυνόμευση, ώστε να μην επιτρέπεται να σταματούν παρά μόνο σε προκαθορισμένα σημεία. Υποστήριξε επίσης ότι πουθενά στην Ευρώπη δεν αποκλείονται τα ταξί που μεταφέρουν επιβάτη από τις λεωφορειολωρίδες, αν και παραδέχθηκε ότι στην Αθήνα οι άδειες ταξί είναι τετραπλάσιες σε αναλογία με τον πληθυσμό (1 άδεια ανά 1.000 κατοίκους στην Ευρώπη, εδώ περίπου 4).<p>
 Ο κ. Λυμπερόπουλος αποκάλυψε ότι ο ΣΑΤΑ ζήτησε με έγγραφό του την πιλοτική κατάργηση του αποκλεισμού των ταξί από τον υφυπουργό ΠΕΧΩΔΕ Νάσο Aλευρά, ο οποίος εξετάζει το θέμα θετικά. Πρόσθεσε μάλιστα ότι μετά την εφαρμογή της λεωφορειολωρίδας πριν από τρεις μήνες, η διαδρομή Αγία Παρασκευή-Σύνταγμα διαρκεί 75 λεπτά και κοστίζει 3.000 δραχμές, ενώ αν δεν υπήρχε αποκλεισμός θα στοίχιζε λίγο περισσότερο από 1.000 δραχμές.<p>
 Ο κ. Αλευράς επιβεβαίωσε ότι έλαβε το αίτημα των ταξιτζήδων και μας δήλωσε ότι


θα κάνει θετική εισήγηση προς τους συναρμοδίους υπουργούς Κ. Λαλιώτη και Χ. Βερελή με το σκεπτικό ότι θα βελτιώσει την εξυπηρέτηση των επιβατών από το νέο


αεροδρόμιο Σπάτων.<p>
 Ωστόσο, κύκλοι του υπουργείου Μεταφορών αποκλείουν κατηγορηματικά την είσοδο των ταξί στις λεωφορειολωρίδες, είτε πιλοτικά είτε περιστασιακά, και δηλώνουν ότι αν συμβεί κάτι τέτοιο θα πάψουν να υπάρχουν λεωφορειολωρίδες.<p>
 Υπενθυμίζεται ότι σήμερα λειτουργούν λωρίδες αποκλειστικής κυκλοφορίας συνολικού μήκους 13 χιλιομέτρων με πιο πρόσφατη εκείνη της Μεσογείων. Εκκρεμεί


όμως η υλοποίηση λωρίδων που έχουν μελετηθεί -ή ακόμη και εγκριθεί- σε Β. Σοφίας, Κηφισίας, Ιπποκράτους, Αλεξάνδρας, Χ. Τρικούπη, Βουλιαγμένης, Ηλιουπόλεως και στον Πειραιά.<p>
 Θεωρείται δεδομένο ότι τις μεγαλύτερες ενστάσεις για την επέκταση των λεωφορειολωρίδων έχει το υπουργείο ΠΕΧΩΔΕ. Υπήρχαν μάλιστα συζητήσεις το τελευταίο διάστημα ακόμη και μέσα στο χώρο του υπουργείου Μεταφορών για να γίνει δεκτή η είσοδος των έμφορτων ταξί στις λωρίδες, ώστε να ξεμπλοκάρει η επέκτασή τους. Για το θέμα της Μεσογείων, το ΣΑΤΑ έχει καταθέσει αίτηση ακύρωσης στο Συμβούλιο της Επικρατείας.<p>
 <b>ΑΡΗΣ ΧΑΤΖΗΓΕΩΡΓΙΟΥ<p>
 Yπ. METAΦΟPΩN Πρόταση για εταιρείες ταξί</b><p>
 Την ένταξη των αυτοκινητιστών ταξί σε εταιρείες προωθεί το υπουργείο Μεταφορών
προκειμένου να υπάρξει οργάνωση στον κλάδο. Οι αυτοκινητιστές όμως εμφανίζονται προβληματισμένοι καθώς φοβούνται ότι αυτό θα ανοίξει την πόρτα στα συμφέροντα που ενδιαφέρονται για το διαρκώς αυξανόμενο μεταφορικό έργο εν όψει και των Ολυμπιακών Αγώνων του 2004.<p>
 Οπως δήλωσε χθες ο πρόεδρος του ΣΑΤΑ Θ. Λυμπερόπουλος, οι αυτοκινητιστές περιμένουν την ολοκλήρωση της μελέτης (αναμένεται τον Ιανουάριο) για τον κλάδο
των ταξί που εκπονείται από την ΚΑΝΤΟΡ. Η μελέτη θα καταλήξει σε 2-3 προτάσεις
και βάσει αυτών θα κατατεθεί νομοσχέδιο. Ο κ. Λυμπερόπουλος είπε πως θα γίνει συζήτηση με την προϋπόθεση όμως: 1) Να συμμετέχει όποιος θέλει, 2) Να μη μετοχοποιηθούν οι άδειές τους. <p>
 Κάθε άδεια ταξί στην Αθήνα είχε φτάσει στο παρελθόν να κοστίζει έως και πάνω από 40 εκατ. δραχμές. Ο κ. Λυμπερόπουλος είπε ότι δεν θα πρέπει οι ταξιτζήδες να συμμετέχουν στις εταιρείες βάσει της αδείας, αλλά με μετοχικό κεφάλαιο που θα καταθέσουν οι ίδιοι.<p>
 Οι εκπρόσωποι των αυτοκινητιστών δεν θέλησαν να σχολιάσουν περαιτέρω, δεδομένου ότι αναμένεται η μελέτη, δήλωσαν όμως ότι ζητούν να προχωρήσει η οργάνωση του κλάδου για να μπορούν τα ταξί να αυξήσουν το έργο τους. Μεταξύ άλλων ο κ. Λυμπερόπουλος ζήτησε: <p>
 - Να ξεκινήσει η εκκαθάριση του Μητρώου από τα ταξί-«μαϊμού» η οποία δεν προχωρεί παρά τις εντολές Βερελή. Μίλησε για αόρατες δυνάμεις μέσα στις διευθύνσεις συγκοινωνιών που εμποδίζουν την έρευνα αν και έχουν στελεχωθεί οι απαραίτητες επιτροπές.<p>
 - Να επαναλειτουργήσουν οι πιάτσες που θα βελτίωναν τη λειτουργία των ταξί και
έχουν καταργηθεί με πρωτοβουλία του ΟΑΣΑ και των Δήμων.<p>
 - Να επιτραπεί στα ταξί να παίρνουν δουλειές οργανωμένες, τις οποίες σήμερα νέμονται εταιρείες ενοικιάσεως αυτοκινήτων, οι οποίες διαθέτουν τα οχήματα μαζί με οδηγό παρανόμως.<p>
<b> ΑΡΗΣ ΧΑΤΖΗΓΕΩΡΓΙΟΥ</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
