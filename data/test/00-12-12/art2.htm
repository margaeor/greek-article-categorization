<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Η</b>

Εθνική Βιβλιοθήκη οφείλει να εκσυγχρονιστεί. Οσοι έχουν περάσει από τα αναγνωστήριά της, γνωρίζουν πολύ καλά πόσο οι υπηρεσίες που προσφέρει υπολείπονται των στοιχειωδών απαιτήσεων των σημερινών μελετητών. Και καλό θα είναι κάτι ν' αλλάξει στη δομή της διοίκησης και στη λειτουργία της.<p>
 Αυτής της άποψης είναι και ο πρόεδρος του Εφορευτικού Συμβουλίου της Εθνικής Βιβλιοθήκης της Ελλάδος, καθηγητής Βασ. Λαμπρινουδάκης, ο οποίος κάλεσε χθες τους δημοσιογράφους για να απαντήσει σε δημοσιεύματα που φέρουν τον ίδιο και τα μέλη μιας ομάδας εργασίας που συστάθηκε από τον γ.γ. του ΥΠΕΠΘ για να μελετήσει την υφιστάμενη νομοθεσία και να προτείνει λύσεις εκσυγχρονισμού, ως εμπνευστές της ιδιωτικοποίησης της Βιβλιοθήκης. Ετσι, η χθεσινή συνάντηση που έγινε σε μια αίθουσα του Πανεπιστημίου Αθηνών είχε στόχο να ενημερωθεί το κοινό τουλάχιστον για τις προθέσεις των μελών της ομάδας εργασίας.<p>
 Ο κ. Λαμπρινουδάκης υποστήριξε πως ουδείς ζήτησε την ιδιωτικοποίηση της Εθνικής Βιβλιοθήκης, η οποία «είναι πράγματι μια κιβωτός εθνικών θησαυρών με τα 5.000 χειρόγραφα, με τα χρυσόβουλα και τα πατριαρχικά σιγίλια, με τα παλαιότυπα, με το αρχείο των αγωνιστών του '21 και τα άλλα της αρχεία και, κυρίως, με τα 3 εκατομμύρια βιβλία της». <p>
 Η δική τους πρόταση ήταν διτή. Περιείχε την άποψη της πλειοψηφία της ομάδας που έκρινε ότι χρειάζεται να αποτελέσει ΝΠΔΔ προκειμένου να αποκτήσει αυτονομία και ευελιξία, αλλά και της μειοψηφίας που ήθελε να παραμείνει ο χαρακτήρας της δημόσιας υπηρεσίας με τον όρο ότι θα εξασφαλιστούν τα δύο παραπάνω στοιχεία (αυτονομία, ευελιξία) με νέο οργανισμό. Στόχος και των δύο προτάσεων η οργάνωση δέκα νέων διευθύνσεων (Διοικητικού, Οικονομικών, Τεχνικών

Υπηρεσιών, Προσκτήσεων, Βιβλιογραφικής Υπηρεσίας, Εκδόσεων και Eπικοινωνίας, Υπηρεσιών Kοινού, Ερευνών Τεχνολογίας και Ανάπτυξης, Συντήρησης και Διατήρησης, Χειρογράφων και Ομοιοτύπων). Πρότειναν επίσης τη δημιουργία Γενικής Γραμματείας Βιβλιοθηκών και Αρχείων στο ΥΠΕΠΘ για να αντιμετωπιστούν όλα τα σοβαρά προβλήματα των βιβλιοθηκών συνολικά. <p>
 «Αξίζει ν' ασχοληθούμε σοβαρά με την Εθνική Βιβλιοθήκη που έχει σοβαρά και χρόνια προβλήματα», είπε ο κ. Λαμπρινουδάκης, αποδίδοντας τις αντιδράσεις που έχουν εκδηλωθεί «αφ' ενός σε μερίδα ανθρώπων που λόγω συντηρητικής τοποθέτησης

πιστεύουν ότι δεν πρέπει ν' αλλάξει τίποτε και αφ' ετέρου σε μια άλλη κατηγορία που λειτουργεί συντεχνιακά».<p>
 Εκείνος όμως πιστεύει ότι πρέπει να αλλάξουν πολλά στη δομή, στη λειτουργία, στην οργάνωση της Βιβλιοθήκης. Και αναφέρθηκε πρωταρχικά στο κτιριολογικό. <p>
 Πρέπει να επισκευαστεί το κτίριο της οδού Πανεπιστημίου από τις ζημιές του περσινού σεισμού που σε συνδυασμό με τη γήρανση της στέγης είναι προσωρινά αχρησιμοποίητο ένα μεγάλο μέρος της πτέρυγάς του προς Ιπποκράτους. Η σχετική μελέτη Πενέλλη ολοκληρώνεται αυτή την εβδομάδα, είπε. <p>
 Για την αποκατάσταση όμως όλου του κτιρίου, παραδέχθηκε ότι δεν έχει γίνει τίποτε, αν και «η μιζέρια του χώρου και οι πρόχειρες λύσεις οδήγησαν (παλαιότερα) σε ανεπίτρεπτες για το ένα από τα τέσσερα καλύτερα νεοκλασικά κτίρια της Αθήνας επεμβάσεις, που εμπνέουν θλίψη στον επισκέπτη». Οταν όμως μεταφερθεί σε δύο χρόνια το υλικό των ενοικιαζόμενων αποθηκών της Αγ. Παρασκευής και της Νέας Χαλκηδόνας, στο νέο προκάτ κτίριο (κόστους 30-35 δισ.)

σε έκταση 51 στρεμμ. στην Πανεπιστημιούπολη Ζωγράφου (με άμεση πρόσβαση από το

κάτω μέρος πολύ κοντά στο Χίλτον και στο Κάραβελ), τότε θα μπορέσει να «αναπνεύσει» και το κεντρικό κτίριο και να στεγάσει τις μουσειακές κυρίως συλλογές της.<p>
 Κι επειδή όλα εξαρτώνται από την όντως πενιχρή χρηματοδότηση της Βιβλιοθήκης (παίρνει 120-140 εκατ. ετησίως από τον τακτικό προϋπολογισμό, ενώ οι πραγματικές ανάγκες της είναι της τάξεως του 1, 5 δισ.), ο κ. Λαμπρινουδάκης ανέφερε πως τα δύο τελευταία χρόνια διατέθηκαν άλλα 700 εκατ. από το Γ' ΚΠΣ για την ηλεκτρονική εγγραφή όλων των βιβλίων, αλλά «είναι ακόμη πολύ λίγα για μια σοβαρή αντιμετώπιση των νέων αναγκών». <p>
 Αυτή τη στιγμή η Βιβλιοθήκη δεν έχει και διευθυντή. Ο άνθρωπος που επελέγη, αρνήθηκε τη θέση όταν πληροφορήθηκε ότι ο νόμος δεν του επιτρέπει να ξαναγυρίσει μετά το πέρας της θητείας του (μάξιμουμ 15 χρόνια προβλέπει η ισχύουσα νομοθεσία) στην προηγούμενη θέση που είχε, κάτι που θα πρέπει να αναθεωρηθεί. Οσο για την ενίσχυση του προσωπικού (εργάζονται σήμερα 80 υπάλληλοι, ελάχιστοι για τις ανάγκες), έχει ζητηθεί από το υπουργείο Εσωτερικών η έγκριση 50 νέων θέσεων με υψηλά προσόντα. <p>
 Υστερα από τόσων χρόνων απραξία, τώρα μοιάζει κάτι να γίνεται στην Εθνική Βιβλιοθήκη. Οσο για τις διαφωνίες, απ' όπου κι αν προέρχονται, καλό θα είναι να αντιμετωπισθούν στη βάση ενός καλόπιστου διαλόγου.<p>
<b> Ν.Κ.-Ρ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
