<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Για δεύτερη φορά τίμησε το γαλλικό κράτος τον Αντώνη Σαμαράκη. Πέντε χρόνια μετά την απονομή τού παράσημου του Ιππότη Τεχνών και Γραμμάτων, σε χθεσινή τελετή στη γαλλική πρεσβεία, προήχθη σε αξιωματούχο του Τάγματος Γραμμάτων. Το

νέο παράσημο του το απένειμε ο πρεσβευτής της Γαλλίας στην Ελλάδα, Ζαν-Μορίς Ριπέρ. <p>
 Οπως εξομολογήθηκε ο τιμώμενος, όταν έλαβε την επιστολή της υπουργού Πολιτισμού και Επικοινωνίας Κατρίν Τασκά, σκέφτηκε «ότι αυτές οι δύο λέξεις, όπως είναι ενωμένες στην κορυφή της επιστολής, εκφράζουν το βαθύτερο νόημα του

πολιτισμού, της λογοτεχνίας στην περίπτωσή μας: γέφυρα επικοινωνίας του συγγραφέα με τον άλλον, τον άγνωστο αναγνώστη. Μια απόπειρα επικοινωνίας. Ή πετυχαίνει ή όχι. Αν ο άλλος νιώσει τη φωνή σου, αν του ζεστάνει την καρδιά το

χέρι που του απλώνεις, τότε η επικοινωνία συντελείται. Κάτι το συνωμοτικό υπάρχει εδώ.<p>
 Από εδώ όμως αρχίζει και το μεγάλο θέμα της ευθύνης του συγγραφέα αντίκρυ σε όσα συμβαίνουν στην εποχή του. Και προπάντων τα κοινωνικά και οικονομικά προβλήματα: τον κοινωνικό αποκλεισμό, τη φτώχεια, την ανεργία, τον αποκλεισμό.

Και βέβαια η λογοτεχνία ανιχνεύει, πρώτα πρώτα, τον εσωτερικό κόσμο του ανθρώπου, τις ενδόμυχες περιπέτειές του, την πάλη καλού και κακού, το φως και το σκότος που μονομαχούν εντός τους».<p>
 Ο Γάλλος πρέσβης με τη σειρά του έκανε αναφορά στη ζωή και το έργο του τιμώμενου, χαρακτηρίζοντας το ταλέντο του «μοναδικό». «Συνυπάρχουν μέσα σας στη συμπεριφορά και τη στράτευσή σας και ο Σεντ Εξιπερί και ο Καμί, για τον οποίο εσείς δηλώνετε ότι αποτελεί τη λογοτεχνική σας αναφορά, το δικό σας "θεό".<p>
 Στράτευση είναι η λέξη που σας ταιριάζει και στον άνθρωπο που θέλει να είναι αντάξιος του εαυτού του και στο συγγραφέα που έχει την ευθύνη της μαρτυρίας. Τοποθετείτε τον εαυτό σας κατ' ευθείαν μέσα στην ηθική και πνευματική κληρονομιά ανθρώπων των γραμμάτων και αγώνων που παραλληλίζουν τον Βολτέρο, υπερασπιστή του Καλάς, με τον Ζολά που αγωνιζόταν για τον Ντρέιφους».<p>
 Παραβρέθηκαν οι Α. Κακλαμάνης, Α. Πεπονής, Σ. Σουμάκης, Θ. Καρατζάς, Μ. Μάτσας, Π. Δ. Μαστροδημήτρης, Π. Σταύρου, Κυρ, Μαρία Ιωαννίδου, Εύη Κυριακοπούλου κ.ά.<p>
<b> ΒΑΣ. Κ. ΚΑΛΑΜΑΡΑΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
