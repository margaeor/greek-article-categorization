 Κλαούντιο Κολντεμπέλα είναι ο νέος αρχηγός του ΠΑΟΚ. Ο Γιάννης Γιαννούλης παραιτήθηκε επικαλούμενος προσωπικούς λόγους, παραίτηση η οποία έγινε δεκτή από το Νίκο Ζελομοσίδη, γενικό αρχηγό της ομάδας. Οι συμπαίκτες του ζήτησαν να
 Δεν λέει τίποτε ιδιαίτερο αυτή η παραίτηση, λένε από τον ΠΑΟΚ και στέκονται στο ήρεμο κλίμα που έχει επικρατήσει στην ομάδα, μετά τις δύο συνεχόμενες νίκες στο πρωτάθλημα. Το οικονομικό είναι πάντα σε εκκρεμότητα και για να φτάσει στη λύση του ή σε μιας μορφής λύση θα απαιτηθεί σημαντικός χρόνος. Σε εκκρεμότητα είναι πάντα και το θέμα του ψηλού, που πρέπει να αποκτηθεί για να υπάρξει μια ισορροπία στην ομάδα, αλλά κανείς δεν αναλαμβάνει μια τέτοια πρωτοβουλία αυτόν τον καιρό.
 «Υπάρχει μπροστά μας η Μπαρτσελόνα, την οποία πρέπει να κερδίσουμε οπωσδήποτε για να διατηρηθούμε στην κορυφή και να διατηρήσουμε το πλεονέκτημα που αποκτήσαμε με τη νίκη μας στη Βαρκελώνη», είπε χθες ο Κώστας Φλεβαράκης, για να πει στη συνέχεια ότι: 
 «Δεν μιλάμε πια για προβλήματα γιατί δεν ωφελεί μια τέτοια κουβέντα. Μιλάμε μόνο για την προσπάθεια που κάνουμε, μέσα από μια ομαδική δουλειά, να παρουσιάσουμε τον καλύτερό μας εαυτό. Και σ' αυτή την προσπάθεια έχουν θέση όλοι οι παίκτες».
 Πώς θα γίνει η διευθέτηση των συμβολαίων έτσι ώστε να μπορεί η ιδιοκτησία ν' ανταποκριθεί στο ύψος τους και γι' αυτό θα υπάρχει συνάντηση με τους μάνατζερ,
 Πώς ο κόσμος που θα μπαίνει χωρίς εισιτήριο στους ευρωπαϊκούς αγώνες θα ελεγχθεί και δεν θα υπάρξει κάποια παρεκτροπή σε κάποια δυσάρεστη εξέλιξη του αγώνα ή σε κάποια δυσάρεστη απόφαση του διαιτητή.
 Τις ανοιχτές πόρτες και την ελεύθερη είσοδο προανήγγειλε χθες η ΚΑΕ ΠΑΟΚ με επίσημή της ανακοίνωση κι αναμένεται να υπάρξει ανταπόκριση των φιλάθλων σ' ό,τι τουλάχιστον αφορά το σκέλος της συμπαράστασης προς την ομάδα.
