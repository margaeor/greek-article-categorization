<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ο</b>

Ταΰγετος ήταν χιονισμένος. Οι πορτοκαλιές της Σπάρτης φορτωμένες καρπούς απειλούσαν να καταλάβουν ολόκληρη την πόλη. Ο ήλιος έλαμπε. Και τα μάτια του Κώστα Βρεττάκου έλαμπαν. Σαν του μικρού παιδιού.<p>
 Αυτό το διήμερο το ετοίμαζε χρόνια. Το αρχείο του πατέρα του, του αγαπημένου ποιητή Νικηφόρου Βρεττάκου, εγκαινιάστηκε το βράδυ του Σαββάτου στον ιδιαίτερο

χώρο, που του παραχώρησε η Κεντρική Δημοτική Βιβλιοθήκη Σπάρτης, και όλα έγιναν τέλεια.<p>
 Οι φίλοι του ποιητή και της οικογένειάς του έτρεξαν στο κάλεσμα. Οι τοπικοί άρχοντες και ο κόσμος της Σπάρτης πλημμύρισαν τη Δημοτική Βιβλιοθήκη. Και ο «Νικηφόρος» ήταν τόσο παρών, που νόμιζες πως η άδεια θέση στο γραφείο του ήταν

ακόμη ζεστή.<p>
 Οταν ρώτησα το εντεκάχρονο αγοράκι, που χειριζόταν με άνεση τον κομπιούτερ του

Αρχείου και χάζευε τη σελίδα στο Ιντερνετ, αν του άρεσαν τα ποίηματά του, γύρισε με πολλή φυσικότητα και μου είπε: «Ηταν παππούς μου. Μερικά μού αρέσουν

πολύ».<p>
 Ηταν ο Παναγιώτης Μανωλάκος, εγγονός της αδελφής του ποιητή, Σοφίας Μανωλάκου,

που μαζί με την ειδική γραμματέα του υπουργείου Παιδείας Δάφνη Κυριάκη- Μάνεση

έκοψαν την κορδέλα και εγκαινίασαν το Αρχείο. Η Σοφία Μανωλάκου, τα δυο παιδιά

του ποιητή, ο Κώστας και η Τζένη, αλλά κι ένας ψηλός ηλικιωμένος κύριος, που τα άψογα ελληνικά του είχαν τόνους τραγουδιστικούς, ήταν τα πρόσωπα που με τη συγκίνησή τους γίνονταν αθελά τους το κέντρο της προσοχής. Ηταν ο πρόεδρος του

Σικελικού Ινστιτούτου Βυζαντινών και Νεοελληνικών Σπουδών, Βιτσέντζο Ρότολο, που ήρθε από το Παλέρμο ειδικά για την περίπτωση. Είναι γνωστό ότι ο Νικηφόρος

Βρεττάκος είχε βρει φιλόξενο καταφύγιο στο ινστιτούτο τα χρόνια της χούντας (1970-1974).<p>
 Από τους κύριους ομιλητές της βραδιάς, ο Βιτσέντζο Ρότολο διαδέχτηκε στο βήμα τον πρόεδρο της Εφορείας Βιβλιοθήκης Σπάρτης κ. Γεωργιάδη, τη διευθύντριά της κυρία Τζαννετάκου, το δήμαρχο Σπάρτης, Δημοσθένη Ματάλα, την επιμελήτρια του Αρχείου, Γεωργία Κακούρου-Χρόνη και τον Κώστα Βρεττάκο.<p>
 «Ο Νικηφόρος Βρεττάκος ήταν από εκείνες τις πολύ σπάνιες περιπτώσεις που ένας μεγάλος ποιητής είναι κι ένας υπέροχος άνθρωπος», είπε ο Β. Ρότολο και θυμήθηκε τον ποιητή την εποχή, που εξόριστος στο μεσογειακό Παλέρμο αγωνιούσε για την τύχη της οικογένειάς του, σκορπισμένης στα τέσσσερα σημεία του ορίζοντα. «Ηταν μια αγγελική παρουσία. Δεν τον άκουσα ποτέ να λέει πικρό λόγο για κανέναν, παρ' όλο που στη Δημοκρατία των Γραμμάτων αφθονεί ο φθόνος και, όπως έχει γράψει ο Γιάννης Ρίτσος, "οι ποετάστροι με το νου σαν το στενότερο παπούτσι". Ο Νικηφόρος είχε πάντα κάτι καλό να πει για όλους, ούτε ζήλια ούτε παράπονο δεν εξέφρασε ποτέ, χωρίς αυτό να σημαίνει ότι δεν ήταν ένας τολμηρός και μαχητής άνθρωπος».<p>
 Ποιήματα του Νικηφόρου Βρεττάκου ακούστηκαν πολλά τη βραδιά των εγκαινίων. Από

τη φωνή του ίδιου του ποιητή (τότε ήταν που ο Κώστας Βρεττάκος δάκρυσε και η φωνή του έσπασε), από τον Βιτσέντζο Ρότολο, αλλά και την τραγωδό Ασπασία Παπαθανασίου, που υπήρξε από τις καλύτερες φίλες του ποιητή. Και όταν τελείωσε

η εκδήλωση και κόπηκε η κορδέλα, ο μικρός προσεγμένος χώρος που φιλοξενεί το Αρχείο Νικηφόρου Βρεττάκου πλημμύρισε από κόσμο.<p>
 Το παλιό, κομψό, ξύλινο γραφείο με τη δερμάτινη σάκα του ποιητή, ένα επιτραπέζιο ημερολόγιο του 1983 γεμάτο με σημειώσεις, δεκάδες κουτιά «Ασσου Φίλτρου», που ο Κώστας Βρεττάκος με αγάπη διέσωζε από τα σπουπίδια, μια και πάνω τους ο πατέρας του έγραφε συνέχεια στίχους («Ευχαριστώ την πολλή θλίψη που μου αποκάλυψε τα στοιχεία μου»), ράφια με βιβλία, φωτογραφίες, πολλές φωτογραφίες, ανάμεσά τους και η πασίγνωστη με τον ποιητή να κοιτάζει μια κορυφή του Ταϋγέτου, που ο εξαιρετικός και ως φωτογράφος Κώστας Βρεττάκος είχε

τραβήξει το 1956, μια τέμπερα της Τατιάνας Μιλλιέξ με τίτλο «Η Πλούμιτσα την Ανοιξη», είναι λίγα μόνο από τα αντικείμενα που διεκδικούν το ενδιαφέρον του επισκέπτη.<p>
 Επειδή, όμως, το Αρχείο Νικηφόρου Βρεττάκου δεν σχεδιάστηκε ως ένας απλός εκθεσιακός χώρος, αλλά ως χώρος συγκέντρωσης, καταγραφής και αξιοποίησης του υπάρχοντος πλούσιου υλικού, η επιμελήτριά του, Γεωργία Κακούρου- Χρόνη, ανακοίνωσε ότι σύντομα θα φτάσει στο τυπογραφείο ο κατάλογός του.<p>
 Ανάμεσα στις μερικές εκατοντάδες των χειρογράφων του ποιητή υπάρχουν και αδημοσίευτα ποιήματά του, καθώς και πολλαπλές γραφές ήδη γνωστών. Η εκδοτική δραστηριότητα του Αρχείου προμηνύεται, λοιπόν, πλούσια, καθώς μεγάλο ενδιαφέρον παρουσιάζουν και οι επιστολές που έχει λάβει ο ποιητής από επώνυμους (Σικελιανός, Ελύτης, Βαρβιτσιώτης, Βαφόπουλος, Ρότολο, Παπαθανασίου κ.ά) και ανώνυμους, αλλά και οι επιστολές του ίδιου προς τη στενή του φίλη Ανθούλα Γαννιάρη και το ζεύγος Μιλλιέξ. «Πολλές από αυτές τις επιστολές θα μπορούσαν να σταθούν ισότιμα δίπλα στα καλύτερα γραπτά του Νικηφόρου Βρεττάκου», δήλωσε η κυρία Κακούρου -Χρόνη.<p>
 Την επόμενη μέρα από τα εγκαίνια μια καταπράσινη και ειδυλλιακή Πλούμιτσα περίμενε την οικογένεια Βρεττάκου και τους προσκεκλημένους της. Το πέτρινο δίπατο πατρικό του ποιητή στέκει εδώ και χρόνια ακατοίκητο και χρειάζεται επειγόντως φροντίδα περισσότερη από όση είναι σε θέση να του προσφέρουν οι οικείοι του. Ο Κώστας Βρεττάκος ονειρεύεται τη μετατροπή της σε ξενώνα που θα φιλοξενούνται ποιητές.<p>
 Με τον Ταΰγετο ακριβώς απέναντι και κυρίως την κορφή του Προφήτη Ηλία, στην οποία συχνά ανέβαινε ο Νικηφόρος Βρεττάκος, το Γύθειο και τα Κύθηρα στο βάθος,

πολύ φοβάμαι ότι κάθε επισκέπτης της Πλούμιτσας κινδυνεύει να γίνει ποιητής. 'H, τουλάχιστον, παιδί με τη μεγάλη και γενναιόδωρη ψυχή του Νικηφόρου. Και παιδιά έγιναν, έστω για λίγες ώρες, οι φίλοι του Κώστα Βρεττάκου -από τον Μάνο

Ζαχαρία και τον Γιάννη Μπακογιαννόπουλο, τον Μισέλ Δημόπουλο και τον Σταύρο Ζουμπουλάκη, τον Ηρακλή Παπαλέξη και τον Νίκο Γκιώνη, τη Δέσποινα Μουζάκη και τον Δημήτρη Χαρίτο μέχρι τον Ηρακλή Παπαλέξη, τον Κώστα Καπάκα, τον Ντέιβιντ Κόνολι και τον Νίνο Φένεκ Μικελίδη.<p>
 Μέχρι και αντάρτικα τραγούδησαν παρασυρμένοι από το επαναστατικό κέφι της διπλανής τους παρέας σε κεντρική ταβέρνα του Γυθείου. Ο καλός σκηνοθέτης Κώστας Βρεττάκος δεν θα μπορούσε να το είχε προβλέψει. <p>
 <b>ΒΕΝΑ ΓΕΩΡΓΑΚΟΠΟΥΛΟΥ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
