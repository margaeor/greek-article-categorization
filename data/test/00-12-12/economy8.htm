<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  12/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Του Γ. ΑΡΩΝΗ*</b><p>
 Την προηγούμενη εβδομάδα ήμουν προσκεκλημένος σε μια τηλεοπτική εκπομπή για την ασφάλεια των πιστωτικών καρτών, σε συναλλαγές από απόσταση (τηλεφωνικές παραγγελίες, συναλλαγές στο Διαδίκτυο). Στο κλείσιμο της εκπομπής, η παρουσιάστρια έκανε ένα σχόλιο, ότι «οι κάρτες έχουν καταστρέψει πολύ κόσμο», που σε όλη τη διαδρομή από τον τηλεοπτικό σταθμό μέχρι το γραφείο τριγύρναγε στο μυαλό μου. Με προβλημάτιζε για έναν πρόσθετο λόγο, ότι μου θύμιζε ένα πολυδιατυπωμένο σχόλιο που άκουγα από τον πατέρα μου, ότι «τα τυχερά παιχνίδια
έχουν καταστρέψει πολύ κόσμο».<p>
 Επιπρόσθετα με προβλημάτιζε γιατί ήμουν σίγουρος ότι η ίδια δεν είχε αντιμετωπίσει προσωπικό πρόβλημα με τις κάρτες της, όπως επίσης και ο πατέρας μου με τα τυχερά παιχνίδια.<p>
 Σκεφτόμουν λοιπόν, είναι τόσο κακό προϊόν οι πιστωτικές κάρτες; Και ποιος είναι ο ρόλος μας στη διαμόρφωση αυτού του προϊόντος; Πολύ περισσότερο, δεδομένου ότι η κάρτα ως τραπεζικό προϊόν πρέπει να φέρει την αξιοπιστία και την ασφάλεια που ο πελάτης «αγοράζει» στα τραπεζικά προϊόντα. (Ολες οι σχετικές μελέτες/ αναλύσεις μεταξύ πελατών εμφανίζουν την αξιοπιστία και την ασφάλεια ως τα κύρια χαρακτηριστικά επιλογής τραπεζικών προϊόντων).<p>
 Γυρνώντας το ρολόι του χρόνου κάποιες δεκαετίες πίσω, η ανάγκη για εναλλακτικούς τρόπους πληρωμών, δημιούργησε το «πλαστικό χρήμα». Την εποχή εκείνη η έννοια της πίστωσης μέσω καρτών ήταν τελείως άγνωστη. Μέσα από τη διαδρομή του χρόνου το όχημα αυτό (κάρτα) από απλό μεταλλάχθηκε σε ένα ολοκληρωμένο μέσο πληρωμής, παρέχοντας μεταξύ άλλων και τη δυνατότητα πίστωσης, με το τελευταίο συστατικό να κερδίζει συνεχώς έδαφος έναντι του πρώτου.<p>
 Οι κάρτες με δυνατότητα ανακυκλούμενης πίστωσης (revolving credit) γίνονται προϊόν μαζικής παραγωγής, με υψηλούς ρυθμούς αύξησης, για παράδειγμα στις HΠA την τελευταία 30ετία οι κάρτες ανακυκλούμενης πίστωσης αυξήθηκαν σε ποσόστό 400% με κάλυψη 75% στο σύνολο των αμερικανικών νοικοκυριών. Στην Ελλάδα των 3, 5 εκατομμυρίων εν κυκλοφορία πιστωτικών καρτών, οι κάρτες ανακυκλούμενης πίστωσης αποτελούν τη συντριπτική πλειονότητα. Το παράδοξο όμως είναι ότι παρά την υψηλή αποδοχή και τη μαζικότητα του προϊόντος, η άποψη ενός σημαντικού ποσοστού Αμερικανών (συγκεκριμένα του 42%) θεωρεί ότι το προϊόν είναι «κακό» ή
«σχετικά κακό» (το κόστος φιγουράρει πρώτο στην λίστα των αρνητικών χαρακτηριστικών και ακολουθούν η έλλειψη ενημέρωσης, τα ψιλά γράμματα, η πλημμελής ασφάλεια).<p>
 Μια περαιτέρω ανάλυση του εν λόγω δείγματος καταδεικνύει ότι η συντριπτική του
πλειονότητα δεν είχε ποτέ κάποια προσωπική «τραυματική» εμπειρία με το προϊόν,
αλλά θεωρεί ότι άλλοι κάτοχοι καρτών έχουν υποστεί ζημιά, είτε από αλόγιστη χρήση είτε από κακή χρήση που δεν οφείλεται σ' αυτούς. Επίσης πιστεύουν ότι οι
τράπεζες είναι πολύ σκληρές στην αντιμετώπιση των κακοπληρωτών.<p>
 Είναι σημαντικό να τονιστεί πως για όλα αυτά δεν έχουν προσωπική άποψη (εξάλλου στις περισσότερες ευρωπαϊκές χώρες και στις ΗΠΑ το ποσοστό κατόχων καρτών που είναι σε οριστική καθυστέρηση δεν ξεπερνά το 1%), αλλά τα έχουν ακούσει από άλλους καρτούχους, που για διάφορους λόγους ταλαιπωρήθηκαν από τους σύγχρονους «δυνάστες» τις τράπεζες. Κάπως έτσι έχει διαμορφωθεί η σημερινή αντίληψη «περί πιστωτικών καρτών και άλλων δαιμονίων». Νομίζω ότι το ίδιο ισχύει και στην ελληνική κοινή γνώμη. Παρά το ότι τα σημερινά ποσοστά κατόχων σε οριστική καθυστέρηση είναι πολύ υψηλότερα σε σύγκριση με το εξωτερικό, η γενικότερη άποψη είναι ότι οι «σκληρές» και «αδυσώπητες» τράπεζες
με την υψηλή κερδοφορία δεν διστάζουν να χρησιμοποιούν όλα τα μέσα για να εισπράξουν τις οφειλές τους. Η πλειονότητα και εδώ δεν έχει προσωπική άποψη αλλά «μοιράζεται» τη γενικότερη αντίληψη. Από την πλευρά των τραπεζών ο αυξανόμενος ανταγωνισμός ωθεί όλο και περισσότερο τους καταναλωτές σε μια αυξανόμενη χρήση «πίστωσης» (είτε μέσω πιστωτικών καρτών είτε μέσω καταναλωτικών δανείων), μειώνοντας συνεχώς τα κριτήρια αξιολόγησης. Είναι σημαντικό να αναφέρουμε ότι σε άλλες χώρες η αύξηση της χρήσης των πιστωτικών καρτών ήταν ανάλογη της αύξησης των εισοδημάτων στις συγκεκριμένες χρονικές περιόδους (π.χ. στις ΗΠΑ τα τελευταία 40 χρόνια τα υπόλοιπα της καταναλωτικής πίστωσης παραμένουν σταθερά στα επίπεδα του 20% του διαθέσιμου εισοδήματος). Νομίζω ότι πρωταρχικό μέλημα των εκδοτών καρτών πρέπει να είναι η συνεχής και διεξοδική ενημέρωση για όλα τα χαρακτηριστικά, αλλά και τις δυνατότητες που παρέχουν στο χρήστη τα προϊόντα, με στόχο την ενδυνάμωση της εικόνας τους. Είναι σημαντικό ο πελάτης να είναι ενήμερος για τα έξοδα, τα επιτόκια, τις αλλαγές των επιτοκίων, όπως και να έχει πειστεί ότι δεν υπάρχουν «μικρά γράμματα» και όροι καταχρηστικοί. Να γνωρίζει την ωφέλεια της πλήρους εξόφλησης του υπολοίπου, του τρόπου υπολογισμού των δόσεων, όπως επίσης και την ύπαρξη διαφόρων επιβαρύνσεων που χρεώνονται στο λογαριασμό του απόρροια των καθυστερημένων πληρωμών του σε αυτόν.<p>
 Η λειτουργία κέντρου εξυπηρέτησης πελατών και η ολοκληρωμένη διαχείριση και αντιμετώπιση των παραπόνων οποιασδήποτε μορφής και υφής, θα βοηθήσει ιδιαίτερα
στην κατεύθυνση της σωστής ενημέρωσης. Εξίσου σημαντική είναι και η ενίσχυση της αξιοπιστίας του προϊόντος με την εφαρμογή μέτρων όπως η αντικατάσταση των παραδοσιακών χειροκίνητων συσκευών καταγραφής των συναλλαγών με ηλεκτρονικές μηχανές PΟS καταγραφής και μετάδοσης κ.λπ. Η άμεση δημιουργία ενός Οργανισμού Παροχής Πιστωτικών Πληροφοριών (Credit Bureau) θα μειώσει σημαντικά τις περιπτώσεις «κακοπληρωτών», το κόστος διαχείρισης των εμπλοκών και το ύψος των
επισφαλών απαιτήσεων των τραπεζών, με αποτέλεσμα σε τελικό στάδιο να μειωθεί δραστικά το επιτόκιο δανεισμού, που ο πελάτης πληρώνει γι' αυτά τα προϊόντα. Το πλαστικό χρήμα είναι σήμερα ένα προϊόν που συνδυάζει την ευκολία πληρωμής με τη δυνατότητα της «αέναης» πίστωσης.<p>
 Παρά την καταξίωση του προϊόντος στη διάρκεια της ήδη μακράς ζωής του, είναι πλέον επιβεβλημένο να δούμε με μεγαλύτερη σοβαρότητα τα μέτρα εκείνα που πρόκειται να βελτιώσουν περαιτέρω την αξιοπιστία, την ασφάλεια, την αποτελεσματικότητα και εν τέλει τη γενικότερη εικόνα του.<p>
 <b>*Γεν. διευθυντής στην «Εθνοκάρτα»</b><p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
