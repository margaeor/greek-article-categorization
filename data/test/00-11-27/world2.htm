<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>IEPΟYΣAΛHM</b><p>
 Κορυφώνεται η διπλωματική προσπάθεια ειρήνευσης στη Μέση Ανατολή, κυρίως εκτός


της «διακεκαυμένης ζώνης», καθώς εκεί επικρατεί ακόμα το «οφθαλμόν αντί οφθαλμού και οδόντα αντί οδόντος».<p>
 Το επίκεντρο της νέας κρίσης είναι η αμφισβητούμενη περιοχή Σεμπάα, στη μεθόριο μεταξύ του Λιβάνου, του Ισραήλ και της Συρίας, όπου η ισλαμική οργάνωση Χεσμπολάχ εξαπέλυσε επίθεση με βόμβες εναντίον στρατιωτικής περιπόλου


του Ισραήλ, με αποτέλεσμα ένας στρατιώτης να σκοτωθεί και άλλοι τρεις να τραυματιστούν. <p>
 <b>«Aντίποινα»</b><p>
 Το Ισραήλ, σε αντίποινα, βομβάρδισε πολλούς στόχους στο νότιο Λίβανο, για πρώτη φορά μετά το Μάιο. Στη συνέχεια, το κρατικό ραδιόφωνο της Συρίας υπογράμμισε «το δικαίωμα στην αντίσταση» εναντίον του Ισραήλ με αφορμή τη νέα κρίση με το Λίβανο, εξέλιξη που αυξάνει την ανησυχία για ενεργότερη ανάμιξη της Συρίας στο γόρδιο μεσανατολικό δεσμό. Αλλωστε ο ίδιος ο πρωθυπουργός του Λιβάνου, Ραφίκ Χαρίρι, ξεκαθάρισε χθες ότι «η Χεσμπολάχ θα παραμείνει ενεργή όσο χρόνο το Ισραήλ θα συνεχίσει να κατέχει ένα μέρος του Λιβάνου». Από την άλλη, ο Εχούντ Μπάρακ τόνισε ότι πρέπει να υπάρξει «ισχυρή κι έξυπνη αντίδραση» στα σύνορα Ισραήλ-Λιβάνου.<p>
 Παράλληλα με την όξυνση της κρίσης εξελίσσονται και οι διπλωματικές προσπάθειες κατάπαυσης του πυρός. Από τις εξελίξεις που μπορούν να οδηγήσουν στον τερματισμό του νέου κύκλου αίματος σημαντικότερη θεωρείται η συνάντηση που είχε προχθές ο ηγέτης των Παλαιστινίων, Γιάσερ Αραφάτ με τον υπουργό Τουρισμού του Ισραήλ (και πρώην αρχηγό των ενόπλων δυνάμεων της χώρας) Αμνόν Λίπκιν-Σάχακ και με τον πρώην αρχηγό των ισραηλινών μυστικών υπηρεσιών Σιν Μπετ Αμί Αγιαλόν. Ο Λίπκιν-Σάχακ, μάλιστα, αρνήθηκε στη συνέχεια να επιβεβαιώσει ή να διαψεύσει την πληροφορία, με τον ισχυρισμό ότι δεν θέλει να παίξει το «παιχνιδάκι», όπως είπε, των μέσων ενημέρωσης. <p>
 <b>Ο Mουμπάρακ</b><p>
 Για την αντιμετώπιση της κρίσης, ο βασιλιάς της Ιορδανίας Αμπντάλα άρχισε χθες


συνομιλίες με τον πρόεδρο της Αιγύπτου Χόσνι Μουμπάρακ, ο οποίος λίγο νωρίτερα


είχε συναντηθεί με τον Ντάνι Γιατόμ, σύμβουλο ασφαλείας του πρωθυπουργού του Ισραήλ, Εχούντ Μπάρακ. Η συνάντηση εκλαμβάνεται ως πρόθεση της Αιγύπτου να διατηρήσει τις επαφές της με το κράτος του Ισραήλ, παρά την ανάκληση του πρεσβευτή της Αιγύπτου από το Τελ Αβίβ. Την ίδια ώρα ο υπουργός Εξωτερικών της


Ρωσίας, Ιβανόφ, ανέμενε την Aμερικανίδα ομόλογό του Μάντλεν Ολμπράιτ, προκειμένου να την ενημερώσει για το σχέδιο ειρήνευσης που προτείνει η Μόσχα. <p>
 Νωρίτερα ο Χόσνι Μπουμπάρακ συναντήθηκε με τον ηγέτη των Παλαιστινίων Γιάσερ Αραφάτ, ο οποίος τον ενημέρωσε και για τα αποτελέσματα της συνάντησής του με τον πρόεδρο της Ρωσίας Βλαντιμίρ Πούτιν. Παράλληλα, ο Γάλλος πρωθυπουργός Λιονέλ Ζοσπέν θεωρεί ότι η ειρήνη στην περιοχή είναι εφικτή, αρκεί τα εμπλεκόμενα μέρη να δεσμευθούν γι' αυτό. Πώς όμως θα γίνει κάτι τέτοιο, όταν λ.χ. ο ηγέτης του Ιράκ Σαντάμ Χουσεΐν ζήτησε από τους Παλαιστίνιους να συνεχίσουν την εξέγερση κατά του Ισραήλ και να αγνοήσουν τις «κοντόφθαλμες πολιτικές λύσεις» που προέρχονται από τις ΗΠΑ; Οι κρίσεις και οι διπλωματικές προσπάθειες μονομαχούν στη Μέση Ανατολή, με αβέβαιο, ώς τώρα, αποτέλεσμα.<p>
 <b>(Ασοσιέιτεντ, Γαλλικό, ΑΠΕ) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
