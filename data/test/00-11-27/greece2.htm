<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Ν</b>τόμινο θυμίζει πλέον η διαδοχική αποκάλυψη κρουσμάτων της νόσου των τρελών αγελάδων στις ευρωπαϊκές χώρες.<p>
 Στα κομμάτια που πέφτουν το ένα μετά το άλλο, έρχεται να προστεθεί και η Γερμανία, όπου εντοπίστηκαν τα δύο πρώτα άρρωστα ζώα εγχώριας παραγωγής.<p>
 Η Γερμανία ισχυριζόταν μέχρι τώρα ότι τα εγχώρια κρέατα δεν παρουσίαζαν κανέναν κίνδυνο για τη δημόσια υγεία, αφού τα μόνα κρούσματα που είχαν εντοπιστεί ήταν σε ζώα που είχαν εισαχθεί από τη Βρετανία και την Ελβετία. Υπό


το φως ωστόσο των νεών στοιχείων οι αρμόδιοι αποφάσισαν την εφαρμογή αυστηρών μέτρων για την καταπολέμηση της ασθένειας, όπως την άμεση απαγόρευση όλων των ζωικών αλεύρων σε όλες τις ζωοτροφές. Το σχετικό ομοσπονδιακό διάταγμα αναμένεται να εκδοθεί εντός των ημερών, ενδεχομένως την Τετάρτη, ενώ οι υγειονομικές αρχές του κρατιδίου Σλέσβιγκ-Xόλσταϊν, όπου εντοπίστηκε ένα κρούσμα, διέταξαν την καταστροφή ολόκληρου του κοπαδιού.<p>
 Ο Ευρωπαίος επίτροπος για την Υγεία και την Προστασία των Καταναλωτών, Ντέιβιντ Μπιρν, κάλεσε το Σάββατο τη Γερμανία και την Ισπανία να «συμβουλευτούν χωρίς καθυστέρηση» την Κομισιόν και τους επιστημονικούς της συμβούλους, επικρίνοντας εμμέσως πλην σαφώς τη μέχρι τώρα στάση τους: «Η Γερμανία και η Ισπανία είχαν τηρήσει μέχρι τώρα μια μάλλον αυτάρεσκη στάση όσον αφορά τον κίνδυνο της σπογγώδους εγκεφαλοπάθειας των βοοειδών. (...) Παρά


τις επιστημονικές προειδοποιήσεις για τους κινδύνους, δεν φαίνεται να έχουν γίνει αρκετά για την προφύλαξη από την αθένεια σε αυτά τα κράτη-μέλη», τονίζει


ο κ. Μπιρν σε ανακοίνωση που εκδόθηκε στις Βρυξέλλες. Ο επίτροπος ζήτησε ακόμη


από τις δύο χώρες «να κάνουν μια πλήρη αποτίμηση της κατάστασης», δίνοντας ιδιαίτερη έμφαση στην απόσυρση των υλικών ειδικού κινδύνου από τις ζωωτροφές και την ανθρώπινη τροφική αλυσίδα.<p>
 Σε κάθε άρωστο ζώο που εντοπίζεται, αναλογούν άλλα δύο που έχουν διαφύγει του ελέγχου, δηλώνει εν τω μεταξύ στο γερμανικό περιοδικό Σπίγκελ ο ιολόγος Αλμπερτ Οστερχαους, μέλος της επιστημονικής διεύθυνσης της Ευρωπαϊκής Επιτροπής. Σύμφωνα με τις εκτιμήσεις του, δεκάδες ζώα που έχουν προσβληθεί από


σπογγώδη εγκεφαλοπάθεια δεν έχουν εντοπστεί και είτε βρίσκονται ακόμη στις κτηνοτροφικές μονάδες είτε έχουν περάσει στην τροφική αλυσίδα.<p>
 Τις οργισμένες αντιδράσεις του γερμανικού Τύπου και της κοινής γνώμης έχει προκαλέσει, τέλος, η είδηση των δύο κρουσμάτων. Οι εφημερίδες κατηγορούν την κυβέρνηση για βαρύγδουπες υποσχέσεις και εξαπάτηση, ενώ η αντιπολίτευση αλλά και απλοί πολίτες κατηγορούν την κυβέρνηση και τους αρμόδιους για την κτηνοτροφία, για τους προκλητικούς τους ισχυρισμούς ότι η Γερμανία δεν διατρέχει κανέναν κίνδυνο, «λόγω του υψηλού επιπέδου των ελέγχων».<p>
 <b>(Γαλλικό-Ασ. Πρες-ΑΠΕ) </b><p>
 <b>Bιοτεχνολογία:  Aν δεν... φυτρώσει  το λάθος<p>
 «Ε</b>να λάθος αρκεί για να έχουν την ιδια τύχη με τις τρελές αγελάδες συνολικά, τα γενετικά τροποποιημένα φυτά, προϊόντα ή οργανισμοί και να τιναχθεί στον αέρα η
υπόθεση της Βιοτεχνολογίας».<p>
 Με το μήνυμά του αυτό ο καθηγητής Γενετικής του Αριστοτελείου Πανεπιστημίου Θεσσαλονίκης και ερευνητής του Ινστιτούτου Αγροβιοτεχνολογίας, Αθανάσιος Τσαυτάρης, έδωσε το στίγμα των θέσεών του για τα γενετικά τροποποιημένα φυτά κατά τη διάρκεια της δεύτερης μέρας του Πανελλήνιου Συνεδρίου πολλαπλασιαστικού υλικού που έγινε στο Ζαππειο. «Κάθε τεχνολογία έχει τα ρίσκα
της», είπε και αναφέρθηκε στην προσπάθεια που γίνεται στη Θεσσαλονίκη σε συνεργασία με το Ινστιτούτο Παστέρ των Αθηνών, το Γαλλικό Κέντρο Ιατρικών Ερευνών και άλλους οργανισμούς για τη δημιουργία του τροφοεμβολίου της πιπεργιάς ενάντια στον ιό της ηπατίτιδας τύπου C που πλήττει τον άνθρωπο. <p>
 «Τα θέματα που θέτουν οι περιβαλλοντικές οργανώσεις και οι καταναλωτές για τους κινδύνους που μπορούν να προκύψουν είναι λογικά», συνέχισε ο ίδιος, τονίζοντας ωστόσο ότι δεν υπάρχουν «τεχνολογίες μηδενικού κινδύνου».<p>
 Τη συζήτηση συντόνισε ο συνάδελφος Φίλης Καϊτατζής, ο οποίος μίλησε για ένα «ενδεχόμενο διατροφικό σκάνδαλο», κάνοντας νύξη για τη δυσπιστία του καταναλωτικού κοινού απέναντι στα τρόφιμα που προέρχονται από γενετικά τροποποιημένους οργανισμούς, γεγονός που προκάλεσε μικρή όξυνση από κάποιους του ακροατηρίου. <p>
 Ο Νικόλαος Πανόπουλος, καθηγητής Βιοτεχνολογίας Φυτών του Πανεπιστημίου Κρήτης, δεν αρνήθηκε τους κινδύνους που μπορεί να προκύψουν -κυρίως αλλεργιών-
από τα γενετικά τροποποιημένα φυτά, παράγωγά τους και τρόφιμα, αλλά τόνισε ωστόσο: «Οι κίνδυνοι αυτοί είναι οι ίδιοι και για φυτά ή προϊόντα που δεν έχουν υποστεί γενετική τροποποίηση». Ο ίδιος επεσήμανε τη σημασία της Βιοτεχνολογίας στη μείωση της χρήσης φυτοφαρμάκων, εντομοκτόνων και άλλων χημικών στη γεωργία.<p>
 Στην ανάπτυξη μεθόδων για την ανίχνευση προϊόντων που παράγονται μέσω της Γενετικής Μηχανικής αναφέρθηκε η δόκτωρ Αμαλία Καραγκούνη-Κίρτσου, επίκουρη καθηγήτρια του Τμήματος Βιολογίας του Πανεπιστημίου Αθηνών. «Υπάρχει μεθοδολογία η οποία όμως έχει υψηλό κόστος, απαιτεί κατάλληλη υποδομή και πολύ
καλά εκπαιδευμένο προσωπικό με ικανότητα ορθής ανάγνωσης του αποτελέσματος. Στην Ελλάδα υπάρχουν εργαστήρια με ανάλογες δυνατότητες στα Πανεπιστήμια Αθηνών, Θεσσαλονίκης και Κρήτης». Η ίδια εμφανίστηκε αισιόδοξη για την εξέλιξη
της επιστήμης πάνω στα γενετικά τροποποιημένα φυτά.<p>
 Το θέμα της ελλιπούς πληροφόρησης του καταναλωτή γύρω από τα θέματα αυτά έθιξε
ο Σπύρος Ανδριώτης, εκπρόσωπος της Ενωσης Ελλήνων Παραγωγών και Εμπόρων Σπόρων, ο οποίος έριξε το ανάθεμα στα Μέσα Μαζικής Ενημέρωσης. Την ίδια στιγμή
όμως ζήτησε να μην υπάρχει σήμανση στα γενετικά τροποποιημένα προϊόντα -με άλλα λόγια, να μην υπάρχει πληροφόρηση του κοινού- διότι όπως ισχυρίστηκε αυτό
τα καθιστά δακτυλοδεικτούμενα και τα κατηγοριοποιεί από άλλα τρόφιμα.<p>
 Για την τεράστια σημασία του σπόρου και του πολλαπλασιαστικού υλικού στη γεωργία μίλησε ο Παντούσης Καλτσίκης, καθηγητής Εργαστηρίου Βελτίωσης Φυτών και Γεωργικού Πειραματισμού του Γεωπονικού Πανεπιστημίου Αθηνών, ο οποίος έδωσε έμφαση στη σπουδαιότητα της Βιοτεχνολογίας.<p>
 Το διήμερο συνέδριο που αποτελείτο από 4 μέρη έγινε υπό την αιγίδα του υπουργείου Γεωργίας και διοργανώθηκε από την Eνωση Eλλήνων Παραγωγών και Eμπόρων Σπόρων.<p>
 <b>Γ.A.K.</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
