<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Της ΚΑΤΕΡΙΝΑΣ ΚΑΤΗ <p>
 Σ</b>το εδώλιο του Τριμελούς Εφετείου Κακουργημάτων της Αθήνας, προκειμένου να λογοδοτήσουν για την υπόθεση παράνομης κοστολόγησης και ανακοστολόγησης πανεπιστημιακών συγγραμμάτων, από την οποία φέρεται να ζημιώθηκε το ελληνικό Δημόσιο με ποσόν ύψους περίπου 300 εκατομμυρίων δραχμών, θα καθήσουν σήμερα οι

Αναστάσιος και Δημήτριος Κυριακίδης, εκπρόσωποι του εκδοτικού οίκου «Αφοί Κυριακίδη» (με έδρα τη Θεσσαλονίκη).<p>
 Σύμφωνα με το υπ' αριθμόν 841/2000 αμετάκλητο βούλευμα του Συμβουλίου Εφετών της Αθήνας, που αριθμεί σχεδόν 400 δακτυλογραφημένες σελίδες, οι κατηγορούμενοι εκπρόσωποι του εκδοτικού οίκου θα δικαστούν σε βαθμό κακουργήματος για «απάτη κατ' εξακολούθηση, κατ' επάγγελμα και συνήθεια σε βάρος του Δημοσίου» (με βάσει και τις επιβαρυντικές διατάξεις του νόμου 1608/50 περί καταχραστών του δημοσίου χρήματος), καθώς και για «ψευδείς υπεύθυνες δηλώσεις».<p>
 Κι αυτό γιατί «με σκοπό τον προσπορισμό παράνομου εισοδήματος», οι Αφοί Κυριακίδη, που σύμφωνα με την εκτίμηση των δικαστών του τριμελούς συμβουλίου Εφετών «παρουσιάζουν σταθερή ροπή προς διάπραξη του συγκεκριμένου αδικήματος»,

«κατά τις σχολικές περιόδους από το 1989 μέχρι το 1998, υπέβαλλαν στα αρμοδια όργανα του υπουργείου Παιδείας υπεύθυνες δηλώσεις για την κοστολόγηση και διανομή βιβλίων στις οποίες είχαν υπερτιμολογήσει κατά 70% τις τιμές των συγγραμμάτων όπως αυτά κυκλοφορούν στο εμπόριο».<p>
 <b>«Παραπλάνηση»</b><p>
 Οπως αναφέρεται στο σκεπτικό του παραπεμπτικού βουλεύματος, που είναι κόλαφος για τους δύο κατηγορουμένους, «οι πράξεις τους αυτές είχαν ως αποτέλεσμα οι επιτροπές του υπουργείου να πειστούν από τις ψευδείς δηλώσεις και να προβούν κατά συνέπεια σε υπερτιμολόγηση της κοστολόγησης των συγγραμμάτων, πληρώνοντας

επιπλέον το ποσόν των 301.672.755 εκατομμυρίων δραχμών, με το οποίο ζημιώθηκε το ελληνικό Δημόσιο».<p>
 Στην αντίστοιχη πρότασή του, ο εισαγγελέας εφετών Γ. Μασσαλής εισηγείτο την παραπομπή τους επίσης για το κακούργημα της απάτης, το ύψος της οποίας όμως εκτιμούσε στα 22, 5 εκατομμύρια δραχμές, το οποίο είναι το ελάχιστο ποσόν στο οποίο εντοπίζει τη ζημιά που υπέστη και το υπουργείο Παιδείας (παρίσταται ως πολιτική αγωγή). Μάλιστα, το αρμόδιο υπουργείο αξιώνει αυτό το ποσόν ως την ελάχιστη αποζημίωση που διεκδικεί με αγωγή του στα αστικά δικαστήρια.<p>
 Υπενθυμίζεται ότι η υπόθεση έφτασε τη Δικαιοσύνη έπειτα από μηνυτήρια αναφορά που είχε υποβάλει ο τότε υπουργός Παιδείας, Γιώργος Παπανδρέου. Η αφετηρία όμως ήταν οι σοβαρές καταγγελίες, οι οποίες συνοδεύονταν από το σχετικό αποδεικτικό υλικό, του καθηγητή του Πανεπιστημίου Κρήτης, Στ. Τραχανά, ο οποίος για μεγάλο χρονικό διάστημα σήκωσε μόνος του το βάρος της αποκάλυψης αυτής της υπόθεσης.<p>
 Οπως μάλιστα χαρακτηριστικά αναφέρεται σ' ένα σημείο του βουλεύματος «το συμβούλιο έλαβε υπόψη του, για τον υπολογισμό του ύψους του χρηματικού ποσού, όχι μόνο τα έγγραφα στοιχεία και τους υπολογισμούς των αρμόδιων υπηρεσιών του υπουργείου Παιδείας για τα ακαδημαϊκά έτη από 1991 έως 1995, αλλά το σύνολο των αποδεικτικών στοιχείων της δικογραφίας, κυρίως δε τους συναφείς και την ουσία βάσιμους ισχυρισμούς του Στ. Τραχανά και ιδίως το από 11.12.1998 τεχνικό

υπόμνημά του. Σωστά παρατήρησε ο μάρτυρας ότι για τους αδελφούς Κυριακίδη (εκδότες) υπάρχουν αρκετά στοιχεία ώστε να είναι δυνατή η εξαγωγή αξιόπιστων συμπερασμάτων. Μάλιστα αυτοί διέθεταν τιμοκατάλογο με τις πραγματικές τιμές ελεύθερου εμπορίου και η πλήρης αποτύπωση της απάτης ήταν θέμα αντιπαραβολής απλής με τα σχετικά ΦΕΚ, όπου αναγράφονται οι τιμές της επίσημης κοστολόγησης.

Αντιπαραβάλλοντας τον τιμοκατάλογο των εκδοτών του έτους 1994 με τα τιμολόγια χονδρικής πώλησης του έτους 1991, διαπιστώνει κανείς ότι πράγματι οι τιμές του

1991-1992 ήταν από 15% έως 30% μικρότερες εκείνων του 1994, πράγμα βέβαια εύλογο. Στη συνέχεια, υποθέτοντας την ελάχιστη δυνατή μείωση του 15% και επιβάλλοντας πάνω σ' αυτή την περαιτέρω έκπτωση του 30% που ορίζει ο νόμος, καταλήγει με ασφάλεια ότι το 1991-1992 το υπουργείο έπρεπε να αγοράζει τα βιβλία των εκδοτών αυτών με έκπτωση 40% τουλάχιστον από τις τιμές του τιμοκατάλογου του 1994. Ετσι προκύπτει ότι πάνω από 70 βιβλία αυτού του έτους είναι σημαντικά υπερκοστολογημένα».<p>
 <b>Οι επιτροπές</b><p>
 Αξιοσημείωτο είναι το γεγονός, όπως τονίζεται στο βούλευμα, ότι «το έργο της κοστολόγησης συνεχίστηκε και μετά τις καταγγελίες και οι εκδότες πληρώθηκαν αρχικά σύμφωνα με τις κοστολογήσεις που έγιναν με βάση τις τιμές που δηλωσαν, γιατί αυτό φαίνεται να ήθελε η τότε πολιτική ηγεσία του υπουργείου Παιδείας».<p>
 Πάντως, οι δικαστές με το βούλευμά τους απάλλαξαν και τα εννέα μέλη των δύο φερομένων ως υπευθύνων για τη διερεύνηση της υπόθεσης επιτροπών του υπουργείου, καθώς «δεν εντόπισαν ενδείξεις ενοχής, γιατί ο ρόλος τους δεν ήταν

ελεγκτικός ή ανακριτικός αλλά γνωμοδοτικός» (έλλειψη δόλου), ενώ τελικά από τους τέσσερις εκπροσώπους εκδοτικών οίκων που είχαν εμπλακεί ποινικά, παραπέμφθηκαν σε δίκη μόνον οι εκπρόσωποι του εκδοτικού οίκου «Αφοί Κυριακίδη».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
