<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Του ΑΘANAΣIΟY KAPAMEPH*<p>
 A</b>ναθεώρηση σημαίνει τροποποίηση μιας προγενέστερης γνώμης μέσα από την ενδελεχή

επανεξέταση των παραγόντων που τη διαμορφώνουν, με σκοπό τη βελτίωσή της. Μια θέση ή στάση που έχει διαμορφωθεί κάτω από συγκεκριμένα κοινωνικά, πολιτικά και πολιτιστικά δεδομένα ή ακόμα και προκαταλήψεις οφείλει να αναθεωρείται, αν

τα δεδομένα αυτά μεταβλήθηκαν και η προκατάληψη δώσει τη θέση της στον ορθολογισμό. Η αναθεώρηση απόψεων και στάσεων θα πρέπει να θεωρείται αυτονόητη, καθόσον το κοινωνικό γίγνεσθαι είναι δυναμικό, μεταβάλλεται διαχρονικά και απαιτεί εκ των πραγμάτων προσαρμογές και αναθεωρήσεις. Υπό τις προϋποθέσεις αυτές ο αναθεωρών πρέπει να είναι καλά πληροφορημένος, να διαθέτει ευρύτητα σκέψης, να είναι αμερόληπτος και διορατικός και να έχει το θάρρος, όταν διαπιστώσει την αναγκαιότητα αναθεώρησης να την προωθήσει ή να την αρνηθεί όταν δεν οδηγεί στη βελτίωση του υπό αναθεώρηση αντικειμένου. Αν τα ανωτέρω είναι αναγκαία για τον μέσο σύγχρονο πολίτη, είναι άκρως απαραίτητα

για τους εκπροσώπους του Εθνους στο Κοινοβούλιο, διότι οι θέσεις και αποφάσεις

τους καθορίζουν τις τύχες της χώρας για τις επόμενες δεκαετίες και όχι μόνο. Η

διαχρονικότητα των αποφάσεων του Κοινοβουλίου υπαγορεύει εκάστοτε το συνυπολογισμό όχι μόνο των δεδομένων και αναγκών της παρούσας γενεάς αλλά και

των επερχομένων. Κατά συνέπεια η θέση και η στάση τους στο νομοθετικό έργο της

Βουλής είναι εξόχως σημαντική, πολύ περισσότερο δε όταν πρόκειται για την αναθεώρηση του υπέρτατου νόμου του Κράτους.<p>
 Στην επιδιωκώμενη αναθεώρηση του Συντάγματος εντάσσεται και το άρθρο 24, σε μία προσπάθεια βελτίωσης του, ώστε αυτό να ανταποκρίνεται καλύτερα στις ανάγκες του κοινωνικού συνόλου. Είναι όμως έτσι; <p>
 Ο ισχύων καταστατικός χάρτης της χώρας με το άρθρο 24 έθεσε για πρώτη φορά τα δάση και τις δασικές εκτάσεις υπό την προστασία του. Χαρακτηρίστηκε πρωτοποριακός. Και ήταν, αν σκεφθεί κανείς ότι η Ευρωπαϊκή Ενωση μόλις το 1973

αρχίζει να αναφέρεται ουσιαστικά στην προστασία του περιβάλλοντος. Εκτοτε, με τη συνειδητοποίηση των συνεπειών της υποβάθμισης του, εντείνονται τα μέτρα προστασίας όλο και περισσότερο. Η διεθνής Κοινότητα κινητοποιείται, οι παγκόσμιες διασκέψεις διαδέχονται η μία την άλλη, για να υπογραμμίσουν τη σοβαρότητα της κατάστασης του περιβάλλοντος και να αναζητήσουν εναγωνίως τρόπους αντιμετώπισής της. Ο συνταγματικός μας νομοθέτης το 1975 προείδε τους κινδύνους και επιχείρησε με το άρθρο 24 να τους προλάβει, αναγνωρίζοντας ότι τα δάση συνιστούν τα κυριότερα φυσικά οικοσυστήματα και το ουσιαστικότερο στοιχείο του περιβάλλοντος. Χάρη σ' αυτή την πρόνοια προστατεύτηκαν δάση και δασικές εκτάσεις, βιότοποι, οικοσυστήματα και γενικά το φυσικό περιβάλλον.<p>
 Για τη δασολογική επιστήμη, δάση και δασικές εκτάσεις αποτελούν ένα ενιαίο σύνολο. Ειδικότερα οι δασικές εκτάσεις χαρακτηρίζονται «εν δυνάμει» δάση, διότι μετεξελίσσονται σε δάση, αν αφεθούν ανεπηρέαστες από τον άνθρωπο. Αυτό το διαπιστώνει κανείς εύκολα σε δασικές περιοχές, όπου για σχετικά μικρό χρονικό διάστημα περιορίστηκε σημαντικά η αλόγιστη χρήση από τον άνθρωπο ή εξέλειπε παντελώς. Στις περιπτώσεις αυτές το δάσος επανέκαμψε γρήγορα στην πρότερή του θέση.<p>
 <b>Ε</b>να άλλο σημείο που δεν πρέπει επίσης να διαφύγει της προσοχής είναι το ότι στα

τέλη του περασμένου αιώνα τα δάση κάλυπταν το 45% της χώρας, τα οποία εξαιτίας

των ανθρωπογενών αρνητικών επιδράσεων περιορίστηκαν στο 19%. Οι εκτάσεις των δασών που απωλέσθηκαν χαρακτηρίζονται σήμερα δασικές εκτάσεις και συνιστούν, κατά τη δασολογική επιστήμη, τα «εν δυνάμει» δάση. Γιατί δεν πρέπει να προστατευθούν οι εκτάσεις αυτές, αφού καλύπτονταν από δάση και θα μετεξελιχθούν σ' αυτά; Τότε, με ποιο διαφορετικό σκεπτικό προστατεύονται συνταγματικά οι καμένες δασικές εκτάσεις, οι οποίες κρίνονται ως αναγκαστικώς αναδασωτέες; Δεν προϋπήρχαν της πυρκαγιάς και εδώ δάση; Για ποιο λόγο θα πρέπει για όμοιες καταστάσεις να χρησιμοποιούνται δύο μέτρα και δύο σταθμά; Ο εννοιολογικός διαχωρισμός δασών και δασικών εκτάσεων δεν ανταποκρίνεται στην πραγματικότητα και κάθε προσπάθεια περί του αντιθέτου είναι εκ του πονηρού.<p>
 Τα δάση και οι δασικές εκτάσεις επιτελούν πολλαπλές λειτουργίες και είναι σημαντική η προσφορά τους στο Κοινωνικό σύνολο. Για να περιοριστούμε σε ορισμένες από αυτές, αναφέρουμε την παραγωγή ξύλου, την καταλυτική συμβολή στην προστασία του εδάφους από τη διάβρωση, στην αύξηση υπογείων υδάτων, στην απορρύπανση της ατμόσφαιρας, στην παροχή ευκαιριών αναψυχής και στη βελτίωση των περιβαλλοντικών συνθηκών στα αστικά κέντρα.<p>
 Γνωρίζουν άραγε οι κ.κ. βουλευτές, ότι η χώρα μας καλύπτει τις ανάγκες της σε ξύλο και προϊόντα ξύλου σε ποσοστό 50% από την αλλοδαπή, αφήνοντας να εκρεύσει

πολύτιμο συνάλλαγμα δεκάδων δισεκατομμυρίων δραχμών; <p>
 Αναρωτήθηκε κανείς γιατί κάθε χρόνο σχεδόν πλημμυρίζουν, στην πρώτη καταιγίδα,

τα αστικά κέντρα και οι γεωργικές εκτάσεις δημιουργώντας τεράστια κοινωνικά και οικονομικά προβλήματα; <p>
 Εχουν υποπέσει στην αντίληψη των εκπροσώπων του Εθνους, τα φαινόμενα της λειψυδρίας στη χώρα μας και το υφάλμυρο νερό που αντλούν οι γεωτρήσεις, λόγω εξάντλησης των υπόγειων αποθεμάτων του γλυκού νερού; Εχουν παρατηρήσει ότι οι πηγές και οι νερομάνες στα βουνά των εκλογικών τους περιφερειών στέρεψαν; Αναρωτήθηκαν άραγε γιατί; <p>
 Εχουν σκεφθεί ποτέ οι κ.κ. βουλευτές πόσο διαφορετικές θα ήσαν οι περιβαλλοντικές συνθήκες στο Λεκανοπέδιο Αττικής, εάν τα βουνά στον περιαστικό

χώρο ήσαν κατάφυτα με δάση; <p>
 Αυτά είναι ενδεικτικά μερικά ερωτήματα τα οποία πρέπει να προβληματίσουν σοβαρά το Κοινοβούλιο, γιατί είναι θέματα που άπτονται άμεσα της καταστροφής των δασών. Και θα πρέπει να προβληματίσουν περισσότερο σήμερα, καθώς με την αναθεώρηση του άρθρου 24 επιχειρείται η χαλάρωση της προστασίας και η εύκολη εκχώρησή τους σε άλλες χρήσεις χωρίς να λαμβάνεται υπόψη ότι μια τέτοια αντιμετώπιση θα οδηγήσει σε περαιτέρω όξυνση των ανωτέρω προβλημάτων και η αποζητούμενη βελτίωση της ποιότητας ζωής θα αποτελέσει όνειρο «θερινής νυχτός».<p>
 <b>Η</b>
 ποιότητα ζωής έχει άμεση σχέση με το δάσος και γενικότερα το φυσικό περιβάλλον. Από άγνοια ή εσκεμμένα η ποιότητα ζωής όχι μόνο προτάσσεται του δάσους, αλλά περιορίζεται κυρίως σε στοιχεία του τεχνικού περιβάλλοντος. Μια κατοικία μέσα ή κοντά στο δάσος με όλες τις ανέσεις (πισίνα, κήπο, γήπεδο αντισφαίρισης), άνετοι δρόμοι προσπέλασης, σύγχρονα μέσα μεταφοράς, κέντρα διασκέδασης κ.λπ. είναι ορισμένα από τα στοιχεία που για ένα τμήμα του κοινωνικού συνόλου συνθέτουν τον όρο ποιότητα ζωής. Αυτά όμως αποτελούν το έλασσον. Το μείζον συντίθεται από στοιχεία του πολιτιστικού και φυσικού περιβάλλοντος, τα οποία σε μεγάλο βαθμό προσδιορίζουν τα προηγούμενα, αλλά σε ακόμα μεγαλύτερο βαθμό μας χαρακτηρίζουν σαν άτομα και Κοινωνία. Η προστασία και διατήρηση του φυσικού περιβάλλοντος αποτελεί παράγοντα πρωταρχικής σημασίας για την ποιότητα ζωής. Η πρόταξή της του δάσους, που επιχειρείται με το υπό αναθεώρηση άρθρο 24 του Συντάγματος, θα έχει σαν αποτέλεσμα την υπερίσχυση των τεχνικών της χαρακτηριστικών σε βάρος του φυσικού περιβάλλοντος, το οποίο με τον τρόπο αυτό θα υποβαθμισθεί ανεπανόρθωτα, απαξιώνοντας στην ουσία την αποζητούμενη ποιότητα ζωής στην ευρύτερη της έννοια.<p>
 Ομως μια κοινωνία δεν μπορεί να αυτεγκλωβιστεί στο όνομα της προστασίας όλων των εκτάσεων της. Θέλει και πρέπει να αναπτυχθεί. Ζητεί χώρους για την κάλυψη οικιστικών αναγκών, τη δημιουργία βιομηχανικών μονάδων και τουριστικών εγκαταστάσεων, συγχρόνου οδικού δικτύου, κ.λπ. Ασχετα από το πώς και γιατί προέκυψαν οι εν λόγω ανάγκες, είναι γεγονός ότι υφίστανται. Η ικανοποίησή τους

όμως δεν μπορεί και δεν πρέπει να επιδιωχθεί με τρόπους που ακολουθήθηκαν στο παρελθόν, απέτυχαν και υποβάθμισαν σημαντικά το περιβάλλον, ούτε πολύ περισσότερο με χαλάρωση της προστασίας του φυσικού περιβάλλοντος, όπως επιδιώκεται με την αναθεώρηση του άρθρου 24, διότι τότε θα φθάσουμε σε ακραίες

καταστάσεις υποβάθμισης, μη αναστρέψιμες και η έσχατη πλάνη θα είναι χείρον της πρώτης. Οι υπάρχουσες ανάγκες αντίθετα, οφείλουν να ικανοποιηθούν στο πλαίσιο μιας βιώσιμης ανάπτυξης, που θα λαμβάνει ισομερώς υπόψη τους τρεις βασικούς παράγοντες: Οικονομία, Περιβάλλον και Κοινωνία και όχι την ανάπτυξη του ενός σε βάρος των άλλων.<p>
 <b>Α</b>
 υτό σημαίνει ότι το φυσικό περιβάλλον, με την έως τώρα υποβάθμισή του και τις συνακόλουθες συνέπειές της, οφείλει να προστατευτεί ακόμη περισσότερο. Και αν αυτό δεν είναι εφικτό, να αφεθεί στην προστασία που του παρέχει το ισχύον Σύνταγμα. Η απάντηση στις αυξημένες ανάγκες για γη θα δοθεί με την επιστημονική και τελεσίδικη οριοθέτηση των δασών και δασικών εκτάσεων, τη σύνταξη και αποδοχή του δασολογίου, μέσα από το οποίο θα διαφανεί χωρικά και εκτατικά η διαθέσιμη γη για την κάλυψη των τρεχουσών αναγκών. Βασική όμως προϋπόθεση σύνταξης του δασολογίου αποτελεί η προστασία των δασών και δασικών εκτάσεων, έτσι ώστε να καταγραφούν και αξιολογηθούν οι εκτάσεις ανεπηρέαστα και όχι υπό την πίεση των υφισταμένων ή ενδεχομένως νέων διεκδικήσεων. Η αναφορά της σύνταξης του δασολογίου στο υπό αναθεώρηση άρθρο με ταυτόχρονη ουσιαστικά άρση της προστασίας των δασών και δασικών εκτάσεων είναι δώρον άδωρον. Αν ληφθεί υπόψη ότι η σύνταξη του δασικού κτηματολογίου άρχισε πριν 24

χρόνια και για 20 χρόνια προχωρούσε με ρυθμό χελώνας, τότε μια εφαρμογή του άρθρου 24, όπως προτείνεται στην αναθεώρηση, θα έχει συνέπεια τη συνταγματική πια νομιμοποίηση των διεκδικήσεων, την έξαρση νέων, τη διασπάθιση και περαιτέρω υποβάθμιση των δασών και δασικών εκτάσεων, οπότε στις επόμενες 10ετίες, το δασολόγιο δε θα έχει να καταγράψει παρά μονάχα το μέγεθος της απερισκεψίας μας.<p>
 Η μνεία του δασολογίου στο υπό αναθεώρηση άρθρο είναι θετική, αλλά θα έχει νόημα μόνο αν παραμείνει αναλλοίωτη η προστασία δασών και δασικών εκτάσεων, όπως στο ισχύον Σύνταγμα. Με τον τρόπο αυτό αλλά και με την ταχύτερη σύνταξή του θα σταματήσουν οι διεκδικήσεις και παράνομες καταλήψεις, θα περιοριστεί η μάστιγα των πυρκαγιών, θα επιτραπεί η «ανάρρωση» του περιβάλλοντος, θα βελτιωθεί σημαντικά η ποιότητα ζωής μας και παράλληλα θα δοθεί οριστική διέξοδος στις κοινωνικές ανάγκες. Οιαδήποτε άλλη λύση θα είναι ζημιογόνος για το περιβάλλον και την κοινωνία.<p>
 Η ευθύνη του Κοινοβουλίου στην παρούσα φάση είναι μεγίστη, διότι θα πρέπει να αποδεχτεί ή να απορρίψει το αναθεωρημένο άρθρο 24, θα πρέπει να ταχθεί με την υποβάθμιση ή την προστασία του φυσικού περιβάλλοντος, θα πρέπει σε τελική ανάλυση να επιλέξει το «περιβάλλον» στο οποίο θα ζήσουν τα παιδιά μας και τα παιδιά των παιδιών μας.<p>
 Καλείται το Εθνικό Κοινοβούλιο στο σύνολό του αλλά και κάθε μέλος χωριστά να αναλογιστεί τις ευθύνες του και να σταθεί στο ύψος των περιστάσεων. Η περίπτωση του άρθρου 24 δεν πρέπει σε καμία περίπτωση να σχετιστεί με την κομματική τοποθέτηση και πειθαρχία, διότι είναι πάνω και πέρα από αυτά, άπτεται της ίδιας της ζωής μας, είναι εθνική υπόθεση.<p>
 <b>*Αναπληρωτής καθηγητής Δασικής Πολιτικής<p>
 Τμήματος Δασολογίας και Φυσικού Περιβάλλοντος/Α.Π.Θ.</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
