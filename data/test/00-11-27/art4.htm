<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Δεκαπέντε σπονδυλωτά επεισόδια με πρωταγωνιστές σε κάθε ένα από αυτά ένα ζεύγος σε διαφορετικές παραλλαγές η «Ζωή στο μπλέντερ» αναγκάζει κάθε Δευτέρα και Τρίτη την Αννέτα Παπαθανασίου και τον Αντώνη Λουδάρο να εναλλάσσουν ταχύτατα επί σκηνής 30 ρόλους.


<p><b>Tης NATAΛI XATZHANTΩNIΟY</b><p> Δύο εξωγήινα όντα περνούν τον καιρό τους μαγειρεύοντας ανθρώπινα πλάσματα και σχέσεις βάσει μιας συνταγής που ακολουθούν βάζοντας στο υπερφυσικό τους μπλέντερ διαφορετικά συστατικά: φυλετικά χαρακτηριστικά, προσωπικότητες, ηλικίες, βιώματα, κοινωνικούς ρόλους. Ετσι ξεκινάει η «Ζωή στο μπλέντερ» των Νεοϋορκέζων Μο Γκάφνεϊ και Κάθι Νατζίμι, παραδίδοντας έπειτα τη σκυτάλη σε 15 σπονδυλωτά επεισόδια, με πρωταγωνιστές σε κάθε ένα από αυτά, ένα ζεύγος σε διαφορετικές παραλλαγές.<p> Σύνολο: 30 ρόλοι τους οποίους οφείλουν να εναλλάσσουν ταχύτατα επί σκηνής στο θέατρο «Αθηνά» όλα τα Δευτερότριτα του χειμώνα, η Αννέτα Παπαθανασίου και ο Αντώνης Λουδάρος. Οι δυο τους ανέλαβαν το δύσκολο εγχείρημα αυτού του σπονδυλωτού σύγχρονου έργου που δανείζεται τη φόρμα της stand-up comed y, εικονογραφώντας διαφορετικές εκφάνσεις του ανθρώπινου ψυχισμού και των προβλημάτων ενός ζεύγους (είτε πρόκειται για αδέλφια είτε για συζύγους είτε για... χρόνιους εραστές) και θίγοντας με όπλο κυρίως το γέλιο σοβαρά προβλήματα όπως την έλλειψη επικοινωνίας, τη μοναξιά, τις εκτρώσεις, τις ανύπαντρες μητέρες, τον αλκοολισμό...<p> Οι δύο ηθοποιοί καλούνται σε ένα ανοιγοκλείσιμο των ματιών του θεατή να αλλάξουν ηλικίες και συμπεριφορές από σκετς σε σκετς αλλά και να διατρέξουν και τα διαφορετικά είδη του θεάτρου: οι δύο συγγραφείς που προϋπήρξαν γνωστές ηθοποιοί, θέλησαν κάθε σκετς να αναφέρεται και σε ένα διαφορετικό θεατρικό είδος από το ελισαβετιανό θέατρο μέχρι τον Τένεσι Ουίλιαμς, από την κλασική φαρσοκωμωδία μέχρι τους μπουκοφσκικούς διαλόγους ή και το κόμικς. Σύμμαχός τους, πέρα από το κείμενο που είναι σε μετάφραση της Μαριλένας Παναγιωτοπούλου και βεβαίως τη σκηνοθεσία της πρωτοεμφανιζόμενης Αντιγόνης Νέτα, είναι τα σκηνικά και κοστούμια του Κώστα Βελινόπουλου, η μουσική που επέλεξε η Μαρτίν Κριθαρά και οι φωτισμοί του Φίλιππου Κουτσαφτή. <p> Η συνταγή που εφαρμόζουν στην αρχή τα εξωγήινα «οντάκια» (παρόντα από βίντεο-οθόνη με την υπογραφή του βίντεο-άρτιστ Νίκου Ζάππα) αφορά και τα 15 ζεύγη και αποκαλύπτει τα συστατικά κάθε μίας από τις ιστορίες. Κάθε ιστορία δηλαδή περιλαμβάνει: «ένα ώριμο φρούτο ντροπής, τρία ποτήρια του νερού ενοχές, 350 γραμμάρια γκρίνια, μία σκελίδα οικογενειακή ευτυχία, μία πρέζα ματαιοδοξία, μισό φλιτζάνι τσαγιού τρέλα, δύο κουταλάκια του γλυκού φιλία, ένα πακέτο βίτσια, ένα κεσεδάκι σεξ με όλα του τα λιπαρά, λίγο αλκοόλ, μερικές σταγόνες έρωτα».<p> Το τελικό αποτέλεσμα είναι οι 30 διαφορετικές προσωπικότητες. Αντί άλλης εισαγωγής στο έργο η Αννέτα Παπαθανασίου και ο Αντώνης Λουδάρος μάς συστήνουν 8 από τους ήρωές τους, σε 4 δηλαδή ζευγάρια διαφορετικών ηλικιών. Οι διάλογοι που ακολουθούν δεν είναι πιστή αντιγραφή των θεατρικών, αλλά δίνουν μία γεύση για τους ήρωες.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
