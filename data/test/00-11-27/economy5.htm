<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  27/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



<b>Tου ΣΠYPΟY I. ΣΠYPΟY*</b><p>
 Tα τελευταία χρόνια πολλά από τα μεγάλα έργα υποδομής της χώρας έχουν γίνει με

χρηματοδότηση εξ ολοκλήρου ή σε κάποιο ποσοστό από ιδιωτικά κεφάλαια. Eνα πρόσφατο παράδειγμα είναι η ανακατασκευή του εθνικού δρόμου Kορίνθου-Πατρών που σχεδιάζει το ΠEXΩΔE, και για την αποπληρωμή του οποίου, οι ιδιώτες θα «εισπράττουν» ουσιαστικά τα διόδια. Ο τρόπος αυτός δημιουργίας έργων υποδομής σε μία χώρα δεν είναι καινούργιος, σύμφωνα με κάποιους αναλυτές μάλιστα βοήθησε σημαντικά την οικονομική ανάπτυξη πολλών ασιατικών χωρών τις προηγούμενες δεκαετίες.<p>
 Ποιοι λόγοι όμως οδήγησαν στην άνθηση αυτού του τρόπου χρηματόδοτησης έργων υποδομής; Kατά τη μεταπολεμική περίοδο, η χρηματόδοτηση της συντριπτικής πλειοψηφίας των έργων, σχεδόν σε όλες τις χώρες, προερχόταν είτε από τον κρατικό προϋπολογισμό είτε από δημόσιο δανεισμό. Tο σκηνικό όμως άλλαξε ραγδαία κατά τα τέλη της δεκαετίας του 1970, λόγω των πετρελαϊκών κρίσεων. H ύφεση της παγκόσμιας οικονομίας που ακολούθησε, οδήγησε το δημόσιο χρέος πολλών υπ' ανάπτυξη οικονομιών σε πολύ υψηλά επίπεδα και ταυτόχρονα μείωσε σημαντικά τη ζήτηση για κατασκευαστικά έργα. Aπό την μία πλευρά λοιπόν είχαμε τις αναπτυσσόμενες χώρες, με επιτακτική πλέον την ανάγκη για μεγάλα έργα υποδομής (προκειμένου να συνεχίσουν την αναπτυξιακή τους πορεία) αλλά και σημαντικούς οικονομικούς περιορισμούς (λόγω του υψηλού χρέους), και από την άλλη τις μεγάλες διεθνείς κατασκευαστικές επιχειρήσεις με την επιτακτική ανάγκη να επιβιώσουν και να βρούν νέους τομείς δραστηριότητας.<p>
 Eτσι γεννήθηκε η έννοια του αυτοχρηματοδοτούμενου έργου, όπου ιδιωτικές επιχειρήσεις αναλαμβάνουν να χτίσουν μεγάλα έργα υποδομής που μέχρι τότε ήταν στη δικαιοδοσία των εθνικών κυβερνήσεων. Σε αντάλλαγμα, οι ιδιώτες είχαν τη δυνατότητα να διαχειριστούν τα έργα αυτά για μια προκαθορισμένη περίοδο (π.χ. 20 χρόνια), μετά το πέρας της οποίας τα έργα επιστρέφουν στην ιδιοκτησία της κυβέρνησης. Tα έργα αυτά ονομάστηκαν B.Ο.T., από τα αρχικά των αγγλικών λέξεων

Xτίζω-Λειτουργώ-Eπιστρέφω (Built-Οperate-Tranfer), όρος που πρωτοχρησιμοποιήθηκε από τον Tουργκούτ Οζάλ και καθιερώθηκε στη διεθνή βιβλιογραφία.<p>
 Ποια είναι όμως τα πλεονεκτήματα των έργων αυτών για το δημόσιο και ιδιωτικό τομέα της οικονομίας; Tα πλεονεκτήματα για το Δημόσιο είναι πολύ σημαντικά: Πρώτον, δημιουργία έργων υποδομής χωρίς την ανάγκη χρηματοδότησης από δανεισμό

ή τον προϋπολογισμό (και άρα απελευθέρωση κονδυλίων για άλλους τομείς, π.χ. υγεία, παιδεία). Δεύτερον, σημαντικά κέρδη από μεταφορά τεχνογνωσίας και τεχνολογίας από τον ιδιωτικό στο δημόσιο τομέα ή από το εξωτερικό στο εσωτερικό (ειδικά όταν είναι αναμεμιγμένοι μεγάλοι διεθνείς οργανισμοί). Tρίτον, μεγαλύτερη αποτελεσματικότητα, λειτουργικότητα και χαμηλότερο κόστος παραγωγής των έργων υποδομής. Tέταρτον, αύξηση της οικονομικής δραστηριότητας,

μείωση της ανεργίας, μείωση του δημοσίου τομέα, ικανοποίηση πολιτικών και μακροοικονομικών στόχων της κυβέρνησης.<p>
 Οσον αφορά στα πλεονεκτήματα των έργων αυτοχρηματοδότησης για τον ιδιωτικό τομέα, περιληπτικά, αυτά είναι: Πρώτον, υψηλά περιθώρια κέρδους. Για παράδειγμα, σύμφωνα με στοιχεία της Παγκόσμιας Tράπεζας (World Bank, Working Paper 498, 1990) πολλά από τα έργα αυτά σε αναπτυσσόμενες οικονομίες έχουν απόδοση κεφαλαίου που ξεπερνά το 18-20%, συχνά για περιόδους άνω των 25 ετών. Δεύτερον, λόγω της φύσης των έργων αυτών, οι επιχειρηματικοί κίνδυνοι για τις εταιρείες που συμμετέχουν μπορούν εύκολα να αναλυθούν και να διαφοροποιηθούν. Tρίτον, δημιουργία νέων επιχειρηματικών δραστηριοτήτων και διαφοροποίηση των ήδη υπαρχόντων. Για παράδειγμα, οι κατασκευαστικές εταιρείες συμμετέχουν και ως επενδυτές ή και διαχειριστές στα περισσότερα έργα.<p>
 H εμπειρία όμως έχει δείξει ότι τα αυτοχρηματοδοτούμενα έργα αντιμετωπίζουν έναν αυξημένο αριθμό κινδύνων για όλα τα εμπλεκόμενα μέρη, σε σχέση με άλλα έργα που γίνονται με πιο συμβατικές μεθόδους. Οι κίνδυνοι αυτοί μπορούν να χωριστούν στις εξής κατηγορίες: πολιτικοί, κατασκευαστικοί, διαχειριστικοί, χρηματοοικονομικοί. Πιο συγκεκριμένα, για να επιτύχουν αυτά τα έργα χρειάζεται

να επικρατεί πολιτική σταθερότητα στη χώρα έτσι ώστε να πειστεί ο όμιλος των εταιρειών που θα αναλάβει το έργο ότι θα μπορέσει να ανακτήσει το κεφάλαιο και

τις προβλεπόμενες αποδόσεις. Στο κατασκευαστικό στάδιο, υπάρχει πάντα ο κίνδυνος να μην μπορέσουν οι ιδιώτες να τελειώσουν το έργο, ή και να υπάρξει υπέρβαση του κόστους (που συνήθως βαρύνει τους ιδιώτες και όχι το Δημόσιο) λόγω αρχικής υποεκτίμησης του κόστους παραγωγής του έργου, απρόβλεπτων γεγονότων, ή απλά αναποτελεσματικότητας του κατασκευαστή, ή και να υπάρξουν σημαντικές καθυστερήσεις (π.χ. λόγω πτώχευσης ενός προμηθευτή).<p>
 Οι διαχειριστικοί κίνδυνοι συνήθως προέρχονται από υποεκτίμηση του διαχειριστικού κόστους, υπερεκτίμηση των εσόδων, κακή διαχείριση, ή και ανταγωνισμό. Οι χρηματοοικονομικοί κίνδυνοι προέρχονται κυρίως από το γεγονός ότι η περίοδος αποπληρωμής της αρχικής επένδυσης είναι πολύ μεγάλη (20-30 χρόνια), κατά τη διάρκεια της οποίας υπάρχει σημαντική αβεβαιότητα σε σχέση με

την πορεία των επιτοκίων (που επηρεάζει το κόστος δανεισμού), του πληθωρισμού,

της τιμής του συναλλάγματος, ζήτησης για το προϊόν, κ.λ.π. Για παράδειγμα, μπορεί δέκα χρόνια μετά την κατασκευή ενός αυτοκινητόδρομου να δημιουργηθεί και σιδηροδρομική σύνδεση που θα μειώσει σημαντικά τους χρήστες του αυτοκινητόδρομου, και άρα τα έσοδα του κατασκευαστή.<p>
 Συμπερασματικά, η διεθνής εμπειρία έχει δείξει ότι ο τρόπος αυτός χρηματοδότησης έργων υποδομής μπορεί να ενέχει περισσότερους κινδύνους, αλλά έχει και σημαντικά πλεονεκτήματα, όχι μόνον για τους ιδιώτες-κατασκευαστές αλλά και το δημόσιο τομέα.<p>
 <b>*Λέκτορας Xρηματοοικονομικής στο Πανεπιστήμιο του Durham, UK.</b><p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
