<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 10/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΚΩΣΤΑ ΛΑΣΚΑΡΕΛΙΑ</b><p>
 Καίγεται η Θεσσαλονίκη καί πανηγυρίζει μια εκπληκτική επιτυχία. Ο ΠΑΟΚ ταπείνωσε την πρωτοπόρο του ιταλικού πρωταθλήματος, την Ουντινέζε, την οποία έλιωσε χθες βράδυ στην Τούμπα με 3-0, παίρνοντας πανάξια μια μεγάλη πρόκριση στον τρίτο γύρο του Kυπέλλου ΟΥΕΦΑ.<p>
 Το 1-0 των Ιταλών στο πρώτο παιχνίδι στο Ούντινε αποδείχθηκε πολύ μικρό γιά τον χθεσινό ΠΑΟΚ, που θα μπορούσε να έχει καθαρίσει από την κανονική διάρκεια του αγώνα και όχι να καταπονηθεί στην παράταση. Ηταν η πρώτη φορά πού ο «δικέφαλος» του Bορρά αποκλείει μια ιταλική ομάδα.<p>
 <b>«ΗΤΑΝ ΥΠΕΡΟΧΟΙ»</b><p>
 «Το αποτέλεσμα είναι δίκαιο», έσπευσε μετά το παιγνίδι να παραδεχθεί ο Ιταλός προπονητής Ντε Κάνιο, ενώ ο Ντούσαν Μπάγεβιτς παρατηρούσε: «Ηταν περίφημοι οι παίκτες. Ηταν περίφημος ο κόσμος. Εγιναν αυτά που θέλαμε και φτάσαμε σ' αυτό το αποτέλεσμα».<p>
 Από πρώτη άποψη ο Ντούσαν Μπάγεβιτς κυνηγούσε την...υστεροφημία του. Παρέταξε μια ομάδα που σε τίποτε δεν διέφερε από αυτήν που έπαιξε στην Ιταλία. Πίσω, τρεις κεντρικοί οπισθοφύλακες: Ουντέζε, Χασιώτης, Τετράτζε, με τον Μπράτιτς πιο μπροστά. Και φαινόταν αυτή η τακτική να πηγαίνει γάντι στους Ιταλούς, που έδειχναν επαναπαυμένοι.<p>
 Είχε όμως ο ΠΑΟΚ τις ευκαιρίες του, αλλά διέτρεξε κι έναν θανάσιμο κίνδυνο στις αρχές του β' ημιχρόνου. Αμέσως μετά όμως ο Μπάγεβιτς έριξε στην ομάδα τον Καμπς αντί του Μπράτιτς, ο ΠΑΟΚ έγινε ακόμη πιο επιθετικός και ο Αργεντινός δεν άργησε να βάλει φωτιά στην Τούμπα με χαμηλή κεφαλιά στο 73' γιά το 1-0, που οδήγησε το παιχνίδι στην παράταση.<p>
 Λίγο μετά ο Ντούσκο δυνμάμωσε κι άλλο την επίθεση με τον Φρούσο. Ο ΠΑΟΚ πίεζε κι έχασε στις καθυστερήσεις την ευκαιρία να καθαρίσει το παιγνίδι. Ο Καμπς είχε όμως καταπληκτική βραδιά και έβαλε τον ΠΑΟΚ στο τρένο της πρόκρισης με κεφαλιά και πάλι στο 2' της παράτασης. Το τρίτο γκολ με τον Φρούσο στο 18' της παράτασης έδωσε διαστάσεις θριάμβου στην ομάδα της Θεσσαλονίκης. Το παιγνίδι είχε τελειώσει, το πανηγύρι μόλις τότε άρχιζε...<p>
 Ηταν μια βραδιά ΠΑΟΚ, ένας θρίαμβος τακτικής του Ντούσαν Μπάγεβιτς και η δικαίωση της αισιοδοξίας του, που κάθε τόσο επανελάμβανε τις τελευταίες ημέρες. Και ήταν το μεγαλύτερο βάλσαμο για να καλυφθούν όλες οι πληγές της ομάδας.<p>
 «Δεν ξαναείδα τέτοιον ΠΑΟΚ. Τα παιδιά έτρωγαν σίδερα», έσπευσε μετά το παιγνίδι να πει ο Κώστας Φρατζέσκος, που βρέθηκε στις εξέδρες του γηπέδου.<p>
 <b>«ΚΑΜΑΡΩΝΑ»</b><p>
 «Εκαναν τα παιδιά ό,τι τους ζήτησα και δεν χαλάρωσαν ούτε μια στιγμή. Κυριολεκτικά τους καμάρωνα. Και είχαν απέναντί τους την πρωτοπόρο της Ιταλίας και μπροστά τους τον κίνδυνο να δεχτούν γκολ. Επρεπε και το γκολ να μην δεχτούν και γκόλ να πετύχουν. Τα κατάφεραν και τα δύο», είπε μετά το παιγνίδι ο Ντούσαν Μπάγεβιτς, ο οποίος δεν έχει προτίμηση σε κανέναν αντίπαλο στη σημερινή κλήρωση της Γενεύης.<p>
 Ο Ντε Κάνιο από την πλευρά του δήλωσε ότι δεν αιφνιδιάστηκε από τον ΠΑΟΚ, μίλησε για δύο ισορροπημένα παιγνίδια και κατέληξε ότι «κέρδισε η ομάδα η οποία εκμεταλλεύθηκε καλύτερα την έδρα της και ταυτόχρονα αυτή που ήθελε περισσότερο την πρόκριση». <p>
 Ο Γερμανός διαιτητής Φρόλιχ είχε μια εξαιρετική διαιτησία. Εδειξε κίτρινες κάρτες στους Ντιάζ, Κουλακιώτη, Καμπς, Πίντσι, Μπορμπόκη, Μαρτζότα, Σοτίλ, Χασιώτη, Φρούσο.<p>
 ΠΑΟΚ: Τοχούρογλου, Μπορμπόκης, Βενετίδης, Μπράτιτς (65' Καμπς), Κωνσταντινίδης, Ναλιτζής (119' Καφφές), Οκκάς (74' Φρούσος), Ουντέζε, Κουλακιώτης, Τετράτζε.<p>
 ΟΥΝΤΙΝΕΖΕ: Τούρτσι, Μπερτότο, Σοτίλ, Σόουζα, Φιόρε, Πίντσι, Τζανικέτα (70' Μαρτζότα), Γιόργκενσεν, Ζαμπόνι, Αλμπέρτο (77' Ελγκέρα), Ντιάζ (104' Εσπόζιτο).<p>
 Διατέθηκαν 24.324 εισιτήρια και οι εισπράξεις έφτασαν τα 121.157. 000 δραχμές.<p>
<b> ΠΑΝΗΓΥΡΙΣΜΟΙ</b><p>
 Η μεγάλη συνέχεια ήταν, για τον κόσμο και τους παίκτες, έξω από το γήπεδο και στους δρόμους της Θεσσαλονίκης, με επίκεντρο το Λευκό Πύργο. Εξω από το γήπεδο ήταν χιλιάδες που περίμεναν για να αποθεώσουν τους πρωταγωνιστές. Υπήρχε ένα πανδαιμόνιο από σημαίες, βεγγαλικά και πυροτεχνήματα. Αμέσως μετά άρχισαν οι πορείες προς το κέντρο.<p>
 Αυτή την ατμόσφαιρα δεν την έζησε ο Γιώργος Μπατατούδης, ο οποίος έμεινε στην Αθήνα και είδε το παιγνίδι από την τηλεόραση. Τον προέτρεψαν να είναι απών από την Τούμπα και για προληπτικούς λόγους έμεινε μακριά από τη Θεσσαλονίκη. Εσπευσε, όμως, μετά το παιγνίδι να τηλεφωνήσει στον Ντούσαν Μπάγεβιτς και να εκφράσει τα συγχαρητήριά του.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
