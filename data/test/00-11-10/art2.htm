<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 10/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>νας από τους «πιο φιλόδοξους» κύκλους του Μεγάρου Mουσικής ξεκίνησε χθες και θα διαρκέσει μέχρι τις 9 Φεβρουαρίου. Πρόκειται για το «Διεθνές Φεστιβάλ Σύγχρονης Μουσικής», στο πλαίσιο του οποίου επιχειρείται «μια επισκόπηση», όπως είπε ο διευθυντής καλλιτεχνικού προγραμματισμού Νίκος Τσούχλος, «των τάσεων και των ρευμάτων της παγκόσμιας μουσικής σκηνής στο τέλος του αιώνα μας». Με την πίστη, λοιπόν, ότι η σύγχρονη μουσική είναι ένας τομέας «όχι για λίγους, γόνιμος, δημιουργικός και γεμάτος εκπλήξεις» και την οικονομική αρωγή της «Telesis-Τράπεζα Επενδύσεων» φιλοξενούνται στο Μέγαρο εκδηλώσεις ενταγμένες σε πέντε διαφορετικές ενότητες. <p>
 Η «καρδιά» του φεστιβάλ, πάντως, χτυπά δυνατά για την κεντρική του εκδήλωση, αύριο Σάββατο, το Αφιέρωμα στον Μαουρίτσιο Κάγκελ, τον 69χρονο Αργεντινό πρωτοποριακό συνθέτη, μαέστρο και δάσκαλο. Το έργο του «Απαγωγή στην αίθουσα συναυλιών», μια παραγγελία της ΕCHΟ (Οργανισμός Αιθουσών Συμφωνικής Μουσικής, στον οποίο ανήκει και το Μέγαρο) έκανε παγκόσμια πρεμιέρα στο Αμστερνταμ, πριν από τρεις ημέρες. Λίγο πριν από την τρίτη ευρωπαϊκή παρουσίασή του στην Αθήνα, ο Νίκος Τσούχλος το χαρακτήρισε «έργο σταθμό» και «μεγάλο στοίχημα», διευκρινίζοντας πως ο Κάγκελ με την «"Απαγωγή στην αίθουσα συναυλιών" ανιχνεύει τη θεατρικότητα ενός μουσικού γεγονότος μέσα σε μια αίθουσα συναυλιών».<p>
 Η πιο ζωντανή «στιγμή» της ενότητας του φεστιβάλ «Σύγχρονοι Μουσικοί Σταθμοί» πραγματοποιήθηκε χθες το απόγευμα, στην αίθουσα Δημήτρη Μητρόπουλου, όπου μαθητές του Μουσικού Γυμνασίου Παλλήνης συνάντησαν τους μουσικούς της London Sinfonietta και του Μουσικού Συγκροτήματος Νίκος Σκαλκώτας, για να αυτοσχεδιάσουν ένα πρωτότυπο μουσικό έργο. Επίσης, χθες, δόθηκε και η πρώτη (από τις τρεις) εκδηλώσεις που πραγματοποιούνται με την υποστήριξη του Βρετανικού Συμβουλίου. Η London Sinfonietta (εμφανίζεται κι απόψε), ερμήνευσε, μεταξύ άλλων, και το νέο «Κοντσέρτο για πιάνο» του Θόδωρου Αντωνίου. Ο συνθέτης θα διευθύνει, άλλωστε, την Κυριακή το Ελληνικό Συγκρότημα Σύγχρονης Μουσικής σε έργα Κουρουπού, Βρόντου (μια παραγγελία του ΟΜΜΑ), Χρήστου (το δυσκολότατο «Η κυρία με τη στρυχνίνη») και Mιγιό.<p>
 Ο Θόδωρος Αντωνίου είναι και ο εμπνευστής των εργαστηρίων σύνθεσης, αποτέλεσμα των οποίων είναι ένα τριήμερο αφιέρωμα στους «Ελληνες συνθέτες της επόμενης γενιάς» σήμερα, αύριο και στις 14 του μήνα στο Μέγαρο, με ελεύθερη είσοδο, από τις 5 μ.μ., στην αίθουσα Μητρόπουλου. «Μια σπουδαία πρωτοβουλία», όπως είπε. «Οι συνθέτες χρειάζονται βοήθεια στα πρώτα τους βήματα», υπογράμμισε. Κι αυτό ακριβώς θέλει να κάνει το συγκεκριμένο αφιέρωμα: να δώσει κίνητρα σε νέους ανθρώπους να δημιουργήσουν έργα τα οποία θα ακούσουν να εκτελούνται. Είκοσι ένα ολόφρεσκα έργα, λοιπόν, θα παρουσιαστούν σε τρία απογεύματα και, στο τέλος, στα καλύτερα θα απονεμηθούν τρία χρηματικά βραβεία. <p>
 Σημαντικό κεφάλαιο του φεστιβάλ είναι και το αφιέρωμα στο έργο του συνθέτη Γιώργου Σισιλιάνου, που δήλωσε «υπερήφανος που υπάρχει στη χώρα μας ένα βήμα για να μιλήσουν οι σύγχρονοι Ελληνες δημιουργοί». Το σύνολο της παραγωγής του για κουαρτέτο εγχόρδων θα παρουσιάσει το Νέο Ελληνικό Κουαρτέτο, ερμηνεύοντας συνολικά πέντε, έντονα αυτοβιογραφικά έργα του συνθέτη στις 25 του μήνα, ενώ στις 14 Δεκεμβρίου θα ακουστούν τα Κουαρτέτα αρ. 4 και 5, το Pantoum για πιάνο και έγχορδα, καθώς και η Σονάτα για βιολί και πιάνο με σολίστ τους Γιώργο Δεμερτζή και Μαρία Αστεριάδου.<p>
 Τέλος, μια ξεχωριστή ενότητα του Διεθνούς Φεστιβάλ Σύγχρονης Μουσικής είναι αφιερωμένη στο μεγάλο Ελληνα συνθέτη, αλλά και σε Eυρωπαίους ομολόγους του του 20ού αιώνα. Κι ο λόγος «Γύρω από τον Νίκο Σκαλκώτα» θα γίνει ακριβώς γιατί «ποτέ πια δεν πρέπει να ξανασυμβεί», όπως είπε ο Νίκος Τσούχλος, «μια μουσική φυσιογνωμία που δεν μπορείς να παρακάμψεις, όπως αυτή του Νίκου Σκαλκώτα, να ζήσει παραγνωρισμένη και να πεθάνει άσημη, χωρίς να έχει ακούσει το 90% της μουσικής παραγωγής του! ».<p>
 Στις 29 και 30 Νοεμβρίου, η Φιλαρμονική Ορχήστρα του ΒΒC, υπό τη διεύθυνση του Ματίας Μπάμερτ, τη συμμετοχή της βιολονίστριας Kλίο Γκουλντ και της πιανίστριας Δανάης Καρά, θα ερμηνεύσει τα έργα του Σκαλκώτα «Η θάλασσα» και το Κοντσερτίνο αρ. 4 σε ντο μείζονα για πιάνο και ορχήστρα, αλλά και έργα Ντεμπισί, Στραβίνσκι, Τζέιμς Μακ Μίλαν και Αρνολντ Σένμπεργκ. Στις 9 Φεβρουαρίου, η Χαρά Ιακωβίδου θα δώσει ρεσιτάλ με τίτλο «Εκλεκτικές συγγένειες», στοχεύοντας σε μια διαφορετική και όχι μονογραφική παρουσίαση πιανιστικών έργων του Σκαλκώτα. Το πρώτο μέρος του προγράμματός της αγγίζει τη σχέση του Ελληνα συνθέτη με τη Σχολή της Βιέννης (Berg, Schonberg), ενώ στο δεύτερο αναζητούνται άλλες συγγένειες και επιρροές (Mπάρτοκ, Στραβίνσκι).<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
