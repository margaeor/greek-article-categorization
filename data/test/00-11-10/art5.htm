<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 10/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΝΕΕΣ ΤΑΙΝΙΕΣ<p>
 ΚΡΙΤΙΚΗ: NINΟΣ ΦENEK MIKEΛIΔHΣ<p>
 Μ</b>ια εξαιρετική ταινία από τον Στίβεν Φρίαρς, «High Fidelit y», και μια έκπληξη από το Μεξικό, «Χαμένες αγάπες» του Αλεχάντρο Γκονζάλες Ιναρίτου, ξεχωρίζουν από τις τέσσερις νέες ταινίες της βδομάδας αυτής, που το πρόγραμμά της συμπληρώνεται με τη φαντεζίστικη ταινία «Το κελί» του Ταρσέμ Σινγκ και την αυστραλιανή κωμωδία «Ο Ελληνάρας» του Αλέξι Βελίς, γυρισμένη από ελληνικής καταγωγής Αυστραλούς.<p>
 <b>High Fidelity</b><p>
 Μεγ. Βρετανία, 2000. Σκηνοθεσία: Στίβεν Φρίαρς. Σενάριο: Ντ. Β. ντε Βισέντις, Στιβ Πινκ, Τζον Κιούσακ, Σκοτ Ρόζενμπεργκ. Ηθοποιοί: Τζον Κιούσακ, Τζακ Μπλακ, Ιμπεν Χέιλε, Λίζα Μπονέ, Τιμ Ρόμπινς. Διάρκεια: 113 λεπτά.<p>
 **** Ενας νέος (εξαιρετικός ο Τζον Κιούσακ) επανεξετάζει την ερωτική ζωή του σε μια απολαυστική κωμωδία ηθών με τη μουσική ποπ να παίζει σημαντικό, ρόλο στη δημιουργία της σωστής ατμόσφαιρας.<p>
 <b>Κ</b>ωμωδία γύρω από τους άντρες είναι η νέα ταινία του Στίβεν Φρίαρς. Μια κωμωδία μοντέρνα, απολαυστική, ερωτική, από αυτές που σε γεμίζουν ευφορία ενώ τις παρακολουθείς. Ολα ξεκίνησαν από το μυθιστόρημα «καλτ» του Νικ Χόρνμπι High Fidelit y: ένα από τα πιο γνωστά μπεστ-σέλερ της δεκαετίας του '90 (γράφτηκε το 1995), που αναφερόταν στις ανταγωνιστικές αλλά και τόσο ευάλωτες και πάντα συναρπαστικές σχέσεις αρσενικού-θηλυκού. Σχέσεις ιδωμένες από έναν νέο, τον Ρομπ Γκόρντον (Τζον Κιούσακ), που όταν η Λόρα (Ιμπεν Χάιλε), η έκτη και καλύτερη, απ' ό,τι παραδέχεται στη συνέχεια, κοπέλα του, τον εγκαταλείπει, αρχίζει να επανεξετάζει τις αποτυχημένες ερωτικές σχέσεις του με πέντε άλλες γυναίκες. Ιδιοκτήτης ενός δισκάδικου, σπάνιων βασικά δίσκων, ο Ρομπ αντιμετωπίζει τη ζωή του, πάντα σύμφωνα με τα top 5 - τους top 5 δίσκους της προτίμησής του ή τις top 5 γυναίκες στη ζωή του, που όλες, για κάποιο λόγο, τον εγκατέλειψαν και στις οποίες όμως αποφεύγει αρχικά να συμπεριλάβει τη Λόρα.<p>
 Παρ' όλο που η ιστορία εκτυλισσόταν στην Αγγλία, η εταιρεία του Ντίσνεϊ, απ' όπου ξεκίνησε και το σχέδιο κινηματογράφησής της, μετέφερε την πλοκή στο Σικάγο και ύστερα από διάφορες περιπέτειες (την ταινία επρόκειτο αρχικά να σκηνοθετήσει ο Μάικ Νιούελ) η σκηνοθεσία, χάρη στη παρέμβαση του πρωταγωνιστή και συμπαραγωγού, Τζον Κιούσακ, δόθηκε στον παλιό συνεργάτη («Οι κλέφτες») και φίλο του, Στίβεν Φρίαρς, που κατάφερε, πέρα από κάθε προσδοκία, να φτιάξει μια θαυμάσια ταινία.<p>
 Επίκεντρο είναι η προσπάθεια επανεξέτασης μιας ολόκληρης ζωής (εκείνης που έχει σχέση με το άλλο φύλο), που ο Χόρνμπι δίνει άλλοτε υποβάλλοντας κι άλλοτε μέσα από λεπτές, διακριτικές αναφορές. Και πρέπει αμέσως να παραδεχτούμε ότι ο σκηνοθέτης τού πρόσφατου, αδικημένου από κοινό και κριτική, «The Hi-Lo Countr y», κατάφερε με τον καλύτερο τρόπο να δώσει την ουσία του βιβλίου του Χόρνμπι: την αντρική (μαζί και μισογυνική, αν και στην πορεία αυτό ανατρέπεται) ματιά πάνω στις σχέσεις του ζευγαριού, σχέσεις που σχολιάζονται θαυμάσια από τη μουσική ποπ - μουσική που αποτελεί αναπόσπαστο τμήμα του βιβλίου και της ζωής του Ρομπ. Μουσική, που εκφράζει τέλεια τους χαρακτήρες και που ενσωματώνει με δεξιοτεχνία στην ταινία του ο Φρίαρς, δίνοντας σ' αυτήν το στίγμα μιας συγκεκριμένης εποχής, αποκαλύπτοντάς μας, ταυτόχρονα, βασικές πτυχές των ίδιων των χαρακτήρων. <p>
 Ο Κιούσακ δίνει ένα πραγματικό ρεσιτάλ ερμηνείας, τονίζοντας τόσο την εσωστρέφεια και την ευαισθησία του ήρωα όσο και τα διλήμματά του. Το ίδιο καλός αποδείχνεται και ο Τζακ Μπλακ στο ρόλο τού όλο σαρκασμό Μπάρι. Χωρίς να ξεχνάμε τους δεύτερους ρόλους, ανάμεσά τους και ο Τιμ Ρόμπινς, καθώς και οι Κάθριν Ζίτα-Τζόουνς και Λίλι Τέιλορ, που ερμηνεύουν δύο από τις 5 top του Ρομπ. Συνολικά, υψηλή ποιότητα (High Fidelit y) σε μια ταινία με υψηλή απόλαυση! Κάτι που δεν το συναντάμε τακτικά σε αμερικανική ταινία.<p>
 <b>Χαμένες αγάπες</b><p>
 Amores perros. Μεξικό, 2000. Σκηνοθεσία: Αλεχάντρο Γκονζάλες Ιναρίτου. Σενάριο: Γκουιλέρμο Αριάγκα Χορντίαν. Ηθοποιοί: Εμίλιο Ετσεβαρία, Γκάελ Γκαρθία Μπερνάλ, Βανέσα Μπαούτσε. Διάρκεια: 150 λεπτά.<p>
 *** Το συναρπαστικό πορτρέτο μιας μεγαλούπολης μέσα από τρεις ιστορίες που συνδέονται με ένα αυτοκινητικό ατύχημα.<p>
 <b>Π</b>ρώτη ταινία ενός νέου, Mεξικανού σκηνοθέτη που κέρδισε το βραβείο της Διεθνούς Κριτικής για την καλύτερη ταινία στο τμήμα της Εβδομάδας της Κριτικής του φετινού Φεστιβάλ των Κανών. Ο Ιναρίτου ακολουθεί τη ζωή τριών διαφορετικών ατόμων στην Πόλη του Μεξικού, με αφορμή ένα αυτοκινητικό δυστύχημα που συνδέει τις τύχες και των τριών. Ο Οκτάβιο είναι ένας τινέιτζερ που έχει αποφασίσει να φύγει μαζί με τη γυναίκα του αδερφού του. Ο Ντανιέλ είναι ένας 40χρονος επιτυχημένος άντρας που εγκαταλείπει τη γυναίκα και τις δύο κόρες του για να ζήσει μαζί με τη Βαλέρια, ένα όμορφο τοπ-μόντελ. Τέλος, ο Ελ Τσίβο («ο τράγος»), πρώην κομμουνιστής αντάρτης και τώρα εκτελεστής δολοφόνος, φτάνει στο χώρο του ατυχήματος, για να περιμαζέψει ένα ετοιμοθάνατο σκυλί -το σκυλί του Οκτάβιο- που αναπάντεχα τον βοηθά να συμφιλιωθεί με τον εαυτό του και το παρελθόν του.<p>
 Εκείνο που ενδιαφέρει το σκηνοθέτη είναι η ανθρώπινη συμπεριφορά και γενικά οι ανθρώπινες σχέσεις: εκείνες που αποξενώνουν τα άτομα, αλλά κι εκείνες που τα φέρνουν πιο κοντά το ένα στο άλλο. Πράγμα ιδιαίτερα δύσκολο σε μια μεγαλούπολη, όπου το άτομο σκέφτεται μόνο τον εαυτό του και το συμφέρον του. Η κάθε ιστορία είναι ενορχηστρωμένη εξαίρετα, μέσα από ένα καλογραμμένο σενάριο, με σιγουριά στην ανάπτυξη των καταστάσεων και ιδιαίτερα στη χρήση των ρυθμών. Στην πρώτη, ο σκηνοθέτης σκιαγραφεί τον κόσμο των αγώνων με σκύλους, εστιάζοντας το ενδιαφέρον του στο πρόσωπο του Οκτάβιο, ενός περιθωριακού ατόμου που προσπαθεί να ξεφύγει από τη μίζερη ζωή του.<p>
 Στη δεύτερη ιστορία, μεταφερόμαστε στον κόσμο της καλής κοινωνίας, όπου ο Ντανιέλ προσφέρει ένα καινούργιο διαμέρισμα στην ερωμένη του. Διαμέρισμα που, μετά το ατύχημα της γυναίκας, που παραμένει παράλυτη, θα οδηγήσει στην καταστροφή των σχέσεών τους. Εδώ, ο Ιναρίτου αγγίζει τα όρια του φανταστικού στις σκηνές με το ζευγάρι να τρυπά απεγνωσμένα το πάτωμα για να βρει το σκυλί του, που έχει πέσει θύμα των αρουραίων. Ενώ, στην τρίτη ιστορία, με τον περιθωριακό αλήτη-εκτελεστή, ο Ιναρίτου αλλάζει τόνο για να δώσει ένα αέρα ελπίδας στην ιστορία του, ολοκληρώνοντας έτσι το συναρπαστικό, πολύμορφο πορτρέτο μιας μεγαλούπολης. <p>
 <b>ΟI ΑΛΛΕΣ ΤΑΙΝΙΕΣ</b><p>
 ** ΤΟ ΚΕΛΙ (The Cell). ΗΠΑ, 2000. Σκηνοθεσία: Ταρσέμ Σινγκ. Σενάριο: Μαρκ Προτόσεβιτς. Ηθοποιοί: Τζένιφερ Λόπεζ, Βινς Βον, Βίνσεντ Ντ' Ονόφριο, Μαριάν Ζαν-Μπατίστ. Διάρκεια: 109 λεπτά.<p>
 <b>Μ</b>ια ψυχολόγος (Λόπεζ), που, μέσω μιας νέας υπερβατικής επιστήμης, κατορθώνει να μπει κυριολεκτικά στο μυαλό ενός άλλου και να βιώσει τις σκέψεις του και όσα συμβαίνουν στο υποσυνείδητό του, δέχεται να επαναλάβει το «ταξίδι» στο μυαλό ενός σίριαλ-κίλερ (Ντ' Ονόφριο) που έχει πέσει σε κώμα, για να βοηθήσει την αστυνομία να βρει και να σώσει από πνιγμό την κοπέλα που ο δολοφόνος έχει απαγάγει. Ο Ταρσέμ Σινγκ (γνωστός από τη δουλειά του στα βίντεο-κλιπ) έφτιαξε μια ταινία που θέλησε να ακολουθήσει στα ίχνη της «Σιωπής των αμνών», ιδιαίτερα στο πρώτο μέρος. Τα ψυχεδελικά όμως στοιχεία στο ταξίδι στις φαντασιώσεις τού δολοφόνου και τα αφελή σεναριακά ευρήματα του δεύτερου μέρους (με απόγειο την παρουσίαση της κατά τα άλλα ελκυστικής ψυχολόγου ως Παρθένου), αδυνατίζουν το όλο εγχείρημα και καταστρέφουν το σασπένς του.<p>
 * Ο ΕΛΛΗΝΑΡΑΣ (The Wog Bo y). Αυστραλία, 2000. Σκηνοθεσία: Αλέξι Βελίς. Σενάριο: Νικ Γιαννόπουλος, Κρις Αναστασιάδης. Ηθοποιοί: Νικ Γιαννόπουλος, Λούσι Μπελ, Βινς Κολόσιμο, Ζεραλντίν Τέρνερ. Διάρκεια: 90 λεπτά.<p>
<b> T </b>ι αλήθεια μπορεί να πει κανείς για μια μέτρια κωμωδία (αν και μ' ένα σενάριο με έξυπνα ευρήματα, που η βασική αδυναμία του είναι ότι δεν αναπτύσσονται με πρωτοτυπία), που έγινε η πιο εμπορική ταινία όλων των εποχών ύστερα από τον «Κροκοδειλάκια» στην Αυστραλία; Η ιστορία της αναφέρεται σ' ένα ελληνικής καταγωγής άνεργο Αυστραλό (εντυπωσιακός ο Νικ Γιαννόπουλος), που η σύγκρουσή του με μια αδίστακτη υπουργό Εργασίας τον μετατρέπει αυθημερόν σε ήρωα. Πράγμα που το εκμεταλλεύεται για ν' ανακαλύψει τελικά ότι στην πραγματικότητα έχει γίνει ο ίδιος μέσον εκμετάλλευσης. Ο σκηνοθέτης προσπαθεί, με χοντροκομμένα αστεία, να σατιρίσει την πολιτική, το σεξ, ακόμη και τη θρησκεία, προσφέροντας μιαν απλή, για πλατιά κατανάλωση (όπως και οι πίτσες που τρώνε οι ήρωές του) ταινία. Πράγμα που το καταφέρνει.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
