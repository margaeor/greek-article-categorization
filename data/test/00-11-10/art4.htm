<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 10/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Α</b>ν ένας Αρειανός κατέβει σήμερα στην Αθήνα και χαζέψει για λίγο τα εξώφυλλα των αντρικών και γυναικείων περιοδικών, θα πιστέψει πως έφτασε στην πόλη του έρωτα. «Εδώ όλοι το κάνουν συνεχώς και αδιαλείπτως, φαίνεται οι άνθρωποι ζητούν συνέχεια ερωτικά ερεθίσματα και γι' αυτό όλα τα εξώφυλλα έχουν γυμνά κορμιά! », θα αναφωνήσει. Αλλά αυτός είναι από τον Αρη, ας λέει ό,τι θέλει. Πού να δει και διαφημίσεις...<p>
 Οι γήινοι κάτοικοι της Ελλάδας, πάλι, τα προσπερνούν όλα αυτά σχεδόν με αδιαφορία. Αντιλήφθηκαν κάποια στιγμή ότι το cogito ergo sum δεν μπορεί να αντικατασταθεί από το «σκέφτομαι-μόνο-για-σεξ, άρα υπάρχω». Καλή η σεξουαλική απελευθέρωση, καλή η απενοχοποίηση του γυμνού κορμιού, το μάτι αρέσκεται να χαζεύει ωραίες αναλογίες, αλλά δεν μπορεί να θεωρείται φυσιολογικός όποιος έχει το μυαλό συνέχεια στο κρεβάτι.<p>
 Εξάλλου, ο μύθος του άντρα ή της γυναίκας που είναι sex-machine (και το δείχνει) έχει αρχίσει να ξεθωριάζει. Πρόσφατη έρευνα έδειξε ότι οι Ελληνες και οι Ελληνίδες παίζουν παιχνίδια επί κλίνης περί τις 115 φορές ετησίως, κατά μέσο όρο. Η στατιστική είναι ο καλύτερος τρόπος να λες ψέματα, δεν διαφωνούμε, αλλά το συγκεκριμένο δείχνει ότι η πραγματικότητα είναι πάντα πιο συμμαζεμένη χωρίς απαραίτητα να χάνει σε μαγεία. Και όσοι ισχυρίζονται πως το κρεβάτι τους δεν γνωρίζει ποτέ ηρεμία; <p>
 «Οποιος το παίζει μάτσο είναι βλάκας, θέλει να επιδειχθεί. Φίλους τέτοιους δεν έχω, κι αν γνωρίσω κάποιον δεν τον κάνω παρέα», είναι η άποψη του Λύσανδρου, 22χρονου φοιτητή Ψυχολογίας. Θεωρεί φυσιολογικό να κάνεις σεξ τρεις ή τέσσερις φορές την εβδομάδα, αν ισχύουν κάποιες προϋποθέσεις, όπως μόνιμη σχέση και κάποια στέγη. Βέβαια, «αν μπορείς να το κάνεις και κάθε μέρα, κακό δεν κάνει...». «Φυσιολογικό επίπεδο δεν υπάρχει. Σεξ κάνεις όποτε σου βγαίνει, όποτε το έχεις ανάγκη, δεν το σκέφτεσαι συνέχεια», συμπληρώνει η Μαρία, φοιτήτρια επίσης, 22 Μαΐων.<p>
 Καλά όλα αυτά, αλλά το πνεύμα των καιρών δεν επιβάλλει να είσαι ανά πάσα στιγμή έτοιμος για δράση, ανεξαρτήτως κόστους; «Η προσωπική ζωή είναι προτεραιότητα και μάλλον θα άφηνα ιδέες και δουλειές για μια σχέση», λέει η Μαρία, «αλλά όχι απλώς για λίγο σεξ». Η Sex Police να τη συλλάβει πάραυτα, τι συναισθηματισμοί είναι αυτοί; Ο Λύσανδρος μάλλον τη γλιτώνει τη σύλληψη, στο τσακ: «Εντάξει, αν προκύψει κάτι μια φορά δεν θα πω όχι και δεν θα πάω στη δουλειά. Αλλά όχι γενικώς, δεν μπορώ να κρεμάσω τους άλλους (συναδέλφους, φίλους κ.λπ.) ».<p>
 Υπάρχουν κι αυτοί που είναι μόνοι. Στην εποχή που η κατασκευασμένη «κυρίαρχη τάση» είναι η θεοποίηση του σεξ, τα... μπακούρια αντιμετωπίζουν πρόβλημα κοινωνικής αποδοχής; Εξαρτάται από τους φίλους, λέει ο Λύσανδρος: «Υπάρχει μια ακραία περίπτωση, ένας φίλος που είναι πέντε χρόνια μόνος, αλλά τον έχουμε συνηθίσει όλοι. Το θεωρούμε φυσιολογικό. Μπορεί οι περιστάσεις να μην του επέτρεψαν να έχει σχέση, αλλά από την άλλη δεν είναι καλό να μη βγάζεις από μέσα σου κάποια πράγματα που μπορείς να βγάλεις με το σεξ». <p>
 Η τάση, πάντως, είναι να κοιτάμε λίγο περίεργα όποιον λέει ότι δεν τον ενδιαφέρει και τόσο το σεξ: «Υπάρχει μια μικρή καχυποψία. Προσπαθώ να δω τι παίζει. Δεν αναρωτιέμαι γενικώς, αλλά θεωρώ εξτρίμ το "δεν μου αρέσει". Οι νέοι κάνουν σεξ αρκετά συχνά, δεν το... παραμελούν».<p>
 Εκτός αν αρχίσουν οσονούπω να το... αποφεύγουν. Η στροφή προς τη θρησκεία και τη μεταφυσική γενικώς, δεν αποκλείεται να οδηγήσει κάποιους να συμμετάσχουν σε κινήσεις υπεράσπισης της παρθενίας μέχρι το γάμο. Στην Αμερική οι οπαδοί μιας κίνησης οργανωμένης από την εκκλησία των Βαπτιστών, με όνομα «H αληθινή αγάπη σε περιμένει», κάνουν όρκο αποχής από κάθε αμαρτωλή δραστηριότητα μέχρι να περάσουν βέρες. Χρησιμοποιώντας μεθόδους του μάρκετινγκ και της διαφήμισης επιχειρούν να προσελκύσουν κι άλλους στο δρόμο της αρετής, αλλά μην ανησυχείτε: κρούσματα στην Ελλάδα, ευτυχώς δεν έχουν αναφερθεί! <p>
 <b>ΑΛΕΞ. ΠΑΝΑΓΙΩΤΑΚΗΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
