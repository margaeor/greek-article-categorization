<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 8 Οκτώβριου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Της ΓEΩPΓIAΣ ΛINAPΔΟY<p>
Kιτρινισμένοι αλλά δραματικά επίκαιροι οι τίτλοι των εφημερίδων του 1966 34 χρόνια μετά το ναυάγιο στη Φαλκονέρα, με το «Σάμινα» σχεδόν «βρικολακιάζουν» πανομοιότυπες δηλώσεις, εξηγήσεις και πολιτικές κινήσεις. Λες κι όλα παρέμειναν ανέγγιχτα στο χρόνο, βγαλμένα από ένα σενάριο παντός καιρού, που απλώς επαναλαμβάνεται...<p>
Οι ομοιότητες συγκλονίζουν και όλα δείχνουν ότι από τη Φαλκονέρα της γκρίζας πολιτικής περιόδου του '66, μέχρι την ταραγμένη πραγματικότητα του 2000, ο καμβάς παραμένει ο ίδιος.<p>
Το «Ηράκλειον» της εφοπλιστικής οικογένειας Τυπάλδου βυθίστηκε στη Φαλκονέρα στο Αιγαίο, στις 8 Δεκεμβρίου του 1966. Λίγο μετά τη «γέννηση» της «Σάμινας».<p>
Οι συνθήκες των δύο ναυαγίων ήταν διαφορετικές. Κανείς, όμως, δεν μπορεί να πει με σιγουριά και για τα αίτια. Και βεβαίως, για τα όσα επακολούθησαν το αστραπιαίο βύθισμα και των δύο πλοίων.<p>
Πώς γίνεται να μοιάζουν τόσο πολύ τα «ξύλινα» σωσίβια του «Ηράκλειον» και του «Σάμινα», όπως και οι καταγγελίες της Πανελλήνιας Ενωσης Μηχανικών, Ενωσης Διπλωματούχων Μηχανικών τότε, λίγες μόλις ώρες μετά το ναυάγιο; <p>
Πώς ακούγεται εκείνο το «δεν παραιτούμαι» του τότε υπουργού Εμπορικής Ναυτιλίας Σ. Μαυριδόγλου;<p>
Ο αδιευκρίνιστος ρόλος του πρώην υπουργού Στ. Σουμάκη, μοιάζει με αυτόν του Σ. Μπίρη -του «πρώην» του '66-, ο οποίος και αυτός προσπαθούσε κακήν κακώς να συμμαζέψει τα αμάζευτα, βαλλόμενος πανταχόθεν;<p>
Kαι η Επιθεώρηση Πλοίων; <p>
Πόσο άλλαξε τελικά από την εποχή του «Βασιλικού Ναυτικού» μέχρι σήμερα; <p>
«Επί Αποστασίας έγινε επιθεώρησης του Μοιραίου Πλοίου». Ο τίτλος της 12ης Δεκεμβρίου 1966 συνέπεσε με την είδηση της «καθαίρεσης» ουσιαστικά των υπευθύνων της Επιθεώρησης του υπουργείου Εμπορικής Ναυτιλίας. <p>
Οπως τότε έτσι και τώρα... <p>
Και οι καταγγελίες των μηχανικών τις πρώτες ώρες μετά το ναυάγιο; «Η Ενωσης Διπλωματούχων Μηχανικών καταγγέλλει, εις μακράν ανακοίνωσίν της ότι και κατά τη ναυπήγησιν και κατά τη μετασκευήν πλοίων δεν τηρούνται οι προδιαγραφαί ασφαλείας». Και προειδοποιεί: «Θα θρηνήσουμε κι άλλα θύματα».<p>
Και το τιμόνι... όπως δεν «άκουγε» τότε, φαίνεται ότι δεν «άκουσε» και σήμερα, στο «Σάμινα»: «Ο πλοίαρχος του ΗράκλειονΣ δεν ηκολούθησε την ορθήν γραμμήν και όταν ακόμη ο άτυχος πηδαλιούχος ειδοποίησε και αυτόν και τον ύπαρχον Ν. Θεοδωράκην ότι δεν ακούει το τιμόνι»;<p>
n Είναι κάποιες στιγμές που οι μνήμες συγκλονίζουν. Μα πιο πολύ ταράζουν όταν επανέρχονται με τον ίδιο τρόπο:<p>
«Οι αξιωματικοί δεν κατήλθον εις το γκαράζ, διά να ενεργήσουν αυτοπρόσωπον έρευνα και όταν από της 11ης νυκτερινής ήρχισαν να ακούονται κρότοι δαιμονισμένοι: Δεν είναι τίποτεΣ, διαβεβαίωναν τους ανησυχούντας επιβάτας»...<p>
n Και τα σωσίβια... «Tα σωσίβια παγίδες θανάτου:Συγκλονιστική εξάλλου αποκάλυψις περί της ολιγωρίας διά την τήρησιν των κανονισμών ασφαλείας είναι η διαπίστωσις -ως εγνώσθη- ότι πολλά σωσίβια ήσαν από ξύλο, αντί φελλού. Κατά συνέπεια: Ησαν περιορισμένης ανθεκτικότητος και αποτέλεσαν παγίδα θανάτου, διότι μετά την διάβρωσίν των, καθίσταντο βαρύτερα, δεν επέπλεον και παρέσυραν τους ναυαγούς εις τον βυθόν...»<p>
n Οσο για τα «διαπλεκόμενα» της εποχής; «Παρέμβαση του τέως υπουργού Ναυτιλίας Μπίρη: Η εταιρεία Τυπάλδου καταπολέμησε την ναυτιλιακήν πολιτικήν της Ενωσης Κέντρου και είναι γνωστόν ότι υπήρξε εκ των στυλοβατών της νυν κυβερνήσεως»...<p>
n Και μετά... «Αμφότερα τα σφάλματα -εφ' όσον διεπράχθησαν-οφείλονται εις τον ανταγωνισμόν και την προσπάθειαν να διατηρήση το Ηράκλειον την φήμην του ως του ταχύτερου φέρι της Κρήτης»... με άλλα λόγια το σημερινό μονοπώλιο στο Αιγαίο.<p>
«Είναι ακατάλληλα τα πλείστα των σκαφών μας και ταξιδεύουν άνευ εγκρίσεων των αρμοδίων Ναυτιλιακών Αρχών», διαβάζουμε σε έναν ακόμη τίτλο του αποπνικτικού Δεκέμβρη του '66. <p>
Φαντάσματα του παρελθόντος που πλέον στριφογυρίζουν απειλητικά στις βραχονησίδες «Πόρτες» στην Πάρο. <p>
Εκεί όπου η «Σάμινα» έγραψε τους δικούς της τίτλους που ελπίζουμε να μην υπάρξει επόμενη φορά. Γιατί είναι βέβαιο ότι θα ξαναζωντανέψουν. Για μια ακόμη φορά.<p>
ΟIKΟΓENEIA TYΠAΛΔΟY<p>
Kουμπαριές<p>
και δολοφονίες<p>
ηταν σκληρΟι, ήταν ευέλικτοι και κάναν πολλές κουμπαριές οι εφοπλιστές Τυπάλδοι, πλοιοκτήτες του «Ηράκλειον». <p>
Για κάποιους ήταν ο «φόβος και ο τρόμος» του λιμανιού στη δεκαετία του '60 και για κάποιους άλλους, απλώς «αδίστακτοι πλοιοκτήτες». Οπως και να 'χει, οι καταχωρίσεις στον τύπο της εποχής μαρτυρούν τις μεθοδεύσεις του μεγιστάνα της ακτοπλοΐας, που άκουγε στο όνομα «Τυπάλδος».<p>
«Επειδή η αρμόδια επιτροπή επιθεώρησις πλοίων δεν ενέκρινε τον απόπλου του ατμόπλοου ΚρήτηΣ της εταιρείας Τυπάλδου, όταν διεπιστώθη ότι 47 σωσίβια του σκάφους ήσαν από ξύλο, ο εκ των διευθυντών της εταιρείας T. Κόκκινος (ανιψιός των Tυπάλδων) εθρυμμάτισε με χτύπημα το κρύσταλλον του γραφείου του αντιπλοιάρχου Β. Ανδριτσόπουλου».<p>
Χαρακτηριστική, όμως, ήταν και η αντίδραση ενός εκ των δύο αδελφών εφοπλιστών, του Σπύρου Τυπάλδου, λίγες μόλις ημέρες μετά το ναυάγιο στη Φαλκονέρα: Επισκέφθηκε τον τότε γενικό διευθυντή του ΥΕΝ ναύαρχον Σταμπόλη και παραπονέθηκε ότι «η επιθεώρηση εμπορικών πλοίων στρέφεται εναντίον μου». Εκτός των άλλων δε, ζήτησε ίση μεταχείριση με τους υπόλοιπους πλοιοκτήτες.<p>
Οσο για τη σχέση τους με την εξουσία: <p>
«Επί ΕΡΕ η ατμοπλοΐα Τυπάλδου έλαβε δάνεια δεκάδων χιλιάδων λιρών, μολονότι τα σκάφη της ήταν ηλικίας 21-58 (!) ετών, ενώ επί κυβερνήσεως Κέντρου δεν έλαβε ούτε δραχμή»...<p>
Ηταν την εποχή που οι κουμπαριές έδιναν κι έπαιρναν στους εφοπλιστικές κύκλους. Μάλιστα, υπήρξε μία περίοδος που οι 3 από τους 4 αξιωματικούς της Επιθεώρησης Εμπορικών Πλοίων ήταν κουμπάροι εφοπλιστών...<p>
Tο τέλος ήταν το ίδιο ταραγμένο με κείνον τον Δεκέμβρη στη Φαλκονέρα...<p>
Ο Χαράλαμπος Τυπάλδος υπήρξε θύμα μιας πρωτοφανούς για τα ελληνικά δεδομένα-τουλάχιστον μέχρι το 1991 οπότε και αποκαλύφθηκε-της «Εταιρείας Δολοφόνων» με εγκέφαλό της το Χρ. Παπαδόπουλο. Η πλαστή διαθήκη του εφοπλιστή θα «μοίραζε» σε 3 από τα μέλη της «Εταιρείας», από ένα δισ. δραχμές...</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





