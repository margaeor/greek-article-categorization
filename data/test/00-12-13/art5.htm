<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   13/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ο Κώστας Ξανθάκης είναι ο δεκαπεντάχρονος συνομιλητής μας. Δεν είναι σταρ του σινεμά, ούτε παιδί θαύμα, είναι απλώς ένας μαθητής της τρίτης Γυμνασίου που δεν κατάφερε να περάσει την τάξη και αναγκάστηκε να χάσει τους φίλους-συμμαθητές του, να αποκοπεί από τον κοινωνικό του περίγυρο και να καταλήξει να ξοδεύει την ώρα του στις καφετέριες παίζοντας ηλεκτρονικά. Είναι ένα από τα εκατοντάδες παιδιά σε αυτή τη χώρα που το εκπαιδευτικό σύστημα τους

φέρνει αντιμέτωπους με επιλογές και προβλήματα που δεν ξέρουν πώς να τα αντιμετωπίσουν.<p>
<b> Τ</b>ο πρόβλημα, βέβαια, δεν είναι καινούργιο. Με φόντο όμως τις μεταρρυθμίσεις Αρσένη, που δεν άγγιξαν αυτά τα προβλήματα και τις μεταρρυθμίσεις των μεταρρυθμίσεων που προτίθεται να κάνει ο υπουργός Παιδείας και Θρησκευμάτων, κύριος Ευθυμίου, εμείς δίνουμε μία ακόμα διάσταση του ζητήματος.<p>
 Το όνομα που δώσαμε στο νεαρό φίλο μας είναι φυσικά ψεύτικο. Γίναμε συνειδητά συνεργοί σε αυτή τη μικρή «απάτη» γιατί κατ' αρχήν ήταν επιθυμία του Κώστα να μην αναφερθούν τα πραγματικά του στοιχεία και δεύτερον γιατί πιστεύουμε ότι αυτό που έχει σημασία δεν είναι η ταυτότητα του νεαρού, αλλά το πρόβλημα που αντιμετωπίζει. Αλλωστε, τα αληθινά στοιχεία του μαθητή είναι πάντα στη διάθεση

της εφημερίδας.<p>
 <b>Tο νομικό πλαίσιο της... «απόταξης»</b><p>
 Πριν όμως περάσουμε στη συνέντευξη, θα έπρεπε ίσως να έχουμε και μια άποψη για

το νομικό πλαίσιο που ρυθμίζει αυτές τις καταστάσεις. Για τους μετεξεταστέους της τρίτης Γυμνασίου, λοιπόν, ο νόμος προβλέπει τα εξής: Σύμφωνα με το προεδρικό διάταγμα 352/75, όσοι δεν κατάφεραν να περάσουν όλα τα μαθήματα στις

εξετάσεις του Σεπτεμβρίου δικαιούνται να παρακολουθούν τη διδασκαλία των μαθημάτων που χρωστάνε (αλλά μόνο αυτών) και συγχρόνως να δίνουν εξετάσεις κάθε Φεβρουάριο, Ιούνιο, Σεπτέμβριο και πάλι το Φεβρουάριο και πάλι τον Ιούνιο

και πάλι το Σεπτέμβριο... μέχρι να περάσουν. Με άλλα λόγια οι μαθητές δεν είναι υποχρεωμένοι να πηγαίνουν στο σχολείο, μια και καμιά από τις δεσμεύσεις (παρουσίες, βαθμοί) που ισχύουν για τους συμμαθητές τους δεν ισχύουν για αυτούς.<p>
 Αυτή είναι όμως η μία επιλογή. Με ένα δεύτερο προεδρικό διάταγμα, το 420/78, το κράτος δίνει την επιλογή στους μαθητές να παρακολουθήσουν κανονικά την τάξη, με όλες τις υποχρεώσεις που συνεπάγεται αυτό. Σε αυτή την περίπτωση οι μαθητές θα πρέπει να εξεταστούν σε όλα τα μαθήματα, ακόμα και αυτά που είχαν περάσει την προηγούμενη χρονιά.<p>
 Με αυτές τις ρυθμίσεις το κράτος αφήνει ουσιαστικά στο μαθητή τη δυνατότητα επιλογής, αντιμετωπίζοντάς τον μάλλον ως φοιτητή. Μια προοπτική όμως που, απ' ό,τι μας είπε η μητέρα του Κώστα, «δεν βοηθάει καθόλου τους γονείς να κρατήσουν τα παιδιά τους μέσα στο σχολείο γιατί απλούστατα ελάχιστοι είναι οι μαθητές που θα προτιμήσουν να επαναλάβουν μια τάξη και να ριψοκινδυνέψουν πάλι

σε κάποια μαθήματα». Από την άλλη, η δεύτερη επιλογή που μένει δεν φαίνεται να

την ικανοποιεί ιδιαίτερα: «Πώς μπορώ να έχω το κεφάλι μου ήσυχο όταν εγώ λείπω

όλη τη μέρα στη δουλειά και δεν ξέρω πού μπορεί να βρίσκεται και τι κάνει ο Κώστας; Εγώ θα προτιμούσα να τον στείλω πάλι στην ίδια τάξη, όπως γινόταν και στα δικά μας χρόνια, αλλά πώς να πείσεις ένα 15χρονο παιδί να επαναλάβει κάτι που μόλις πέρσι τον οδήγησε σε αποτυχία», μας εξομολογείται.<p>
 Με αυτά τα δεδομένα ούτε και οι καθηγητές θα μπορούσαν να είναι σε καλύτερη θέση. Από τη μία, αναγκάζονται πολλές φορές, γνωρίζοντας το νόμο να μην αφήνουν μαθητές στην ίδια τάξη, ενώ, από την άλλη, γίνονται εχθροί τους όταν τους αφήσουν μετεξεταστέους.<p>
 Από την πλευρά των μαθητών τα πράγματα είναι ακόμα χειρότερα, γιατί αυτό που θα αποκομίσουν τελικά είναι μια απέραντη ηττοπάθεια και μια έντονη διάθεση παραίτησης. Ο Κώστας δεν ήθελε να μιλήσουμε ανοιχτά για τα προβλήματά του γιατί φοβάται ότι ο καθηγητής που τον έχει αφήσει σε ένα μάθημα «θα θυμώσει μαζί μου, θα νομίζει ότι του κάνω αντίποινα και δεν πρόκειται να με περάσει ποτέ», μας είπε. Εννοείται, βέβαια, ότι η λύση που επέλεξε είναι να δώσει πάλι

το μάθημα στο οποίο κόπηκε το Φεβρουάριο, αλλά αυτή τη φορά είναι σίγουρος ότι

θα το περάσει.<p>
 <b>Mιλώντας με τον Kώστα</b><p>
 *Τι σε ενόχλησε περισσότερο σε αυτή την κατάσταση; <p>
 «Οτι ουσιαστικά θα πάει ένας χρόνος χαμένος που θα πρέπει να καλύψω αργότερα. Είναι μια χρονιά που φεύγει τσάμπα και σε βγάζει έξω από το ρυθμό σου. Αμα δεν

κάνεις τίποτα και περιμένεις το Φεβρουάριο και μετά το Σεπτέμβριο για να ξαναπάς σχολείο, έχεις πια ξεσυνηθίσει. Νομίζω ότι μέχρι την επόμενη χρονιά θα

έχω γίνει μαλθακός και τα απλά θα μου φαίνονται πολύ δύσκολα».<p>
 *Πώς περνάς το χρόνο σου τώρα; <p>
 «Κάθομαι όλη μέρα. Φυσικά, πάω σε κάποιο φροντιστήριο για το μάθημα που χρωστάω και έχω ξεκινήσει μαθήματα αγγλικών, έτσι για να έχω κάτι να απασχολούμαι. Το καλό είναι ότι κάνω πολλές βόλτες».<p>
 *Δεν σου φαίνεται περίεργο που έχεις μείνει εκτός σχολείου; <p>
 «Κοίταξε, αυτό το κάνανε για τα παιδιά, για να μη δίνεις πάλι όλα τα μαθήματα και μείνεις πάλι».<p>
 *Συμφωνείς δηλαδή με ό,τι ισχύει; <p>
 «Συμφωνώ να σε αφήνουν, αφού δεν ήμουν αρκετά καλός μαθητής, αλλά δεν συμφωνώ να μείνω όλη τη χρονιά έξω από το σχολείο».<p>
 *Τι θα πρότεινες εσύ για λύση; <p>
 «Να έχουμε και μια δεύτερη ευκαιρία, όχι όμως το Φεβρουάριο, αλλά τον Οκτώβριο, πριν αρχίσει η επόμενη τάξη, ώστε οι περισσότεροι από εμάς να μη μείνουμε απ' έξω».<p>
 *Γιατί πας φροντιστήριο και δεν παρακολουθείς στο σχολείο το μάθημα που χρωστάς; <p>
 «Πάω στο σχολείο, αλλά δεν μπορώ να περιοριστώ μόνο σε αυτό γιατί μέχρι το Φεβρουάριο εγώ πρέπει να έχω καλύψει όλη την ύλη και στο σχολείο θα έχουν κάνει μόνο τη μισή».<p>
 *Σου αρέσει που δεν πας σχολείο; <p>
 «Ναι, αλλά τα παιδιά που δεν πάνε σχολείο γυρνάνε όλη μέρα στις καφετέριες και

αυτό είναι πολύ επικίνδυνο γιατί όπως και να το κάνεις, γνωρίζεις καινούργιο κόσμο και είναι εύκολο να παρασυρθείς σε κάτι».<p>
 * Υπάρχει κάποιος άλλος κίνδυνος; <p>
 «Υπάρχει, για τα παιδιά που έχουν αυστηρούς γονείς. Είναι πολύ δύσκολο να τους

πουν ότι έμειναν, γιατί άμα κάποιος φοβάται τους γονείς του και ξέρει ότι θα τιμωρηθεί, μπορεί να πηδήξει και από το μπαλκόνι».<p>
 *Εχεις εμπιστοσύνη στην πολιτική ηγεσία και τις αλλαγές που θέλουν να κάνουν στην εκπαίδευση; <p>
 «Οχι, καμία, ό,τι πουν οι πολιτικοί είναι ψέματα. Ο καθένας πάει στο υπουργείο

μόνο για καφέ».<p>
 *Μου είπε η μητέρα σου ότι την εμπόδισες όταν θέλησε να μιλήσει στον καθηγητή και στο σύλλογο γονέων, γιατί; <p>
 «Γιατί άμα το κάνει αυτό δεν πρόκειται να περάσω το σχολείο. Αυτός είναι άγραφος νόμος των καθηγητών και ας μην το παραδέχεται κανείς. Αν πας κόντρα στον καθηγητή και τον αμφισβητήσεις, δεν πρόκειται να περάσεις ποτέ. Τσαντίζονται άμα τους πας κόντρα. Το καλύτερο είναι να μην πεις τίποτα και να δώσεις την επόμενη φορά».<p>
 *Γιατί φοβάσαι τόσο τους καθηγητές; <p>
 «Δεν τους φοβάμαι, αλλά ξέρω ότι είναι έτσι όπως το λέω. Τους περισσότερους τους ξέρουμε από προηγούμενες τάξεις και έχουν ήδη σχηματίσει μια εικόνα για μας. Ετσι, αν σε έχει βάλει στο μάτι και ξέρει ότι δεν είσαι τόσο καλός μαθητής, τότε μάλλον θα αδιαφορεί για σένα όλα τα επόμενα χρόνια που ίσως σε έχει. Αμα σε έχει σταμπάρει για κακό μαθητή δεν τον νοιάζει καθόλου αν είσαι στην τάξη ή όχι».<p>
 *Πιστεύεις ότι είναι ευθύνη των καθηγητών αυτό που συμβαίνει; <p>
 «Σε κάποιο βαθμό ναι, γιατί ξέρω ότι για πολλούς από εμάς αδιαφορούν τελείως και δεν θέλουν να μας βοηθήσουν να γίνουμε καλύτεροι. Είμαστε μαζί τους τόσες ώρες και έχουν εκπαιδευτεί για να μπορούν να μας πλησιάζουν και να μας κάνουν να ενδιαφερόμαστε περισσότερο για το μάθημα. Οταν δεν το κάνουν, δεν φταίνε μόνο τα παιδιά που δεν είναι καλοί μαθητές, αλλά και αυτοί».<p>
 *Τι χρειάζεται για να είσαι καλά με τους καθηγητές στο σχολείο; <p>
 «Πρέπει να τους γλείφεις και να τους κολακεύεις συνέχεια και εγώ αυτό δεν το κάνω».<p>
 *Οταν περάσεις το μάθημα σε ποια κατεύθυνση θα συνεχίσεις; <p>
 «Θα πάω στα ΤΕΕ».<p>
 *Γιατί όχι γενικό λύκειο; <p>
 «Γιατί στο λύκειο θα γίνουν πάλι τα ίδια και οι καθηγητές γνωρίζονται μεταξύ τους και θα μάθουν ότι δεν ήμουν καλός μαθητής στο Γυμνάσιο και δεν πρόκειται να με περάσουν».<p>
 *Εχεις χάσει την εμπιστοσύνη στον εαυτό σου; <p>
 «Οχι, δεν είναι έλλειψη εμπιστοσύνης, απλά ξέρω ότι δεν πρόκειται να περάσω».<p>
 *Δεν σκέφτεσαι ότι έτσι απορρίπτεις μια τεράστια γκάμα γνώσεων και επαγγελμάτων; <p>
 «Το ξέρω, αλλά τι να κάνω, αφού δεν θα τα καταφέρω».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
