συνήθης Χριστόδουλος κατά της Ευρωπαϊκής Ενωσης από τον άμβωνα του Αγίου Σπυρίδωνα Παγκρατίου. Χθες ο αρχιεπίσκοπος εξαπέλυσε επίθεση κατά της Eνωμένης
Ευρώπης με αφορμή τη σύνοδο που έγινε στη Νίκαια της Γαλλίας, υποστηρίζοντας ότι εκεί έγινε πόλεμος για να «εξοβελιστεί αναφορά στο χριστιανισμό». Στον αρχιεπίσκοπο απάντησε, όταν ρωτήθηκε, ο υπουργός Tύπου Δημήτρης Ρέππας. «Κάθε πολίτης στο πλαίσιο της Ευρωπαϊκής Ενωσης έχει τα ίδια δικαιώματα, ανεξαρτήτως
της εθνικής καταγωγής του ή των θρησκευτικών πεποιθήσεών του. Αυτό είναι μια αρχή που έχει κατοχυρωθεί και σε όλα όλα τα ευρωπαϊκά Συντάγματα».
 Ο αρχιεπίσκοπος Χριστόδουλος ήταν επιθετικότερος όσο ποτέ. Και έφτασε στο σημείο να κάνει αναφορά στη Γαλλική Eπανάσταση, χαρακτηρίζοντας τη γαλλική προεδρία «συμπλεγματική». Είπε μεταξύ άλλων ο Χριστόδουλος: 
 «Η Ευρώπη αποχριστιανοποιείται σιγά σιγά. Στη Νίκαια δεν συζητήθηκαν μόνο αυτά
που μας είπαν τα μέσα ενημέρωσης, αλλά και η Χάρτα των Ανθρωπίνων Δικαιωμάτων.
Εγινε πόλεμος μέγας να εξοβελιστεί αναφορά στο χριστιανισμό και επετεύχθη με πρωτοβουλία της γαλλικής προεδρίας, η οποία διακατέχεται από το μόνιμο σύμπλεγμα της Γαλλικής Eπανάστασης εναντίον του Θεού και του χριστιανισμού. Αυτό είναι ένα δείγμα πού πορευόμαστε. Γιατί αυτά που συμβαίνουν στη Δυτική Ευρώπη πολύ γρήγορα νομίζουμε ότι θα έρθουν και στην Ελλάδα. Αλίμονο αν και η πατρίδα μας προσκυνήσει τον Βάαλ της αθεΐας, αλίμονο αν μεταβληθεί σε άμορφη μάζα που οι άνθρωποι θα αναγνωρίζονται με έναν αριθμό ενδεχομένως στο μέτωπό τους. Το κύμα της αθεΐας σαρώνει την Ευρώπη σήμερα. Θα έρθει άραγε και εδώ; Ιδού γιατί φωνάζω και επισημαίνω τους κινδύνους που ελλοχεύουν».
 Και συνέχισε λίγο αργότερα λέγοντας ότι «η Ελλάδα διαφέρει από τις άλλες ευρωπαϊκές χώρες, γιατί διαθέτει πνευματική κληρονομιά, την οποία και δεν απεμπολεί. Αυτή είναι και η μεγάλη δύναμή μας. Εχουμε το χρέος απέναντι στην Ιστορία, το τώρα και το αύριο, τη νέα γενιά, να τους παραδώσουμε μια χριστιανική κοινωνία ανέπαφη από το μίασμα της αθεΐας. Μόνο μια χριστιανική κοινωνία μπορεί να διώξει μακριά τα φαινόμενα παρακμής που δυστυχώς πληθαίνουν
