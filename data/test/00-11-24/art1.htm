<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 24 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Οι λίγοι τυχεροί που θα το αποκτήσουν θα βρεθούν στην προνομιακή θέση να διεισδύσουν σε ιδιαίτερες στιγμές από τη ζωή τριών ιερών τεράτων της τέχνης: του Πικάσο, του Νταλί και του Μιρό. Στιγμές «εγκλωβισμένες» στο χρόνο, όχι από οποιονδήποτε φακό, αλλά από τον μεγάλο φωτογράφο Xουάν Γκιένες.<p> Πρόκειται για μια συλλεκτική, μόλις 2.000 αντιτύπων, δίγλωσση (ισπανοαγγλική) έκδοση (από τον ισπανικό εκδοτικό οίκο Eudema), υπογεγραμμένη από τον ίδιο τον Γκιένες, με σπάνιες και ανέκδοτες φωτογραφίες από την προσωπική ζωή των τριών ζωγράφων, που σημάδεψαν με το έργο τους τον εικοστό αιώνα. Η έκδοση πραγματοποιήθηκε με χορηγία της Phillip Morris.<p> Ο Χουάν Γκιένες γεννήθηκε το 1912 στην Ουγγαρία.Το 1940, ενώ ταξίδευε από την Αίγυπτο στις Ηνωμένες Πολιτείες, έκανε μια στάση στην Ισπανία, η οποία δεν φανταζόταν ότι θα στεκόταν μοιραία για την υπόλοιπη ζωή του. Στην Καμπούα, συνάντησε τον Ζοσέ Ντεμαρία Βάθκεθ, με τον οποίο ίδρυσε το περίφημο στούντιο «Καμπούα». Για εφτά χρόνια ήταν καλλιτεχνικός του διευθυντής. Το διάστημα αυτό ήταν αρκετό να ερωτευτεί στην Ισπανία, να παντρευτεί και τελικά να γίνει Ισπανός πολίτης.<p> Το 1948 ανοίγει το δικό του στούντιο φωτογραφίας στη Μαδρίτη, καταγράφοντας τα σημαντικότερα καλλιτεχνικά γεγονότα της χώρας. Ο φωτογραφικός φακός του υπήρξε ένας ακούραστος μάρτυρας του πολιτισμού στην Ισπανίας και, ειδικότερα, του κόσμου των ταυρομαχιών.<p> Οι καρποί της αδιάλειπτης δραστηριότητάς του έχουν παρουσιαστεί σε 90 συνολικά εκθέσεις: 36 στην Ισπανία και 54 σε πόλεις όπως η Νέα Υόρκη, το Τόκιο το Λονδίνο ή το Μπουένος Αϊρες.<p> Μεταξύ των πολυάριθμων εκθέσεών του, σταθμό αποτελεί και αυτή με τίτλο: «Εκατό ισπανικές ομορφιές», που πραγματοποιήθηκε στα αυτοκρατορικά ανάκτορα του Πεκίνου, αποτελώντας την πρώτη πολιτιστική ανταλλαγή μεταξύ ισπανίας -Κίνας.<p> Η έκθεση με φωτογραφίες του Πικάσο παρουσιάστηκε σε όλες τις ισπανόφωνες χώρες του κόσμου, καθώς και στην Γκάλερι Μπονιέ της Γενεύης, ενώ από τις πιο σημαντικές δουλειές του θεωρούνται οι 32 φωτογραφικές συνθέσεις του πάνω στη μουσική του Μπετόβεν, που παρουσιάστηκαν στη Βιέννη και αργότερα στο Εθνικό Μουσείο της Βουδαπέστης. Το 1989 προσκλήθηκε να συμμετάσχει στο Φεστιβάλ του Σάλτσμπουργκ με ένα σύνολο φωτογραφιών του υπό τον γενικό τίτλο «Μουσική στη φωτογραφία».<p> Μεγάλος εραστής της μουσικής, με την οποία συνδέθηκε από νεότατος πραγματοποιώντας πολύχρονες σπουδές βιολιού, ο Γκιένες δημιούργησε προ 27 ετών το βραβείο «Ισίντρο Γκιένες» για Ισπανούς βιολιστές, στη μνήμη του πατέρα του, εντός σημαντικού δασκάλου μουσικής.<p> Μέρος της σημαντικής δουλειάς του καλλιτέχνη, βρίσκεται σε 13 αυτόνομους τόμους. Ο Γκιένες έχει τιμηθεί με πολλά βραβεία και διακρίσεις, είναι αντεπιστέλλων μέλος της Βασιλικής Ακαδημίας Καλών Τεχνών του Σαν Τέλμο, στη Μάλαγκα, ενώ τον Οκτώβριο του 1990 έγινε μέλος της Βασιλικής Ακαδημίας Καλών Τεχνών του Σαν Φερνάντο, στη Μαδρίτη.<p> «Είμαι πανευτυχής που έζησα και φωτογράφισα τον τελευταίο τουλάχιστον μισό αιώνα την Ισπανία που αγαπώ τόσο», διαπιστώνει ο φωτογράφος στο προλογικό σημείωμα της πλούσιας έκδοσης. «Εδώ είναι οι τρεις αγαπημένες μου ιδιοφυΐες. Ολοζώντανες, στα πορτρέτα μου. Πικάσο! Νταλί! Μιρό! ». <p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
