 Επικαλούμενοι τον κίνδυνο συνταγματικής κρίσης και ανόδου στην εξουσία ενός προέδρου αμφισβητούμενης νομιμοποίησης, οι Ρεπουμπλικανοί προσέφυγαν χθες στο Ανώτατο Δικαστήριο των ΗΠΑ ζητώντας του να ακυρώσει την απόφαση του Ανώτατου Δικαστηρίου της Φλόριντα για συνέχιση των ανακαταμετρήσεων, σε μια κίνηση που αναμένεται ότι δύσκολα θα ευοδωθεί.
 Ενώ οι περισσότεροι πολίτες των ΗΠΑ ετοιμάζονταν να συναντηθούν με τις οικογένειές τους για την «Ημέρα των Ευχαριστιών», τα επιτελεία των δύο υποψηφίων, οι δικηγόροι τους αλλά και οι εφορευτικές επιτροπές σε ορισμένες περιοχές της Φλόριντα παραμένουν στις επάλξεις του μετεκλογικού αγώνα, που ήδη
χαρακτηρίστηκε «μαραθώνιος δρόμος» από εκπρόσωπο του Τζορτζ Μπους.
 Στην προσφυγή των Ρεπουμπλικανών επισημαίνεται ότι αν το Ανώτατο Δικαστήριο δεν έχει λάβει απόφαση μέχρι τις 18 Δεκεμβρίου, όταν οι εκλέκτορες θα εκλέξουν
τον πρόεδρο των ΗΠΑ, «στις συνέπειες περιλαμβάνεται η άνοδος στην εξουσία ενός
 Οι Ρεπουμπλικανοί ισχυρίζονται ότι με την απόφαση του Ανώτατου Δικαστηρίου της
Φλόριντα, με την οποία επιτρέπεται η ανακαταμέτρηση των ψήφων σε ορισμένες περιφέρειες, προκύπτει συνταγματικό ζήτημα, καθώς παραβιάζεται η αρχή της «ισότιμης προστασίας» αφού θα ανακαταμετρηθούν οι ψήφοι ορισμένων πολιτών, ενώ
 Πάντως, νομικοί κύκλοι θεωρούν ότι είναι ελάχιστες οι πιθανότητες να γίνει δεκτή η προσφυγή από το Ανώτατο Δικαστήριο των ΗΠΑ.
 Από την πλευρά των Δημοκρατικών, ο Αλ Γκορ προσέφυγε χθες και πάλι στο Ανώτατο
Δικαστήριο της Φλόριντα, ζητώντας να αρχίσει και πάλι η καταμέτρηση με το χέρι
στην περιφέρεια Μαϊάμι - Ντέιντ. Η εφορευτική επιτροπή της περιφέρειας, που είναι η μεγαλύτερη της Πολιτείας, σταμάτησε την Τετάρτη την καταμέτρηση, με το
επιχείρημα ότι δεν προλαβαίνουν να την ολοκληρώσουν μέχρι την Κυριακή, όταν εκπνέει η προθεσμία που έχει ορίσει το δικαστήριο.
