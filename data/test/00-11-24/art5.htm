<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 24 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Π</b>οιος είπε ότι όλα τα πλουσιόπαιδα τριγυρνάνε άσκοπα, αριστερά και δεξιά οδηγώντας πανάκριβα αυτοκίνητα και τρώγοντας τα λεφτά του μπαμπάκα τους; Στην Αμερική υπάρχει ένα δίκτυο οργανώσεων, που αποτελείται ως επί το πλείστον από ευκατάστατους νέους που δεν ντρέπονται καθόλου για την οικονομική τους κατάσταση, έχουν μπουχτίσει με την καραμέλα του Woodstock και αγωνίζονται για την καταπολέμηση του κοινωνικού ρατσισμού. Παιδιά με τύψεις ή ιδανικά; Οι ίδιοι αποκαλούν τους ευατούς τους Cool rich kids. <p>
 «Ευαγγέλιό» τους, το βιβλίο «No More Prisons» του William Winsatt, ενός πρώην γκράφιτι καλλιτέχνη. Στο βιβλίο του μιλάει για κάποιον που προέρχεται από μια πλούσια οικογένεια και θέλει να αλλάξει τον κόσμο. <p>
 To Δίκτυο αποτελείται από οργανώσεις όπως η Active Element Foundation και η Reciprocit y, που προσπαθούν να «προσηλυτίσουν» και άλλους νέους να βοηθήσουν το έργο τους. Στηρίζουν οργανώσεις όπως η Asian Coalition Against Police Brutalit y, που ασχολείται με θέματα όπως η καταπίεση των μειονοτήτων, κάνουν καμπάνια για το σωφρονιστικό σύστημα, διοργανώνουν ομιλίες σε σχολεία και πανεπιστήμια και κυκλοφορούν βιβλία και cd. Σκοπός τους, να φέρουν σε επαφή νέους και επιτυχημένους (βλέπε πλούσιους) με οργανώσεις, ακτιβιστές και καλλιτέχνες που ασχολούνται με θέματα ρατσισμού. <p>
 Σερφάροντας στην ιστοσελίδα τους (www.nomoreprisons.net) «ψαρέψαμε» κάποια πολύ ενδιαφέροντα και επίκαιρα στοιχεία. Από τη μαύρη εποχή του Τρίτου Ράιχ έχουν να χτιστούν τόσες πολλές φυλακές στον κόσμο απ' όσες χτίζονται σήμερα στην Αμερική. Πάνω από 20 εκατομμύρια άνθρωποι είναι πίσω από της φυλακής τα σίδερα, από τα οποία το 47% είναι κυρίως νεαρής ηλικίας και μαύροι. Με πρόεδρο

των ΗΠΑ μάλιστα τον Μπους, υποστηρίζουν τα Cool rich kids, η κατάσταση μάλλον θα χειροτερεύσει, μιας και η Πολιτεία του Τέξας κατέχει το υψηλότερο ποσοστό κρατουμένων από οποιοδήποτε άλλο μέρος στον πλανήτη. Από τον καιρό, μάλιστα, που ο Μπους ανέλαβε κυβερνήτης της Πολιτείας του Τέξας, οι κρατούμενοι στις φυλακές αυξήθηκαν από 1.091 το 1994 σε 4.229 το 1998. Ασε που αρκετοί από αυτούς δεν θα γλιτώσουν και την ηλεκτρική καρέκλα.<p>
 Ο William μιλώντας για την οργάνωση υποστηρίζει ότι είναι μια νέα μορφή κοινωνικού ακτιβισμού. «Πέρασε πολύς καιρός μέχρι να καταλάβω, γιατί ο κοινωνικός ακτιβισμός δεν πέτυχε στην Αμερική. Οσοι ασχολούνται με αυτά τα θέματα και κάνουν σοβαρή δουλειά, δεν έχουν αρκετά χρήματα για να επιτύχουν αυτά για τα οποία παλεύουν. Από την άλλη, όσοι διαθέτουν χρήματα και θέλουν να

κάνουν κάτι καλό, δεν ξέρουν πού να απευθυνθούν. Οι περισσότεροι δίνουν χρήματα για «καλούς σκοπούς», δηλαδή σε μουσεία, ιδρύματα, πανεπιστήμια, τα οποία όμως ενδιαφέρονται να συντηρήσουν τους εαυτούς τους. Ετσι όμως τα πράγματα δεν αλλάζουν. Το χάσμα μεταξύ φτωχών-πλούσιων όλο και μεγαλώνει. Το παρήγορο είναι όμως ότι πολλοί είναι αυτοί που θέλουν να κάνουν κάτι, να αλλάξουν αυτή την κατάσταση. Και δεν χρειάζονται πολλοί», τονίζει ο William. «Η νέα γενιά των ακτιβιστών είναι έξυπνοι, techno freak, και επαγγελματίες. Σήμερα, εξάλλου, έχουμε τη δυνατότητα με την συνδρομή του Internet να επικοινωνούμε με χιλιάδες ανθρώπους από όλο τον κόσμο».<p>
 Η Rachel Dobkin, εθελόντρια του Active Element Foundation, λέει ότι δεν ασχολείται λόγω τύψεων με το Δίκτυο, αλλά γιατί θέλει να γνωρίσει ανθρώπους από όλες τις τάξεις και να μάθει από αυτούς. Τα Cool rich kids δεν μιλάνε για επανάσταση. Αυτό στο οποίο αναφέρονται έχει πιο πολύ να κάνει με ένα κοινό όραμα μεταξύ των νέων ανθρώπων που προσπαθούν να κάνουν τον κόσμο μας καλύτερο

για όλους. «Είναι αλήθεια ότι τα χρήματα δεν σε κάνουν ευτυχισμένο, παρ' όλα αυτά όμως η επιρροή τους είναι πολύ μεγάλη στη ζωή μας», λέει η Rachel.<p>
 Πώς όμως είναι δυνατόν, παιδιά που μεγάλωσαν με γαλλικά και πιάνο να μπορούν να καταλάβουν τα προβλήματα των μαύρων και των μειονοτήτων; Ο William, παρ' όλο που είναι γόνος εύπορη οικογένειας, κυκλοφορεί με ιδιαίτερη άνεση στις «κακές γειτονιές». Πολλοί όμως τον κατηγορούν ότι έχει μια εμμονή με τους μαύρους. «Δεν λέω ότι οι μαύροι είναι τέλειοι», λέει ο William, «αλλά οι άνθρωποι έχουν πει πολλές φορές πως οι λευκοί είναι καλοί, ενώ οι μαύροι είναι

καθίκια. Εξάλλου, οι λευκοί έχουν κάνει πολύ περισσότερο κακό στην ανθρωπότητα

απ' ό,τι οι μαύροι».<p>
 «Αν πραγματικά θέλεις να αλλάξεις τον κόσμο», υποστηρίζει ο William, «μην προσπαθείς να βρεις υποχθόνιους τρόπους να εξοντώσεις τον φραγκάτο φίλο σου. Οσοι είναι πλούσιοι δεν το διάλεξαν». Aυτό βέβαια ισχύει και για τους φτωχούς,


προσθέτουμε εμείς. <p>
 Ολα ωραία και καλά μέχρις εδώ. Εμείς όμως να τους πιστέψουμε; Να πιστέψουμε τις αγαθές τους προθέσεις για έναν κόσμο ισότητας και δικαιοσύνης; Είναι δυνατόν, άνθρωποι που μεγάλωσαν στα πούπουλα, να θέλουν να αλλάξουν τον κόσμο; Ο καιρός θα δείξει.<p>
 <b>ΒΙΚΥ ΤΡΑΧΑΝΗ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
