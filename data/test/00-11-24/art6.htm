<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 24 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

ΝΕΕΣ ΤΑΙΝΙΕΣ<P>
ΚΡΙΤΙΚΗ ΑΠΟ ΤΟΝ ΝΙΝΟ ΦΕΝΕΚ ΜΙΚΕΛΙΔΗ<p>

Μεθυσμένα άλογα<p> - A Time for Drunken Horses. Ιράν, 2000. Σκηνοθεσία - σενάριο: Μπαμάν Γκομπάντι. Ηθοποιοί: Νεζάντ Εκτιάχ-Ντίνι, Αμανέ Εκτιάρ-Ντίνι, Μαντί Εκτιάρ Ντίνι, Αγιούμπ Αχμαντί, Γουβίν Γιουνέσι, και οι κάτοικοι των πόλεων Σαρντάμπ και Μπανέ. Διάρκεια: 77 λεπτά. <p> IIII Η οδύσσεια μιας ομάδας παιδιών Κούρδων που προσπαθεί να επιβιώσει σε αντίξοες συνθήκες, σε μια δοσμένη με ευαισθησία, συγκίνηση, εικαστικά συναρπαστική, ταινία (βραβείο Χρυσής Κάμερας στις Κάνες).<p> Mε τα μεγάλα και αξεπέραστα προβλήματα που αντιμετωπίζουν τα πέντε παιδιά μιας φτωχής οικογένειας Κούρδων στα σύνορα του ιρανικού Κουρδιστάν καταπιάνεται στη θαυμάσια αυτή, δοσμένη με ξεχωριστή συγκίνηση κι ειλικρίνεια, πρώτη μεγάλου μήκους ταινία του ο 41χρονος Ιρανός Μπαμάν Γκομπάντι (βοηθός του Κιαροστάμι στην ταινία του «Ο άνεμος θα μας πάρει»), που δίκαια κέρδισε τόσο το βραβείο Χρυσής Κάμερας όσο κι εκείνο της Διεθνούς Κριτικής (FIPRESCI) στο Φεστιβάλ των Κανών.<p> Τα «Μεθυσμένα άλογα» (ή «Ο καιρός των μεθυσμένων αλόγων», όπως είναι ο πρωτότυπος τίτλος της) παρουσιάζουν τον αγώνα του Αγιούμπ, του μεγαλύτερου, ορφανού από πατέρα, αγοριού, από τη μια να συντηρήσει την υπόλοιπη οικογένεια κάνοντας λαθρεμπόριο κι από την άλλη, να μπορέσει να μαζέψει τα απαραίτητα χρήματα για τη σοβαρή για τη ζωή του εγχείρηση που χρειάζεται ο μικρότερος ανάπηρος αδερφός του. Ο Γκομπάντι αντλεί από τη δική του παιδική ηλικία, αλλά και από πραγματικά γεγονότα που συνάντησε στη διάρκεια της έρευνας για μια μικρού μήκους ταινίας του, για να αφηγηθεί την ιστορία του, ιστορία με πρόσωπα υπαρκτά (οι πρωταγωνιστές του ανήκουν στην ίδια οικογένεια), που έχει τις ρίζες της στα αληθινά, καθημερινά προβλήματα των εκατομμυρίων, χωρίς δική τους πατρίδα, Κούρδων, είτε αυτοί ζουν στο Κουρδιστάν του Ιράν, είτε αποτελούν μειονότητες του Ιράκ ή της Τουρκίας.<p> Ο Γκομπάντι αντιμετωπίζει την ιστορία του με ξεχωριστή ειλικρίνεια και αμεσότητα που συγκινούν, εκμεταλλευόμενος τους φυσικούς χώρους (το χιονισμένο τοπίο, τα απόμερα, μίζερα χωριά) για να συνθέσει εικόνες εικαστικά συναρπαστικές, χωρίς όμως ποτέ να παρασύρεται από την ομορφιά τους σε βάρος των προσώπων του. Αντίθετα, οι χώροι αυτοί χρησιμοποιούνται είτε για να σχολιάσουν καταστάσεις είτε σε αντίστιξη με τα δρώμενα. <p> Σκηνές όπως εκείνες του καραβανιού των ανθρώπων, μαζί και της οικογένειας του Αγιούμπ, που, ενώ διασχίζουν τα σύνορα Ιράν-Ιράκ, μεταφέροντας το λαθρεμπόριό τους πάνω σε άλογα, πέφτουν σε ενέδρα και αναγκάζονται να τα παρατήσουν, ή εκείνη με τον Αγιούμπ να μεταφέρει την αδερφή του Αμενέ, για να παντρευτεί έναν Ιρακινό (με αντάλλαγμα η οικογένεια του γαμπρού να βοηθήσει οικονομικά στην εγχείρηση του μικρότερου αδερφού), ενώ σε μια σακούλα πάνω στο άλογο είναι δεμένος ο ανάπηρος αδερφός, είναι από τις πιο σπαραχτικές σκηνές της ταινίας. Ακόμη, πλάι στα βάσανα και τις ταλαιπωρίες των μικρών Κούρδων του, ο σκηνοθέτης παρουσιάζει και τα βάσανα και τις ταλαιπωρίες των ζώων, των «μεθυσμένων αλόγων» του τίτλου, που οι λαθρέμποροι, για να τα βοηθήσουν ν' αντέξουν στο κρύο και το βάρος των εμπορευμάτων τους, τα μεθούν μ' ένα μίγμα βότκας και νερού. Εκείνο που εκπλήσσει είναι ότι μ' ένα απλό θέμα, με καθημερινά (μη επαγγελματίες) πρόσωπα, ο Γκομπάντι κατάφερε να φτιάξει μια συγκλονιστική, μαζί και συγκινητική, χαμηλού κόστους, ταινία, από την οποία δεν λείπει και η ξεχωριστή κινηματογραφική ματιά -κάτι που θα πρέπει να προβληματίσει τους δικούς μας σκηνοθέτες. <p> The Watcher<p> -ΗΠΑ, 2000. Σκηνοθεσία: Τζο Τσαρμπάνικ. Σενάριο: Ντέιβιντ Ελιοτ, Κλέι Αγερς. Ηθοποιοί: Τζέιμς Σπέιντερ, Κιάνου Ριβς, Μαρίζα Τομέι, Ερνι Χάντσον, Κρις Ελις. <p> IΗ σύγκρουση ανάμεσα σ' έναν πράκτορα του Εφ Μπι Αϊ κι έναν σίριαλ κίλερ σ' ένα συνηθισμένο, με το αναμενόμενο χωρίς όμως πρωτοτυπία σασπένς, θρίλερ.<p> Mια ακόμη μία ταινία με επίκεντρο τους σίριαλ κίλερ, τους κατ' εξακολούθηση δολοφόνους, που προσπαθεί να μιμηθεί το «Seven» και άλλες παρόμοιες ταινίες. Εδώ, ο Κιάνου Ριβς είναι ο Γκρίφιν, ο μανιακός δολοφόνος νεαρών γυναικών, που παίζει το «παιχνίδι» ποντικού-γάτας, με τον πράκτορα του Εφ Μπι Αϊ, Τζακ Κάμπελ (αρκετά καλός στο ρόλο ο Τζέιμς Σπέιντερ), του οποίου έχει δολοφονήσει την αγαπημένη του. Οταν ο τελευταίος αποσύρεται, ο Γκρίφιν τον ακολουθεί στο Σικάγο και τον αναγκάζει να ξαναμπεί στο μακάβριο παιχνίδι του. Ο σκηνοθέτης Τζο Τσαρμπάνικ βάζει διάφορα ενδιαφέροντα θέματα στην ιστορία (ανάμεσά τους και τη μοναξιά και τα ψυχολογικά προβλήματα του Κάμπελ), που όμως δεν αναπτύσσει αρκετά, δημιουργώντας χάσμα στο ρυθμό του -παράδειγμα η σχέση του Κάμπελ με την ψυχίατρό του (Μαρίζα Τομέι) που περιορίζεται σε μερικά κλισέ. Το πιο ενδιαφέρον στοιχείο θα μπορούσε να είναι η σχέση ανάμεσα στο δολοφόνο και τον αστυνομικό, αλλά κι εδώ ο Κάμπελ δεν κατάφερε να την αναπτύξει σωστά και αρκετά. Οσο για το σασπένς ακολουθεί μηχανικά τους κανόνες χωρίς να προκαλεί κανένα ιδιαίτερο ενδιαφέρον.<p> Δεινόσαυρος<p> -Dinosaur. ΗΠΑ, 2000. Σκηνοθεσία: Ραλφ Ζόντακ & Ερικ Λάιτον. Σενάριο: Τζον Χάρισον, Ρόμπερτ Νέλσον Τζέικομπς. Ακούγονται οι φωνές των: Ντ. Μπ. Σουίνι, Αλφρι Γούνταρντ, Οσι Ντέιβις, Μαξ Κασέλα, Τζόαν Πλόουραϊτ. Διάρκεια: 83 λεπτά.<p> II Στην Κρητιδική Περίοδο -δηλαδή σε προϊστορικούς χρόνους- μας μεταφέρει η εταιρεία του Ντίσνεϊ για να παρακολουθήσουμε τις περιπέτειες ενός συμπαθητικού δεινόσαυρου σ' ένα καλοφτιαγμένο καρτούν.<p> Aν δεν πήρατε είδηση ότι πλησιάζουν οι γιορτές, η ταινία αυτή της εταιρείας του Ντίσνεϊ θα σας το υπενθυμίσει. Οπως και κάθε χρόνο τα τελευταία χρόνια, η Ντίσνεϊ παρουσιάζει το χριστουγεννιάτικο καρτούν της. Τη φορά αυτή πρόκειται για μια ιστορία με δεινόσαυρους και άλλα προϊστορικά τέρατα. Εδώ βέβαια οι δεινόσαυροι δεν είναι κακοί, όπως στο «Τζουράσικ Παρκ», αλλά καλά θηρία που προσπαθούν να επιβιώσουν σε μια γη πριν από 65 εκατομμύρια χρόνια όταν ο άνθρωπος δεν είχε ακόμη εμφανιστεί.<p> Ηρωας είναι ένας συμπαθητικός δεινόσαυρος, ο Αλανταρ, που, όπως και περίπου 50 χρόνια πιο πριν με τον άλλο συμπαθητικό ήρωα του Ντίσνεϊ, τον Μπάμπι, ακολουθεί μια ομάδα δικών του κι έρχεται σε σύγκρουση με τον ξεροκέφαλο αρχηγό του κοπαδιού, προσπαθώντας να αμφισβητήσει τις παραδοσιακές μεθόδους και να μάθει στους υπόλοιπους την ανάγκη προσαρμογής τους αν θέλουν να επιβιώσουν- Βέβαια, όπως ξέρουμε, οι δεινόσαυροι δεν κατάφεραν να προσαρμοστούν, γι' αυτό κι εξαφανίστηκαν από το πρόσωπο της Γης. Αυτή όμως είναι μια άλλη ιστορία. Για τον Ντίσνεϊ, και τα ταμεία του, τα άγρια θηρία μετατρέπονται σε συμπαθητικά- ζωάκια που διασκεδάζουν τους μικρούς (ίσως και τους μεγάλους), χάρη στις άπειρες πια δυνατότητες της σύγχρονης τεχνολογίας, με τα ψηφιακά κι άλλα εφέ της. Αν θέλετε να ευχαριστήσετε τα παιδιά σας και να τα κάνετε να ξεχάσουν για λίγο τους Πόκεμον και τα άλλα μονότονα ίσως παιχνίδια τους, πάρτε τα να δουν αυτό το «Δεινόσαυρο»-<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
