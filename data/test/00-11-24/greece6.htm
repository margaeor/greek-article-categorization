<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 24 Νοεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>ΘΕΣΣΑΛΟΝΙΚΗ<p>

«Α</b>θώος» φώναζαν και χειροκροτούσαν συγγενείς και συγχωριανοί έξω από το γραφείο του ανακριτή, όμως η «χαριστική βολή» με την οποία αποτελείωσε τους νεαρούς Αλβανούς «καίει» τον 56χρονο Ιωάννη Παντζιαρέλα για το διπλό φονικό στη Γαλάτιστα Χαλκιδικής.<p>
 Καίτοι τα ενοχοποιητικά στοιχεία, αναφορικά με το ενδεχόμενο προμελέτης του εγκλήματος, δεν είναι ικανά, ούτε υπάρχουν μαρτυρικές καταθέσεις, από μόνο του

το γεγονός ότι αφού τραυμάτισε τα θύματα πλησίασε και τα πυροβόλησε σχεδόν εξ επαφής αρκεί να στηρίξει την ανθρωποκτόνο πρόθεση. Ετσι ο εισαγγελέας Πρωτοδικών Ευάγγελος Μιχαήλος αφού μελέτησε τη δικογραφία άσκησε χθες ποινική δίωξη για ανθρωποκτονία εκ προθέσεως κατά συρροή, παράνομη οπλοφορία και οπλοχρησία σε βάρος του Παντζιαρέλα. <p>
 Στη συνέχεια διαβίβασε το φάκελο της υπόθεσης στην 4η τακτική ανακρίτρια, όπου

ο 56χρονος οδηγήθηκε για ν' απολογηθεί. Λίγο νωρίτερα είχε πάρει εξιτήριο από το νοσοκομείο Πολυγύρου όπου νοσηλευόταν φρουρούμενος. Κατά την προσαγωγή του στα δικαστήρια συγγενείς και συγχωριανοί τού επεφύλασσαν «θερμή» υποδοχή. Με χειροκροτήματα και φωνάζοντας «αθώος, αθώος» εξέφρασαν τη συμπαράστασή τους, εμπλέκοντας ακόμη περισσότερο τους ρόλους του θύτη και του θύματος σε αυτή τη σκοτεινή ακόμη υπόθεση...<p>
 Από την πλευρά του ο εισαγγελέας κατηγορεί τον 56χρονο ότι είχε πρόθεση να σκοτώσει τους δύο αλλοδαπούς, καθώς η γνωμάτευση του ιατροδικαστή Θεσσαλονίκης

αναφέρει πως οι Αλβανοί δέχτηκαν δύο σφαίρες εξ επαφής στο κεφάλι, γεγονός που

αποκαλύπτει ότι ο Παντζιαρέλας δεν βρισκόταν σε κατάσταση άμυνας τη στιγμή εκείνη, αλλά επρόκειτο για εκτέλεση. Θα μπορούσε κάλλιστα να τους είχε αφήσει τραυματισμένους και να είχε τραπεί σε φυγή. Πάντως, κατά τον ιατροδικαστή πάντοτε, ο Παντζιαρέλας διαπιστώθηκε ότι φέρει κάταγμα στο ζυγωματικό του προσώπου, γεγονός που αποδεικνύει ότι προηγήθηκε πάλη.<p>
 Ο Παντζιαρέλας ζήτησε και πήρε 24ωρη προθεσμία από την ανακρίτρια προκειμένου να απολογηθεί σήμερα.<p>
 <b>ΝΙΚ.ΦΩΤΟΠΟΥΛΟΣ<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
