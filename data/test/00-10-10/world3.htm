<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 10 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΒΕΛΙΓΡΑΔΙ, ΑΠΟΣΤΟΛΗ.<p>
 Της ΧΡΙΣΤΙΝΑΣ ΚΟΡΑΗ<p></b>
 «Ναι, τώρα έχουμε ελευθερία να γράφουμε ό,τι θέλουμε, αλλά δεν ξέρουμε πώς να τη χειριστούμε. Ιδιαίτερα η νέα γενιά των δημοσιογράφων, πρέπει να εκπαιδευτεί

για να καταλάβει τη διαφορά του φερέφωνου από την ανεξάρτητη δημοσιογραφία».<p>
 Αυτή η φράση του δημοσιογράφου της «Πολίτικα» Μπόσκο Γιάγτζις καταγράφει τη σημερινή πραγματικότητα στα γιουγκοσλαβικά μέσα ενημέρωσης και ιδιαίτερα στο συγκεκριμένο δημοσιογραφικό συγκρότημα, που ήταν ένα από τα βασικά προπύργια του Μιλόσεβιτς. Ηis master voice, (η φωνή του αφέντη) την αποκαλούσαν. Κι ας είναι η αρχαιότερη εφημερίδα των Βαλκανίων (ιδρύθηκε το 1904) και για δεκαετίες, όταν κάποιος στη Γιουγκοσλαβία μιλούσε για εφημερίδα, εννοούσε την «Πολίτικα». Είχε τη μεγαλύτερη κυκλοφορία και με μεγάλη διαφορά από τις άλλες,

λόγω της αξιοπιστίας της και των αρχών της. <p>
 Ο Μιλόσεβιτς, όμως, επέβαλε τις δικές του δημοσιογραφικές «αρχές». Επικοινωνούσε καθημερινά για τη γραμμή της εφημερίδας με τον διευθυντή της «Πολίτικα», που ήταν πρόσωπο της απολύτου εμπιστοσύνης του και με τεράστια πολιτική επιρροή (ο τελευταίος ήταν ο Ντράγκαν Αντιτς Χάτζι τον οποίο ξυλοκόπησαν οι διαδηλωτές και δραπέτευσε από την πίσω πόρτα), όταν ήθελε να δώσει συνέντευξη, συνήθως μία φορά τον χρόνο, έδινε ο ίδιος τα ερωτήματα στον δημοσιογράφο και τις άλλες δηλώσεις τις έκανε μπροστά στις κάμερες της προσωπικής του υπηρεσίας (τεχνικούς, κάμεραμεν, φωτογράφους κλπ) και τα μέσα απλώς παρελάμβαναν τις κασέτες. Δεν υπήρχε, λοιπόν, δημοσιογραφική δεοντολογία, πολλές ήταν οι περιπέτειες των μέσων που διεκδικούσαν το δικαίωμα

της διαφορετικής φωνής. <p>
 <b>Επιστολή<p></b>
 Το πρώτο βήμα της δικής της επανάστασης, η «Πολίτικα» το έκανε δειλά. Μετά την

ημέρα των εκλογών και την άρνηση του καθεστώτος του Μιλόσεβιτς να παραδεχθεί την ήττα του, τρεις δημοσιογράφοι -κανένας του πολιτικού ρεπορτάζ- συνέταξαν μια επιστολή προς τη διεύθυνση της εφημερίδας με την οποία ζητούσαν: <p>
 - Να αναγνωριστεί η νίκη της αντιπολίτευσης.<p>
 - Να αλλάξει το καθεστώς της ενημέρωσης και η «Πολίτικα» να επανέλθει στις παλιές της αξίες.<p>
 Οι δημοσιογράφοι που πήραν την πρωτοβουλία ήταν ο Ράντοβαν Λαζάροβιτς (τουριστικό ρεπορτάζ), ο Γιάντα Μιλένκο (δημοτικό ρεπορτάζ) και ο Στάνκο Στοΐγκοβιτζ (επιστημονικό ρεπορτάζ). Την πρώτη μέρα μάζεψαν 32 υπογραφές συναδέλφων τους και την επόμενη άλλες 62 (σε σύνολο περίπου 200). Ο διευθυντής

Ντράγκαν Αντιτζ Χάτζι αδιαφόρησε.<p>
 Το μεγάλο βήμα έγινε επί του πιεστηρίου, τη νύχτα της 5ης Οκτωβρίου, όταν το ποτάμι των διαδηλωτών είχε απλωθεί στους δρόμους του Βελιγραδίου (ο Μιλόσεβιτς

δεν είχε παραδεχθεί ακόμη δημοσίως την ήττα του). Στο φύλλο της 6 Οκτωβρίου, μ' ένα σύντομο κείμενο, σε πλαίσιο στην πρώτη σελίδα η «Πολίτικα» καλούσε τους

αναγνώστες της να τη βοηθήσουν να κάνει μια «καλύτερη, πιο ρεαλιστική και δεοντολογική εφημερίδα». Στις 7 Οκτωβρίου σε εκτενή ανοιχτή επιστολή της πλέον, τόνιζε ότι στο εξής η βάση της εκδοτικής αρχής της « θα κτίζεται πάνω στον σεβασμό της αλήθειας και τις δημοσιογραφικές αρχές». «Θέλουμε να βοηθήσουμε τη χώρα μας να βγεί από την κρίση στην οποία περιέπεσε επειδή πήγαν

πίσω αξίες, όπως ο σεβασμός στα δικαιώματα των πολιτών και των δημοσιογράφων»,

«θα προσπαθήσουμε να κάνουμε μια έντιμη ενημέρωση για την πολύπλοκη σημερινή πολιτική πραγματικότητα», «προσδοκούμε να ξαναζωντανέψουμε τις παλιές μας αρχές και να βοηθήσουμε, ώστε τα θεμέλια της δημοκρατικής ζωής να είναι γερά»,

ήταν μερικές από τις φράσεις του άρθρου της νέας έκτακτης συντακτικής της αρχής.<p>
 Καχυποψία<p>
 Παρ' όλ' αυτά ο φόβος και η καχυποψία είναι ακόμη έντονες. Οταν πήγαμε στα γραφεία της εφημερίδας στο κέντρο του Βελιγραδίου, χθες το πρωί, οι περισσότεροι δημοσιογράφοι αρνούνταν ν' απαντήσουν στα ερωτήματά μας, κάποια στιγμή μάς έβγαλαν έξω. Συνεχίσαμε την προσπάθεια στο πεζοδρόμιο με τους δημοσιογράφους που έμπαιναν αλλά όλοι είχαν κάποια συνάντηση μέσα και δεν είχαν χρόνο, όπως μας έλεγαν.<p>
 Τελικά, ο Μίλαν Μπάιτσις, κριτικός κινηματογράφου που ήταν αρχισυντάκτης και τον καθαίρεσαν πριν από έξι χρόνια και ο Μπόριβιογ Ερντεγιαν, που έκανε ανταποκριτής στην Αθήνα, έκαναν τις σχετικές διαπραγματεύσεις για να ξαναμπούμε μέσα στο κτίριο. «Η νοοτροπία δεν μπορεί ν' αλλάξει από τη μια στιγμή στην άλλη» είπαν. «Η "Πολίτικα" έχει ένα πολύ καλό παλιό δυναμικό, που δεν ξέχασε πώς είναι η υψηλής ποιότητας δημοσιογραφία. Με τους νέους δημοσιογράφους θα υπάρξει πρόβλημα, αλλά θα τους εκπαιδεύσουμε.»<p>
 Χάρη σ' αυτούς τους δύο συναδέλφους παρακολουθήσαμε και την πρώτη μετά την αλλαγή του καθεστώτος γενική συνέλευση των δημοσιογράφων της «Πολίτικα». Οι λιγοστοί πλέον υποστηρικτές του Μιλόσεβιτς κατηγορούσαν τους υπόλοιπους ότι «και εσείς τώρα κάνετε ό,τι κατηγορούσατε εμάς, παρουσιάζετε μονόπλευρα τα γεγονότα, επομένως για ποια ελευθερία και ανεξαρτησία μιλάτε, τα φύλλα που βγήκαν μετά την κρίση δεν αξίζουν τίποτα, είναι μια θριαμβολογία και όχι για την ενημέρωση του κόσμου».<p>
 H απάντηση ήταν ότι «υπάρχει μεγάλος ενθουσιασμός, όχι γιατί ενίκησε η DΟS (η αντιπολίτευση) αλλά γιατί επιτέλους νοιώθουν οι δημοσιογράφοι ότι μπορούν να γράψουν ελεύθερα αυτό που βλέπουν». <p>
<b> Ρευστότητα<p></b>
 Μέσα σ' ένα κλίμα ρευστότητας, που κανείς δεν ξέρει αν θ' απολυθεί ή αν θα μείνει (την απόφαση θα πάρει η νέα αρχισυντακτική αρχή, για την οποία θα ψηφίσουν οι δημοσιογράφοι σε 10 μέρες) η άποψη μιας δημοσιογράφου χειροκροτήθηκε απ' όλους. «Πρέπει να προσέξουμε να μην καταστρέψουμε την εφημερίδα, είτε γιατί έχουμε παρασυρθεί από ενθουσιασμό, είτε λόγω εσωτερικών διαμαχών των παλιών και των καινούργιων», είπε.» Και αφού λένε ότι δεν θα υπάρχει καθογήγηση και ο καθένας μας θα είναι ελεύθερος να γράφει την άποψή του, ας είναι αυτή η αρχή ένα μήνυμα συμφιλίωσης, το οποίο θα καταδεικνύει και

το πραγματικό πνεύμα που πρέπει να έχει μια εφημερίδα που θέλει να λέγεται ανεξάρτητη.»<p>
 Η συνέλευση έκλεισε με την παρότρυνση «και τώρα ας πάμε να βγάλουμε μια πραγματική εφημερίδα αν μπορούμε να το επιτύχουμε αυτό».<p>
 H «Πολίτικα» βρίσκεται απέναντι στην πρόκληση και τις δυσκολίες προσαρμογής στους κανόνες της δημοσιογραφικής δεοντολογίας. Η δημοκρατία κερδίζεται με κόπους. Εφόσον ο νέος πρόεδρος Βόϊτσλαβ Κοστούνιτσα αλλά και οι ίδιοι δημοσιογράφοι συνειδητοποιήσουν το βαθύ νόημα της λέξης ΓΟTΟB JET (τελείωσε) που είναι γραμμένη παντού (στα γραφεία της εφημερίδας, σε τοίχους του Βελιγραδίου, σε φέιγ βολάν) τότε, ναι, θα έρθει και η πραγματική άνοιξη της δημοσιογραφίας σ' αυτήν τη χώρα. Γιατί καταγράφει το αίτημα του λαού όχι απλώς

να φύγει ο Μιλόσεβιτς, αλλά και ό,τι αρνητικό εκπροσωπούσε.<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
