 Προετοιμασμένος να κάνει καβγά, για την υιοθέτηση από το αμερικανικό Κογκρέσο του ψηφίσματος σχετικά με τη γενοκτονία των Αρμενίων, ταξίδεψε ώς τη Θεσσαλονίκη ο υπουργός Αμυνας της Τουρκίας, Σαμπαχαντίν Τσακμάκογλου, και τον έκανε με τον Αμερικανό ομόλογο του, Ουίλιαμ Κοέν, στο περιθώριο της συνάντησης
 Ο Σ. Τσακμάκογλου απείλησε με τη λήψη μέτρων τις ΗΠΑ, αν εγκριθεί το ψήφισμα για τους Αρμένιους από τη Βουλή των Αντιπροσώπων. Επιχείρησε να ξαναγράψει την
Iστορία, αντιστρέφοντας τα ιστορικά γεγονότα, και να παρουσιάσει τη χώρα του ως «παράδεισο» ανοχής απέναντι στις θρησκείες, τους πολιτισμούς και τις γλώσσες των άλλων λαών, ενώ αναφέρθηκε και στις ελληνοτουρκικές σχέσεις.
 Ο εκνευρισμός του υπουργού Αμυνας της Τουρκίας ήταν εμφανής, όπως και η προσπάθεια του κ. Κοέν να ισορροπήσει τα πράγματα και να καλμάρει τις αντιδράσεις της Τουρκίας, καθώς στο παρασκήνιο διατυπώνονται σκέψεις που φτάνουν μέχρι το κλείσιμο στρατιωτικών βάσεων και το «πάγωμα» της προμήθειας οπλικών συστημάτων από τις ΗΠΑ.
 Η Αγκυρα ενοχλήθηκε από το γεγονός ότι ο Αμερικανός υπουργός δεν συμπεριέλαβε επίσκεψη στην Τουρκία σε συνδυασμό με το ταξίδι στην Ελλάδα και ο κ. Κοέν κάλεσε τον κ. Τσακμάκογλου σε μια συνάντηση εκτόνωσης. Η συνάντηση έγινε χθες το μεσημέρι και κράτησε μία ώρα, παρουσία και συνεργατών των δύο υπουργών. Αρχικά, η αμερικανική πλευρά μάς είχε ενημερώσει ότι ο κ. Κοέν δεν θα έκανε δηλώσεις, αλλά στη συνέχεια άλλαξε γνώμη και οι δύο υπουργοί επιβεβαίωσαν πως τους απασχόλησε κυρίως το ψήφισμα για τους Αρμένιους.
 Ο κ. Κοέν έσπευσε να διευκρινίσει ότι ο Μπιλ Κλίντον, η Μάντλεν Ολμπράιτ και ο
ίδιος έχουν δηλώσει δημοσίως την αντίθεση τους στο ψήφισμα και σε επικοινωνία που είχαν με τη Βουλή των Αντιπροσώπων ζήτησαν να μην το εγκρίνει. Πρόσθεσε πως οι σχέσεις ΗΠΑ-Τουρκίας είναι πολύ ισχυρές. «Θεωρούμε την Τουρκία σημαντικό εταίρο, στο πλαίσιο του ΝΑΤΟ και παράγοντα ασφάλειας στην περιοχή. Τις σχέσεις αυτές προτιθέμεθα να τις ενισχύσουμε περαιτέρω, τόσο ο κ. Κλίντον,
 Ο κ. Τσακμάκογλου εξέφρασε έντονη ανησυχία και σημείωσε: «Είναι γεγονός ότι δεν αντικατοπτρίζει ιστορικά δεδομένα και θα ήταν λυπηρό να υπερψηφιστεί. Στην
περίπτωση που αυτό συμβεί, συμφωνήσαμε ότι δεν θα δεσμεύονται οι σχέσεις ΗΠΑ-Τουρκίας, δεδομένου ότι το ψήφισμα αυτό εκδίδεται απλώς και μόνο για να ικανοποιηθούν οι επιθυμίες των τοπικών ψηφοφόρων. Είναι εντελώς αβάσιμοι οι ισχυρισμοί περί γενοκτονίας των Αρμενίων και ανέκαθεν η Τουρκία επεδείκνυε ανοχή, τόσο στις θρησκείες όσο στον πολιτισμό και τις γλώσσες των άλλων λαών, και είναι θλιβερό ένα τέτοιο ψήφισμα να συζητείται στη Βουλή Αντιπροσώπων των ΗΠΑ».
 Για την ελληνοτουρκική προσέγγιση παρατήρησε ότι «δημιουργήθηκε θετικό περιβάλλον, ωστόσο τα πραγματικά ζητήματα, που απασχολούν τις σχέσεις μας, δεν
έχουν ξεκινήσει να συζητιούνται. Εχει γίνει μια καλή αρχή και προσβλέπουμε σε μια ελπιδοφόρα συνέχεια».
