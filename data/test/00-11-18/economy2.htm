<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 18 Νοεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


Tων ΓIΩPΓH MEPMHΓKA-BAΣIΛH ΓEΩPΓA<p>
 Μια ανάσα πάνω από τα επίπεδα των 3.400 μονάδων βρέθηκε χθες η Σοφοκλέους, με τις πάλαι ποτέ ισχυρές μετοχικές αξίες, να δέχονται καταιγισμό ρευστοποιήσεων και το διοικητή της Εθνικής Τράπεζας Θεόδωρο Kαρατζά να δηλώνει ότι «δεν κατανοεί» το φαινόμενο. <p>
 Σε μια ημέρα που είχε δημιουργηθεί η προσδοκία ότι ενδεχομένως να ξεκινούσε η αντίστροφη πορεία, ξένα αλλά και εγχώρια ισχυρά χαρτοφυλάκια επιδόθηκαν σε ένα από τα μεγαλύτερα «ξεφορτώματα» μετοχών από τον κλάδο των τηλεπικοινωνιών και τον τραπεζικό, αλλά και από το βιομηχανικό τομέα, συμπαρασύροντας το δείκτη στα νέα ιστορικά χαμηλότερα επίπεδα των 3.411, 76 μονάδων, με νέες μεγάλες απώλειες της τάξης του 1, 87%. Είναι χαρακτηριστικό ότι η μετοχή του ΟΤΕ, που σε διάστημα μικρότερο των 15 ημερών έδχει υποχωρήσει κατά 20%, χθες πιέστηκε κατά -3, 77%, κλείνοντας στις 5.870 δρχ., που αντιστοιχούν σε επίπεδα τιμών 1998, ενώ οι μετοχές της Εθνικής και της Alpha Bank έκλεισαν με πτώση -1, 69% στις 12.800 και -3, 21% στις 12.380 δρχ. αντίστοιχα. <p>
 Με τη χθεσινή έντονη υποχώρηση των τιμών επισφραγίστηκε μία από τις πιο αβέβαιες και αρνητικές εβδομάδες του ελληνικού χρηματιστηρίου, με το γενικό δείκτη και τις τιμές να σφυροκοπούνται ανελέητα κατά τη διάρκεια των τεσσάρων από τις πέντε συνεδριάσεις.<p>
 H μείωση επιτοκίου<p>
 Να σημειωθεί ότι κατά τη διάρκεια αυτής της «γκρίζας», από κάθε άποψη, εβδομάδας, η Τράπεζα της Ελλάδος προχώρησε σε νέα μείωση επιτοκίων κατά μισή εκατοστιαία μονάδα, κίνηση που αποδείχθηκε μάλλον μοιραία για τη Σοφοκλέους, όπως άλλωστε έχει συμβεί και στο παρελθόν.<p>
 Η ρευστή κατάσταση που επικρατεί στις διεθνείς αγορές, εξαιτίας και της μετεκλογικής αβεβαιότητας που επικρατεί στις ΗΠΑ, έδωσαν το άλλοθι για το μεγάλο ξεφόρτωμα στην ελληνική αγορά, δεδομένου ότι καμία άλλη σοβαρή αρνητική αιτία δεν καταγράφηκε στην οικονομική ζωή του τόπου, πλην ίσως των μειωμένων τραπεζικών κερδών στο 9μηνο, σε σύγκριση πάντα με τις πολύ καλές περσινές αποδόσεις.<p>
 Η χθεσινή κάθοδος του δείκτη στο χρηματιστηριακό «Αδη» των 3.400 μονάδων, πάντως, εντείνει τις διεργασίες παρασκηνίου μεταξύ θεσμικών επενδυτών, χρηματιστών και παραγόντων της τραπεζικής αγοράς, ώστε να ληφθούν άμεσες πρωτοβουλίες για την έξοδο από τη χρηματιστηριακή κρίση. <p>
 Καρατζάς: Ακατανόητη πτώση <p>
 Ενδεικτική ήταν και η αντίδραση του διοικητή της Εθνικής Τράπεζας Θ. Καρατζά, ο οποίος μετά τη συνάντηση που είχε χθες με τον υπουργό Εθνικής Οικονομίας Γιάννο Παπαντωνίου, δήλωσε: «Το ΧAΑ έχει μια πορεία την οποία δεν κατανοώ. Είναι αδικαιολόγητη και δεν ανταποκρίνεται στην πραγματικότητα της ελληνικής οικονομίας». Ερωτηθείς εάν πωλούν οι ξένοι, ο κ. Καρατζάς απάντησε ότι δεν γνωρίζει ποιοι πωλούν, «αλλά το φαινόμενο των ρευστοποιήσεων είναι αδικαιολόγητο».<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
