<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 18 Νοεμβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Το 41ο Φεστιβάλ Kινηματογράφου Θεσσαλονίκης τελειώνει βασικά σήμερα και κοινή διαπίστωση είναι η μετριότητα των περισσότερων νέων ταινιών τόσο του ξένου όσο και του ελληνικού κινηματογράφου. Υπήρχαν βέβαια και οι εξαιρέσεις με επικεφαλής τις τρεις ιρανικές ταινίες που είδαμε τόσο στο διαγωνιστικό (η ταινία «Τη μέρα που έγινα γυναίκα» της Μαρζιγιέ Μεσκινί είναι αναμφισβήτητα η καλύτερη και εύκολα θα πρέπει να κερδίσει το Χρυσό Αλέξανδρο) όσο και στα άλλα τμήματα του φεστιβάλ, που μας αποκάλυψαν ένα ζωντανό κινηματογράφο που όχι μόνο ενδιαφέρεται για τα σημερινά καυτά προβλήματα της σύγχρονης ιρανικής κοινωνίας, αλλά έχει να προσφέρει και μια πιο συνολική κινηματογραφική πρόταση. <p>
 Σε αυτές αξίζει να αναφέρουμε και μερικές μοναχικές εξαιρέσεις, όπως η κινέζικη ταινία «Ο ποταμός Σουζού» του Λου Γιε (οι Κινέζοι εδώ και μερικά χρόνια δεν έπαψαν να μας εκπλήττουν), η ιαπωνική «Εύρηκα» του Σίντζι Αογιάμα, η πορτογαλική «Το γράμμα» του Μανοέλ ντε Ολιβέιρα, η ισλανδική «Οι άγγελοι του σύμπαντος» του Φρίντριχ Θορ Φρίντριχσον, η ρωσική «Μολώχ» του Αλεξάντερ Σοκούροφ, η αγγλική «Το τελευταίο καταφύγιο» του Πάβελ Παβλικόφσκι και η επίμαχη νοτιοκορεάτικη «Το νησί» του Κιμ Κιντούκ - όλες, πρέπει να πω, ταινίες από άλλα διεθνή φεστιβάλ. Βέβαια, αν μιλάμε για αριστουργήματα, αυτά ο θεατής του φετινού φεστιβάλ μπορούσε να τα βρει μόνο στα αφιερώματα στον Θόδωρο Αγγελόπουλο και τον Πολωνό Γέρζι Σκολιμόφσκι (και συγκεκριμένα στις πολωνικής παραγωγής ταινίες του). <p>
 Οσο για τον ελληνικό κινηματογράφο, οι φετινές συγκυρίες τα έφεραν έτσι, ώστε να μη δούμε την έκπληξη που περιμέναμε -κανένας Αβδελιώδης φέτος που να μας παρασύρει με την ποιητική του έξαρση. Ταινίες οι περισσότερες τεχνικά άρτιες, με ωραία φωτογραφία, καλές ερμηνείες και πολλές καλές προθέσεις, αλλά και με πολλές αδυναμίες στο σενάριο, σκηνοθετημένες χωρίς μεγάλη φαντασία. <p>
 Ενα τεράστιο οικολογικό σκάνδαλο με ραδιενεργά απόβλητα στο μελλοντολογικό φιλμ νουάρ «Κανείς δεν χάνει σε όλα» του Διονύση Γρηγοράτου και μια περίεργη εταιρεία ανακύκλωσης απορριμμάτων που έρχεται σε σύγκρουση με το κατεστημένο στην κωμωδία «Πάμπτωχοι Α.Ε.» του Αντώνη Κόκκινου, ήταν τα θέματα των δύο ελληνικών ταινιών που είδαμε στο χθεσινό πρόγραμμα του φεστιβάλ. <p>
 Πάμπτωχοι Α.Ε.<p>
 Σκηνοθεσία: Αντώνης Κόκκινος. Σενάριο: Γιώργος Κοτανίδης. Ηθοποιοί: Γιάννης Μπέζος, Ρένια Λουιζίδου, Δάφνη Λαμπρογιάννη, Χρήστος Βαλαβανίδης, Δημήτρης Τζουμάκης. Διάρκεια: 92 λεπτά.<p>
 Οι τρεις πρωταγωνιστές της ταινίας του Αντώνη Κόκκινου («Τέλος εποχής») γνωρίζονται στη φυλακή: ο ένας, ευσυνείδητος χημικός σε μεγάλη εταιρεία, στον οποίο το αφεντικό του φορτώνει τις βρωμιές της εταιρείας του, ο άλλος, πρώην μαθηματικός από τη Ρωσία που πουλάει λαθραία πούρα, κι ο τρίτος ένας παλιατζής που κατηγορείται για την κλοπή μιας πολυθρόνας. Μαζί αποφασίζουν να φτιάξουν τους «Πάμπτωχους Α.Ε.», μια εταιρεία για την ανακύκλωση των σκουπιδιών, γεγονός που τους φέρνει σε σύγκρουση με μίαν άλλη εταιρεία που επιβιώνει λαδώνοντας τους γύρω.<p>
 Ο Κόκκινος είναι σίγουρα ένας σκηνοθέτης με ταλέντο και η ιστορία αυτή του έδινε την ευκαιρία για μια θαυμάσια σατιρική κωμωδία. Τελικά, όμως, εκείνο που κατόρθωσε είναι να φτιάξει μια συμπαθητική ταινία, με καλές ιδέες (που δυστυχώς δεν αναπτύσσονται αρκετά) και πολύ καλές ερμηνείες, ιδιαίτερα από τους τρεις πρωταγωνιστές του: τον Μπέζο, τον Βαλαβανίδη και τον Τζουμάκη. Εκείνο όμως που λείπει από την ταινία του, είναι ένα σφιχτοδεμένο, καλά δουλεμένο σενάριο, με τις σκηνές εκείνες που όχι μόνο να προωθούν το κύριο θέμα, αλλά και να δίνουν την ευκαιρία για τη δημιουργία έξυπνων καταστάσεων, με διασκεδαστικά, πρωτότυπα γκαγκ και ολοκληρωμένους χαρακτήρες. Στοιχεία που μαζί με το σωστό τάιμινγκ (τη χρονομέτρηση δηλαδή των πλάνων), που θα έδινε στην ταινία του κι ένα καλύτερο ρυθμό. Η ταινία του βέβαια βλέπεται ευχάριστα, χωρίς να κουράζει, υπάρχουν στο σενάριο μερικοί καλοί και έξυπνοι διάλογοι, το σύνολο όμως είναι λίγο, ιδιαίτερα για έναν σκηνοθέτη που με την πρώτη του κιόλας ταινία μάς είχε δημιουργήσει τόσες προσδοκίες.<p>
 Κανείς δεν χάνει σε όλα <p>
 Σκηνοθεσία-σενάριο: Διονύσης Γρηγοράτος. Ηθοποιοί: Αλμπέρτο Εσκενάζυ, Μαρία Πρωτόπαππα, Κατερίνα Καραγιάννη, Δημήτρης Τζουμάκης. Διάρκεια: 123 λεπτά.<p>
 Η ταινία του Διονύση Γρηγοράτου είναι αναμφισβήτητα η πιο φιλόδοξη του φεστιβάλ. Ενα φιλμ νουάρ για το πολύ κοντινό μέλλον, με στόχο να καταδείξει τα διαπλεκόμενα συμφέροντα σε μια υπόθεση με ραδιενεργά απόβλητα. Ο ήρωάς του, ένας περιθωριακός που κατά κάποιο τρόπο παίζει το ρόλο του ιδιωτικού ντετέκτιβ, προσπαθεί μαζί με ένα νεαρό χάκερ του Iντερνετ και μια γυναίκα με τα μαύρα, να ανακαλύψει τι κρύβεται πίσω από ένα ναυάγιο, στον αγώνα του να αποδείξει τη μεγάλη οικολογική καταστροφή που κρύβεται πίσω του.<p>
 Ο Γρηγοράτος («Παράσταση για ένα ρόλο», «Η υπόθεση Πολκ στον αέρα») κατάφερε κατ' αρχάς να δημιουργήσει τη στιλιζαρισμένη ατμόσφαιρα του φιλμ νουάρ (χάρη στην πολύ καλή φωτογραφία του Λευτέρη Παυλόπουλου, αλλά και την υποβλητική, ατμοσφαιρική μουσική του Γιάννη Μπαχ Σπυρόπουλου), συνδυάζοντας σε αυτήν, αρκετά πετυχημένα, την αφήγηση «οφ» και σκηνές σε σκίτσα, εμπνευσμένες από κόμικς, που δίνουν στην όλη ατμόσφαιρα το στιλ των αστυνομικών μυθιστορημάτων της «Μαύρης Μάσκας» και της αντίστοιχης ελληνικής έκδοσης. <p>
 Εκείνο που δυσκολεύει την παρακολούθησή της και κινδυνεύει να δημιουργήσει χάσματα στο ρυθμό, είναι η αποσπασματικότητα στην όλη αφήγηση και στα επιμέρους θέματα (που δεν αναπτύσσονται αρκετά), καθώς και η επιμονή του να αναμίξει και άλλα θέματα μιας ευρύτερης πολιτικής διάστασης (Μικρασία, εμφύλιος κ.λπ.) που, όπως παρουσιάζονται, δεν δένουν πειστικά με την υπόλοιπη ιστορία. Στο πρόσωπο του Αλμπέρτο Εσκενάζυ βρήκε μια σωστή «φιλμνουαρική» μορφή, ενώ σε δεύτερους ρόλους ξεχώρισαν η Μαρία Πρωτόπαππα και ο Δημήτρης Τζουμάκης.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
