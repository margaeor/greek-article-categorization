<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σάββατο 18 Νοεμβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


HPAKΛEIΟ<p>
 Tου ΠΑΝΑΓΙΩΤΗ ΓΕΩΡΓΟΥΔΗ<p>
 Η ανακάλυψη του καθηγητή Ιατρικής του Πανεπιστημίου Κρήτης Χαράλαμπου Σαββάκη, είναι ένα σημαντικό επίτευγμα-«καύχημα» για όλους τους Ελληνες, που φέρνει τη χώρα μας στον τομέα της Βιοτεχνολογίας να «είναι πλέον ίση μεταξύ των πρώτων παγκοσμίως», δηλώνει ο καθηγητής του Tμήματος Βιολογίας του Πανεπιστημίου Κρήτης και διευθυντής του Ινστιτούτου Θαλάσσιας Βιολογίας Κρήτης (Ι.ΘΑ.ΒΙ.Κ.), Λευτέρης Ζούρος.<p>
 Ο πρόεδρος του ΙΤΕ, Λευτέρης Οικονόμου, για τη συνέχιση των επιστημονικών επιτυχιών αλλά και της αναπτυξιακής πορείας του ΙΤΕ και της Κρήτης και της κοινωνίας ευρύτερα, θέτει ως άμεσο αίτημα την επίλυση του κτιριακού προβλήματος που έχει δημιουργήθει αυτή τη στιγμή στο ΙΤΕ και το Τεχνολογικό Πάρκο με την εγκατάσταση εταιρειών υψηλής τεχνολογίας. <p>
 Ο καθηγητής Ιατρικής του ίδιου πανεπιστημίου, Γιάννης Τσελέντης, θεωρεί επιτακτική ανάγκη την ίδρυση Νομικής Σχολής στο τοπικό ίδρυμα η οποία θα ασχολείται εξειδικευμένα με νομικά και δεοντολογικά θέματα που θέτουν οι ανακαλύψεις στις νέες τεχνολογίες, ενώ ο αναπληρωτής καθηγητής της Kοινωνιολογίας, Σκεύος Παπαϊωάννου, εκφράζει το θαυμασμό του για το επίτευγμα του κ. Σαββάκη, αλλά και την αμηχανία του για τις εφαρμογές στο κοινωνικό επίπεδο λόγω της γενικότερης πολιτικής κρίσης και της άμβλυνσης των κοινωνικών αξιών.<p>
 Αναλυτικά οι δηλώσεις των εν λόγω επιστημόνων έχουν ως εξής: <p>
 Λευτέρης Οικονόμου: «Δύο θεμελιώδεις δρόμοι ανοίγονται με την ανακάλυψη του κ. Σαββάκη. Ο ένας αφορά τη βασική έρευνα και ο δεύτερος την εφαρμοσμένη. Σε επίπεδο βασικής έρευνας θα μπορέσουμε να κατανοήσουμε πλέον με ποιο τρόπο το DNA δημιουργεί τις πρωτεΐνες. Η δημιουργία των πρωτεϊνών αποτελεί θεμελιώδες στοιχείο της ζωής. Διότι με την αποκωδικοποίηση του DNA περνάμε πλέον από το Γενικό Γενετικό Κώδικα στο ουσιαστικό εσωτερικό περιεχόμενο. Ο "Μίνωας" θα συμβάλει στη γνώση αυτού του περιεχομένου. Στο πεδίο των εφαρμογών δημιουργούνται σοβαρές προϋποθέσεις στη γονιδιακή θεραπεία για την αντικατάσταση ενδεχομένως "λανθασμένων" γονιδίων.<p>
 Η συνέχιση αυτών των επιτυχιών πλέον είναι να κινηθούμε προς την κατεύθυνση την οποία έχουμε σχεδιάσει. Αυτό όμως εξαρτάται πρωτίστως από την ενίσχυση της κτιριακής υποδομής, η οποία αυτή τη στιγμή δεν επαρκεί. Εχουν έρθει και εγκατασταθεί εταιρείες υψηλής τεχνολογίας και υπάρχουν όλες οι προϋποθέσεις για ένα μέλλον λαμπρό από αναπτυξιακής πλευράς στην Κρήτη, που θα βασίζεται στις νέες τεχνολογίες. Είναι κρίμα να φύγουν οι εταιρείες λόγω ανεπάρκειας των εγκαταστάσεων.<p>
 Εχουμε εκπονήσει μελέτη και καταθέσαμε ολοκληρωμένη πρόταση στην περιφέρεια Κρήτης από την οποία ζητούμε ένα δισεκατομμύριο δραχμές για την κτιριακή εγκατάσταση. Τα οφέλη για το νησί, αλλά και τη χώρα συνολικότερα, θα είναι πολλαπλά». <p>
 Λευτέρης Ζούρος: «Είναι μια πολύ σοβαρή ανακάλυψη στον επιστημονικό τομέα. Είναι ένα επίτευγμα μεταξύ των πρωτοποριακών επιτευγμάτων σε παγκόσμιο επίπεδο. Η επιτυχία του έγκειται στο γεγονός ότι μπορεί να μεταβιβάζει κάποιος γενετική πληροφορία σε ανθρώπινα κύτταρα και να τα κάνει να εκφραστούν. Δηλαδή μπορεί να παρακολουθήσει κανείς την έκφραση και τη ρύθμιση της λειτουργίας ενός γονιδίου μέσα σε ανθρώπινο κύτταρο, το οποίο γονίδιο όμως μπορεί να προέρχεται από οποιοδήποτε οργανισμό, εντόμου, φυτού, ζώου, ή και γονίδιο που θα συνθέσει ο ίδιος ο άνθρωπος. Αυτή η τεχνολογία, είτε μας αρέσει είτε δεν μας αρέσει, δουλεύεται παντού, είναι πρωτοποριακή και είναι ένα καύχημα για όλους τους Ελληνες το γεγονός ότι γίνεται στην Ελλάδα και μάλιστα με εξαιρετική επιτυχία. Η Ελλάδα στη Βιοτεχνολογία είναι πλέον ίση μεταξύ των πρώτων παγκοσμίως.<p>
 Οι κινδυνολογίες που αναπτύσσονται είναι γύρω από το θέμα ποιος θα υπερισχύσει στον επιστημονικό αγώνα δρόμου διεθνώς. Το εύρος των εφαρμογών εξαρτάται από την κοινωνία και τους φορείς της και όχι από τον επιστήμονα που παράγει την καινούργια γνώση. Η χρήση των επιστημονικών εργαλείων προς θετική ή αρνητική κατεύθυνση είναι θέμα πλέον της πολιτείας».<p>
 Γιάννης Τσελέντης: «Είναι ένα μεγάλο επιστημονικό κατόρθωμα και ανοίγει πολλούς ορίζοντες στην έρευνα με μεγάλες προοπτικές. Στον κοινωνικό τομέα οι εφαρμογές πρέπει να είναι υπό έλεγχο. Γι' αυτό το Πανεπιστήμιο Κρήτης πρέπει να δημιουργήσει Νομική Σχολή εξειδικευμένη σε θέματα νέων τεχνολογιών. Στις οποίες το Πανεπιστήμιο Κρήτης είναι πρωτοποριακό λόγω των επιστημονικών του επιτυχιών».<p>
 Σκεύος Παπαϊωάννου: «Είναι πολύ σημαντικό το γεγονός ότι μια τέτοια ανακάλυψη πραγματοποιείται στο Πανεπιστήμιο Κρήτης και θα συμβάλει στην αντιμετώπιση ασθενειών. Λείπει όμως ένας κώδικας δεοντολογίας και δεδομένου ότι υπάρχει σήμερα κρίση πολιτικής, το θέμα που τίθεται είναι ποιος θα χρησιμοποιήσει την ανακάλυψη και πώς. Νιώθουμε ως μη ειδικοί αμήχανοι. H κοινωνική διάσταση είναι αμφίσημη. Είδαμε τι έγινε στην Αμερική με την αποκωδικοποίηση του DNA, όπου επιχειρήσεις εκμεταλλεύονται τα αποτελέσματα. Τις επιχειρήσεις ποιος θα τις ελέγξει; Θα μπορέσει το επίτευγμα αυτό να είναι προς όφελος όλων των ανθρώπων στο πλαίσιο της λειτουργίας μιας πραγματικής δημοκρατίας; Η ανακάλυψη τιμά το συνάδελφο και την ερευνητική ομάδα του που την πραγματοποίησε».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
