<html>
<!--
	Web Author:  Αριστείδης Παλιούρας 
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 17/07/1999 
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


ΤΑΛΑΧΑΣΙ<p>
 Τα αποτελέσματα των εκλογών της Φλόριντα αναμενόταν να δώσει σήμερα το πρωί στη δημοσιότητα η υπουργός Εσωτερικών της πολιτείας, όμως και πάλι οι Αμερικανοί δεν θα γνωρίζουν με βεβαιότητα ποιος θα είναι ο νέος πρόεδρός τους καθώς οι δικαστικές προσφυγές που εκκρεμούν και αυτές που αναμένονται ενδέχεται να ανατρέψουν τα αποτελέσματα.<p>
 Τα μεσάνυχτα της Παρασκευής (7 το πρωί του Σαββάτου ώρα Ελλάδος) έληγε η προθεσμία που ορίζει ο νόμος για την καταμέτρηση των ψήφων που έχουν σταλεί ταχυδρομικά. Οι εφορευτικές επιτροπές στις 67 επαρχίες της Φλόριντα ανακοίνωσαν ότι θα άρχιζαν την καταμέτρηση μόλις ολοκληρωνόταν η παράδοση από το ταχυδρομείο, το πρωί της Παρασκευής. Οι ψήφοι προς καταμέτρηση υπολογίζονται σε 2.600 και θα προστεθούν στις ήδη καταμετρημένες που φέρνουν τον Τζορτζ Μπους να προηγείται του Αλ Γκορ με 300 ψήφους.<p>
 Ο επικεφαλής της εκστρατείας Μπους δήλωσε χθες ότι μετά την καταμέτρηση των ψήφων αυτών, όποιο και αν είναι το αποτέλεσμα, «αυτές οι εκλογές θα έχουν τελειώσει». Ομως κάτι τέτοιο δεν είναι καθόλου βέβαιο.<p>
 Ηδη, μετά την προχθεσινή απόφαση του ανώτατου δικαστηρίου που επιτρέπει την ανακαταμέτρηση των ψήφων με το χέρι, οι επαρχίες του Παλμ Μπιτς και του Μπράουαρντ έχουν αρχίσει ανακαταμέτρηση με το χέρι, διαπιστώνοντας από τις πρώτες ώρες μείωση της διαφοράς ανάμεσα στους υποψήφιους. Αν και το δικαστήριο επέτρεψε την ανακαταμέτρηση, δεν διευκρίνισε αν η υπουργός Εσωτερικών της Φλόριντα, Κάθριν Χάρις, είναι υποχρεωμένη να τη λάβει υπόψη της. Ομως ενδεχόμενη αλλαγή του αποτελέσματος από τις ανακαταμετρήσεις θα θέσει τη Χάρις υπό έντονη πολιτική πίεση.<p>
 Στα δικαστήρια<p>
 Πέραν αυτού, οι Δημοκρατικοί προσέφυγαν ήδη στα δικαστήρια ζητώντας να υποχρεωθεί η Χάρις να λάβει υπόψη της τα αποτελέσματα των ανακαταμετρήσεων. Είναι όμως βέβαιο ότι αυτές δεν πρόκειται να ολοκληρωθούν πριν από την προθεσμία του μεσονυκτίου, κάτι που υπόσχεται νέες δικαστικές προσφυγές.<p>
 Αλλες δικαστικές προσφυγές υπόσχονται οι ένορκες καταθέσεις τουλάχιστον πέντε υποστηρικτών του Μπους που ισχυρίζονται ότι παρατήρησαν ενδεχόμενη νοθεία σε προηγούμενες ανακαταμετρήσεις στην επαρχία του Παλμ Μπιτς. Ο Ρεπουμπλικανός υποψήφιος για την αντιπροεδρία, Ντικ Τσένι, δήλωσε μάλιστα ότι «δεν πρόκειται πλέον για καταμέτρηση, πρόκειται για μαγείρεμα».<p>
 Εκκρεμεί ακόμα η απόφαση του ομοσπονδιακού εφετείου στην Ατλάντα, όπου οι Ρεπουμπλικανοί έχουν προσφύγει ζητώντας να ακυρωθεί η απόφαση του ομοσπονδιακού δικαστηρίου της Φλόριντα που επέτρεψε τις ανακαταμετρήσεις. Το εφετείο συνεξετάζει και τις προσφυγές τριών Ρεπουμπλικανών που ισχυρίζονται ότι παραβιάζονται τα δικαιώματά τους καθώς στις δικές τους εκλογικές περιφέρειες δεν γίνεται ανακαταμέτρηση με το χέρι.<p>
 Mακρά παράδοση στη νοθεία έχει η Φλόριντα<p>
 Παράξενο κι όμως αληθινό. Δεν είναι δημοκρατία, αλλά μπανανία. Kανένας δεν θα το πίστευε για τις ΗΠΑ, αλλά φαίνεται ότι η χώρα έχει μακρά παράδοση στις εκλογικές παρατυπίες.<p>
 Οι ίδιοι οι κάτοικοι της Φλόριντα, γράφει ο «Γκάρντιαν», ξέρουν καλύτερα από κάθε άλλον ότι η Πολιτεία τους λέγεται Δημοκρατία της Μπανάνας. Είναι η Πολιτεία με τη μακρύτερη έναντι των γειτονικών της Πολιτειών παράδοση σε εκλογονοθεία. Στο Μαϊάμι, μάλιστα, είναι συχνό φαινόμενο να ψηφίζουν οι νεκροί. Και οι κάλπες κάνουν ταξιδάκια αναψυχής. Εξαφανίζονται και εμφανίζονται σαν φαντάσματα. Αλλωστε ο γνωστός δημοσιογράφος στην Πολιτεία, Μαρκ Λέιν, το γράφει ευθέως: «Οι Εγγλέζοι δεν μπορούν να μαγειρέψουν, οι Ιταλοί δεν μπορούν να σχηματίσουν κυβερνήσεις, οι Γερμανοί δεν μπορούν να γράψουν κωμωδίες και οι κάτοικοι της Φλόριντα δεν μπορούν να κάνουν σωστές εκλογές. Είναι θέμα πολιτισμού».<p>
 Μόλις πριν από τρία χρόνια οι δημοτικές εκλογές του Μαϊάμι νοθεύτηκαν με κίβδηλες επιστολικές ψήφους. Ενας μάλιστα από τους ψηφοφόρους ήταν ο Μανουέλ Γιπ. Νεκρός από χρόνια, ασκούσε τακτικά το εκλογικό του δικαίωμα, από την αιώνια κατοικία του. Βρέθηκε ότι στη Φλόριντα ψηφίζουν πάνω-κάτω 17.000 νεκροί.<p>
 Οι επιστολικές ψήφοι κάνουν πάντα το θαύμα τους. Το 1996, στις εκλογές για τη θέση του σερίφη στην κομητεία της Βολούσια, αποκαλύφθηκε ότι οι εκλογικοί υπάλληλοι είχαν ρίξει στις κάλπες εκατοντάδες επιστολικές ψήφους.<p>
 Οι νεκροί<p>
 Στην Φλόριντα εξάλλου, οι νεκροί όχι μόνο ψηφίζουν αλλά βάζουν και υποψηφιότητα για αξιώματα. Το 1998 αποκαλύφθηκε ότι ένας υποψήφιος των Ρεπουμπλικανών είχε πεθάνει τρία χρόνια νωρίτερα. (Δεν έχει ξεκαθαριστεί ακόμη 
γιατί κάποιος θεώρησε ωφέλιμο να θέσει υποψηφιότητα ιδιοποιούμενος το όνομα του νεκρού).<p>
 Αλλά και οι ζωντανοί δεν είναι καλύτεροι. Ο ανεκδιήγητος και ακατάβλητος απ' ό,τι φαίνεται δικηγόρος Κένταλ Κόφεϊ πέρασε μια κρίσιμη στιγμή στην καριέρα του όταν πριν από οχτώ χρόνια έχασε ως συνήγορος της πολιτικής αγωγής μια μεγάλη υπόθεση ναρκωτικών. Ξέπλυνε τον πόνο του με μια Ντομ Περινιόν αξίας 900 
δολαρίων και μια ευχάριστη συντροφιά, την οποία όμως αργότερα δάγκωσε τόσο άγρια στο μπράτσο (την ευχάριστη συντροφιά), που εκείνη κατέφυγε σε μήνυση εναντίον του για επίθεση και βιαιοπραγία. Τότε ο Κάφεϊ είχε εξαναγκαστεί σε παραίτηση, επανέκαμψε όμως δριμύτερος και τώρα εμφανίζεται στα κανάλια ως μέλος της ομάδας των ειδικών νομικών του Αλ Γκορ και αναλύει τις τεχνικές περιπλοκές της πολιτικονομικής διαμάχης μεταξύ των δύο υποψήφιων προέδρων.<p>
 Tο Παλμ Mπιτς<p>
 Η πιο επεισοδιακή κομητεία πάντως φαίνεται πως είναι το Παλμ Μπιτς. 19.000 ψήφοι στις πρόσφατες προεδρικές εκλογές αμφισβητούνται. Ο κόσμος βγήκε στους δρόμους. Οι διαδηλωτές μεταξύ των άλλων στρέφονταν και κατά της εκλογικής επιτρόπου Τερέζα Λεπόρ. Η κυρία αυτή είναι εμπνευστής ενός άκρως αμφισβητούμενου συστήματος ψηφοφορίας. Η ίδια ισχυρίζεται πως ό,τι έκανε το έκανε για να διευκολύνει την ψηφοφορία των ηλικιωμένων. Είναι πάντοτε αστείο να παρακολουθείς τους γραφειοκράτες όταν επιχειρούν να εφαρμόσουν μοντέρνες ιδέες. Για να βοηθήσει μερικούς ηλικιωμένους η Λεπόρ κατάφερε να οδηγήσει στην 
παράλυση ένα ολόκληρο έθνος! <p>
 Ομως οι Αμερικανοί δεν πρέπει να ανησυχούν. Ο υπουργός Eξωτερικών της Κούβας προσφέρθηκε να στείλει παρατηρητές από τη χώρα του για να εξασφαλίσουν την αδιάβλητη καταμέτρηση των ψήφων. Η αμεροληψία του είναι δεδομένη, αφού ο ίδιος 
είχε δηλώσει ότι ο Μπους και ο Γκορ είναι εξίσου ακατάλληλοι για πρόεδροι.<p>
 (Ασσ. Πρες, Γαλλ. Πρακτορείο, ΑΠΕ) <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
