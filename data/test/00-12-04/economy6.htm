<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

<b> Tου MΠAMΠH MIXAΛH</b><p>
 Φτάνει να αναλογιστεί κάποιος το βαθμό επέκτασης της χρήσης των κινητών τηλεφώνων μόλις σε λίγα χρόνια. Ομως στην εποχή της υπερβολής, όπου οι προσδοκίες στις αγορές διογκώνονται, η ανώμαλη προσγείωση είναι πολύ πιθανή. Κάτι ανάλογο συμβαίνει με τις μετοχές των τηλεπικοινωνιακών εταιρειών αυτόν τον καιρό, που αφού εκτοξεύθηκαν στα ύψη το α' τρίμηνο, προεξοφλώντας υπερβολικές προσδοκίες για τη μελλοντική τους ανάπτυξη και κερδοφορία, σήμερα βουτούν αδιάκοπα.<p>
 Μαζί με τις μετοχές Ιντερνετ είναι οι βασικοί υπεύθυνοι για τη βουτιά του αμερικανικού δείκτη μετοχών υψηλής τεχνολογίας Nasdaq Composite, ο οποίος βρίσκεται πια περίπου 50% χαμηλότερα από το υψηλότερο επίπεδο της ιστορίας του, τον περασμένο Μάρτιο. Στην Ευρώπη, όπου οι προσδοκίες επέκτασης και μελλοντικής κερδοφορίας κινητής τηλεφωνίας τρίτης γενιάς προκάλεσαν την εκτόξευση των τηλεπικοινωνιακών μετοχών κατά 30% το α' τρίμηνο του έτους, η πτώση τους έκτοτε προσεγγίζει το 40%. Η υποχώρηση των μετοχών βρίσκει τις τηλεπικοινωνιακές εταιρείες σε μια κρίσιμη γι' αυτές περίοδο, καθώς προώθηση των νέων τεχνολογιών θα απαιτήσει τη φθηνή χρηματοδότησή τους.<p>
 Με δεδομένη τη συρρίκνωση των επιχειρηματικών τους ομολόγων και τους ολοένα και πιο στενούς όρους χρηματοδότησης που επιβάλλουν πλέον οι τράπεζες, η έλλειψη των αναγκαίων κεφαλαίων προβάλλει σαν ο μεγαλύτερος εφιάλτης τους. Η μόνη ασφαλής διέξοδος που δείχνει πιθανή είναι οι συγχωνεύσεις.<p>
 Οι τηλεφωνικές εταιρείες δαπάνησαν τεράστια ποσά, αλλά αντιμετωπίζουν πλέον προβλήματα με τα χρέη και την αξιοπιστία τους<p>
 <b>Kύμα εξαγορών</b><p>
 Ενδιαφέρουσες αναμένονται στους επόμενους μήνες οι εξελίξεις στην παγκόσμια αγορά τηλεπικοινωνιών, με πολύ πιθανό ένα νέο κύμα συγχωνεύσεων και εξαγορών. <p>
 Οι τηλεπικοινωνιακές εταιρείες αντιμετωπίζουν σήμερα ένα διαφορετικό περιβάλλον σε σχέση με αυτό που ίσχυε πριν από 20 χρόνια περίπου. Η απελευθέρωση και οι νέες τεχνολογίες από τις αρχές της δεκαετίας του '80 οδήγησαν στην αντικατάσταση των αργοκίνητων κρατικών μονοπωλίων με μια δραστήρια παγκόσμια αγορά. <p>
 Το εύρος φάσματος -το μέτρο της παραγωγικής ικανότητας του δικτύου τηλεπικοινωνιών να διαχειριστεί τις επικοινωνίες- επεκτείνεται τόσο γρήγορα που μεταβάλλεται πλέον σε εμπόρευμα. Αυτό ισχύει ιδιαίτερα με την έκρηξη των υπηρεσιών κινητής τηλεφωνίας. Σύμφωνα με εκτιμήσεις, ο ερχομός της κινητής τηλεφωνίας τρίτης γενιάς θα υπερδιπλασιάσει σύντομα το διαθέσιμο εμπορικό φάσμα σε κάθε αγορά. Ετσι, δεν είναι πια αρκετό για τις τηλεπικοινωνιακές εταιρείες να προσφέρουν απλώς τις βασικές τηλεφωνικές υπηρεσίες. Η ψηφιακή τεχνολογία, που ενισχύει το παγκόσμιο τηλεπικοινωνιακό δίκτυο, επιτρέπει ένα ευρύ πεδίο άλλων υπηρεσιών, τις οποίες εάν μια τηλεπικοινωνιακή εταιρεία δεν προσφέρει γρήγορα, θα καταρρεύσει. <p>
 Πριν από 7 μήνες, ενθαρρημένες από το χρηματιστηριακό οίστρο, οι τηλεπικοινωνιακές εταιρείες προχωρούσαν σε τεράστιες δαπανές και επενδύσεις σαν να μην υπήρχε αύριο. Σήμερα η κατάσταση δείχνει διαφορετική και ο τομέας μετράει ήδη το κόστος αυτής της υπερβολής. Οι διοικήσεις των τηλεπικοινωνιακών

εταιρειών αγωνίζονται για το πώς θα αντιμετωπίσουν τα αυξανόμενα προβλήματα χρέους, ενώ ταυτόχρονα γίνεται ολοένα και πιο κατανοητό ότι η ζήτηση για ραδιοφάσμα και τηλεπικοινωνίες δεν είναι απεριόριστη. Ενας αριθμός μικρών τηλεπικοινωνιακών εταιρειών, ειδικά στην Ευρώπη, δείχνει πολύ κοντά σε κατάρρευση.<p>
 Το πιο πιθανό είναι ότι ο κλάδος πολύ σύντομα θα εισέλθει σε νέα φάση συγχωνεύσεων και εξαγορών, η οποία ίσως τελικά και να καθορίσει την τελική μορφή που θα λάβει η παγκόσμια αγορά. Εχοντας αναλάβει τεράστιες επενδυτικές υποχρεώσεις για τη μετάβαση της κινητής τηλεφωνίας από τη δεύτερη στην τρίτη γενιά, ο κλάδος υποφέρει αυτήν την περίοδο από έλλειψη ρευστού. Η χρηματοδότηση μέσω των αγορών βρίσκεται σε τέλμα, καθώς οι τηλεπικοινωνιακές μετοχές υποχωρούν πλέον δραματικά. Οι μετοχές των ευρωπαϊκών τηλεπικοινωνιακών

μετοχών έχουν υποχωρήσει κατά 30% από τον περασμένο Ιανουάριο ενώ το κόστος χρηματοδότησης αυξάνεται διαρκώς.<p>
 <b>Iσπανία - Aυστρία</b><p>
 Οι αποδόσεις κάποιων εκ των ομολόγων τηλεπικοινωνιακών εταιρειών έχουν αυξηθεί

κατά 1% στη διάρκεια του 2000. Παράλληλα, αυξάνουν οι αποτυχημένες εισαγωγές ή

αυξήσεις κεφαλαίου. Tελευταίο θύμα ήταν η ισπανική Telefonica που απέτυχε πρόσφατα να συγκεντρώσει τα κεφάλαια που επιδίωκε με την εισαγωγή της θυγατρικής της Telefonica Moviles. Ακόμη, οι μετοχές της Telekom Austria υποχώρησαν κατά 7, 2%, παρά την απόφαση της κυβέρνησης να προχωρήσει σε μικρότερου μεγέθους μετοχοποίησή της από αυτήν που αρχικά προγραμμάτιζε και μάλιστα σε χαμηλότερη τιμή. <p>
 Οι τηλεφωνικές εταιρείες δαπάνησαν δισεκατομμύρια δολαρίων φέτος προκειμένου να αποκτήσουν το δικαίωμα να αναπτύξουν ένα πανευρωπαϊκό δίκτυο κινητής τηλεφωνίας τρίτης γενιάς. Η νέα τεχνολογία θα προσφέρει ταχύτερη μεταφορά δεδομένων απ' ό,τι η προηγούμενη, επιτρέποντας μεταξύ άλλων την αποστολή έγχρωμων βίντεο και υψηλής ποιότητας μουσική μέσω των κινητών τηλεφώνων.<p>
 Πάνω στην προσδοκία της μελλοντικής αυτής πηγής κερδών δαπανήθηκαν και πρόκειται να επενδυθούν τεράστια ποσά, που σύμφωνα με κάποιους αναλυτές πλησιάζουν τα 400 δισ. δολάρια. Ομως, καθώς το ενδεχόμενο επιβράδυνσης της οικονομικής ανάπτυξης και μετριασμού της ζήτησης τηλεπικοινωνιακών υπηρεσιών αυξάνει, παραμένει αμφίβολο το πότε και αν οι επενδύσεις των τηλεπικοινωνιακών

επιχειρήσεων θα αποδώσουν τα αναμενόμενα.<p>
 <b>Iαπωνία - Eυρώπη</b><p>
 Η ανησυχία των επενδυτών ενισχύθηκε ακόμη περισσότερο ύστερα από τις προειδοποιήσεις της ιαπωνικής NTT DoCoMo την περασμένη εβδομάδα, ότι οι ευρωπαϊκές τηλεπικοινωνιακές εταιρείες υπερεκτιμούν τα μελλοντικά τους έσοδα από τις υπηρεσίες της κινητής τηλεφωνίας τρίτης γενιάς.<p>
 Σύμφωνα με την DoCoMo, η οποία είναι πρωτοπόρος στις υπηρεσίες Ιντερνετ μέσω των κινητών, η μεταφορά μεγάλων βίντεο και ηχητικών κλιπ είναι οικονομικά ασύμφορη καθώς απαιτεί μεγάλο όγκο του ραδιοφάσματος. Η DoCoMo εκτιμά μάλιστα ότι οι ευρωπαϊκές εταιρείες θα πιεστούν πολύ προκειμένου να καλύψουν τα 100 δισ. δολάρια που έχουν ήδη δαπανήσει για την εξαγορά αδειών ανάπτυξης των δικτύων τρίτης γενιάς στην Ευρώπη.<p>
 <b>Γερμανία - Γαλλία</b><p>
 Οι παρατηρήσεις της DoCoMo ενέτειναν τις ανησυχίες μεταξύ των επενδυτών ότι οι

επενδύσεις στις άδειες κινητής τηλεφωνίας 3ης γενιάς ίσως να είναι άστοχες. Η έλλειψη εμπιστοσύνης στον κλάδο από μέρους των επενδυτών είναι προφανής, επισημαίνουν οι χρηματιστές, γεγονός που επηρεάζει τις αποφάσεις των επιχειρήσεων. Την περασμένη εβδομάδα η Deutsche Telecom απέσυρε το ενδιαφέρον της από το διαγωνισμό για μια άδεια κινητής τηλεφωνίας στη Γαλλία. Μια σειρά από εταιρείες ετοιμάζονται να αντιμετωπίσουν την έλλειψη κεφαλαίων με εκποίηση

περιουσιακών στοιχείων ή διαχωρισμό των δραστηριοτήτων τους σε διαφορετικές εταιρείες. Την επόμενη χρονιά αναμένονται διαχωρισμοί των δραστηριοτήτων κινητής τηλεφωνίας από κορυφαίες ευρωπαϊκές εταιρείες τηλεπικοινωνιών όπως η Deutsche Telekom, η France Telecom και η British Telecommunications. <p>
 Απέναντι σε αυτές τις εξελίξεις, μόλις μια χούφτα από μεγάλες τηλεπικοινωνιακές εταιρείες, οι οποίες απέφυγαν να αναλάβουν υπερβολικά χρέη, δείχνουν ότι βρίσκονται σε ισχυρότερη θέση παγκοσμίως. Η βρετανική Vodafone και η ιαπωνική ΝΤΤ DoCoMo είναι πολύ πιθανό να υπερισχύσουν, ενώ υγιείς τηλεπικοινωνιακές εταιρείες σταθερής τηλεφωνίας, όπως για παράδειγμα η Cable& Wireless, ίσως να είναι σε θέση να ενσωματώσουν κάποιες από τις μικρές εταιρείες που αγωνίζονται για την επιβίωσή και να αυξήσουν το μέγεθός τους.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
