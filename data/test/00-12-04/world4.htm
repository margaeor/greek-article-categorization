<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>Α</b>πό τα αλώνια των δύσκολων εποχών μετά τη διάλυση της Σοβιετικής Ενωσης και τις
ημιπαράνομες συναθροίσεις σε περιφερειακές αίθουσες εργοστασίων και κολχόζ, οι
Ρώσοι κομμουνιστές επιστρέφουν στα σαλόνια. Το 7ο Συνέδριο του Κομμουνιστικού Κόμματος της Ρωσικής Ομοσπονδίας (ΚΚΡΟ) πραγματοποιήθηκε το Σαββατοκύριακο στην επιβλητική αίθουσα των κιόνων στο Μέγαρο των Συνδικάτων, λίγα βήματα από το Κρεμλίνο.<p>
 Η επιλογή θεωρήθηκε από πολλούς αντιπροσώπους απόδειξη του γεγονότος ότι το κόμμα είναι επικίνδυνα ανεκτικό έναντι του προέδρου Πούτιν και τα στελέχη του έχουν βαθιά στρογγυλοκαθήσει στις καλά αμειβόμενες βουλευτικές έδρες τους.<p>
 Ο Βλαντίμιρ Πούτιν και ο πρωθυπουργός Μιχαήλ Κασιάνοφ περιφρόνησαν τις προσκλήσεις και φυσικά δεν παρευρέθησαν στην έναρξη του συνεδρίου. Ωστόσο, ιδιαίτερα θερμός ήταν ο χαιρετισμός του Ρώσου προέδρου, ο οποίος εξέφρασε τη βεβαιότητα «ότι το ΚΚΡΟ θα παραμείνει σταθερό στη γραμμή του εποικοδομητικού διαλόγου και των λελογισμένων συμβιβασμών, στην υπεράσπιση των πανεθνικών συμφερόντων της Ρωσίας: τη σταθερότητα και την κοινωνική ειρήνη».<p>
 <b>«Προδότης»</b><p>
 Ο χαιρετισμός Πούτιν ήταν λάδι στη φωτιά που καίει στο εσωτερικό του ΚΚΡΟ και για τη σφοδρή αμφισβήτηση του ηγέτη των κομμουνιστών Γκενάντι Ζιουγκάνοφ, ειδικά από επώνυμα στελέχη της «εθνικίζουσας-αριστερής» πτέρυγας, όπως οι στρατηγοί Μακασόφ και Βαρένικοφ, που δήλωσαν ότι οι κομμουνιστές έχασαν τα τελευταία χρόνια την εξουσία μέσα από τα χέρια τους, γιατί ποτέ δεν βιάστηκαν να την πάρουν.<p>
 Επικρίσεις ως «προδότης και διασπαστής» δέχθηκε και ο Γκενάντι Σελεζνιόφ, πρόεδρος της Κρατικής Δούμας, που επανεξελέγη πάντως ομόφωνα στη νέα Κ.Ε., για
την ίδρυση του κεντροαριστερού κινήματος «Ρωσία», το οποίο θεωρείται, παρά τις
κατηγορηματικές διαψεύσεις, κατασκευή μιας καθεστωτικής Αριστεράς από το μηχανισμό του Κρεμλίνου.<p>
 Ο Γκ. Σελεζνιόφ υπεραμύνθηκε του πολιτικού του τέκνου, ως μέσου για τη διεύρυνση της επιρροής του ΚΚΡΟ και κατηγόρησε τους συντρόφους του ότι έχουν συνηθίσει να «κρεμούν τα κουδούνια του διασπαστή και να εκτοξεύουν εισαγγελικές κατηγορίες, αντί να σκέφτονται πώς να γίνουν περισσότεροι».<p>
 <b>Ο Zιουγκάνοφ</b><p>
 Στην αντεπίθεση όμως πέρασε και ο πρόεδρος του κόμματος Γκ. Ζιουγκάνοφ, εκτιμώντας ότι οι ελπίδες και η αναμονή έναντι της πολιτικής Πούτιν διαψεύστηκαν και ανακοινώνοντας τη δημιουργία σκιώδους κυβέρνησης. Στην ομιλία
του δεσμεύτηκε ότι το κόμμα θα αγωνιστεί «για την εγκαθίδρυση λαϊκής εξουσίας σοβιετικού τύπου και τη μετάβαση από την "αυταρχική-προεδρική" στην "κοινοβουλευτική-σοβιετική" δημοκρατία, για τον κυρίαρχο ρόλο της "παλλαϊκής" έναντι της ιδιωτικής ιδιοκτησίας, την κρατική ρύθμιση της οικονομίας και την εισαγωγή κρατικού μονοπωλίου στο εξωτερικό εμπόριο της χώρας, απορρίπτοντας τις συστάσεις του ΔΝΤ».<p>
 Η επαναστατική φρασεολογία ανέτρεψε το αντιηγετικό κλίμα, με αποτέλεσμα ο Γκ. Ζιουγκάνοφ να επανεκλεγεί ηγέτης του κόμματος με 158 ψήφους υπέρ και μία μόλις
κατά στη νέα Κ.Ε. Το ΚΚΡΟ παραμένει το μεγαλύτερο κόμμα της χώρας με 24, 29% στις εκλογές του περασμένου Δεκεμβρίου και κοινοβουλευτική ομάδα 86 εδρών (από
τις 450 της Κρατικής Δούμας), ωστόσο έχει χάσει τη δυνατότητα μέσω συμμαχιών να μπλοκάρει τη Βουλή και κατηγορείται ότι έχει αυτοκαταργηθεί ως αντιπολίτευση.<p>
 Στο συνέδριο εκπροσωπήθηκαν το ΚΚΕ από το μέλος του Π.Γ. Σ. Χαλβατζή και ο ΣΥΝ
από τον υπεύθυνο διεθνών σχέσεων Τ. Τρίκκα.<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
