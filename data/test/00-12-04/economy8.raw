Συνεχίζει να προκαλεί αντιδράσεις το προσχέδιο νόμου του υπουργείου Ανάπτυξης για την αγορά πετρελαιοειδών, που δόθηκε στη δημοσιότητα την περασμένη εβδομάδα. Μετά τους βενζινοπώλες που πραγματοποιούν σήμερα συγκέντρωση προκειμένου να αποφασίσουν τις παραπέρα ενέργειές τους, το Σωματείο Εργαζομένων στα Ελληνικά Πετρέλαια με ανακοίνωσή του υποστηρίζει ότι οι νέες ρυθμίσεις λειτουργούν σε βάρος των διυλιστηρίων της χώρας και υπέρ των εταιρειών εμπορίας και των μεσαζόντων.
 Σύμφωνα με τους εργαζόμενους των ΕΛ.ΠΕ., οι ρυθμίσεις που συζητά το υπουργείο Ανάπτυξης ιδίως σε ό,τι αφορά στην έμμεση απελευθέρωση των εισαγωγών, αναδεικνύουν τις εταιρείες εμπορίας στο κύκλωμα πετρελαιοειδών σε βάρος των διυλιστηρίων, μετατρέποντάς τα σε εργολάβους τους. Οσο για το κρίσιμο θέμα της
τήρησης των αποθεμάτων ασφαλείας, επισημαίνουν ότι η αλλαγή του σημερινού καθεστώτος, που επιτρέπει τη διατήρησή τους από τα διυλιστήρια, θα λειτουργήσει και αυτή σε βάρος των διυλιστηρίων, ενώ θα δώσει ευκαιρία στις εταιρείες να κερδοσκοπήσουν σε βάρος των καταναλωτών.
 Mε όλα αυτά τονίζουν οι εργαζόμενοι, απαξιώνονται οι επενδύσεις που πραγματοποίησαν τα διυλιστήρια, ενώ καταργείται και ο ανταγωνισμός. Οι εργαζόμενοι στα ΕΛ.ΠΕ. τάσονται επίσης υπέρ της πρόσβασης των πρατηριούχων στα
διυλιστήρια, καθώς με τον τρόπο αυτό θα μειωθούν οι τιμές των καυσίμων.
 Οσο δε για τους βενζινοπώλες, τα κύρια σημεία στα οποία αντιδρούν αφορούν στην
κατανομή της ευθύνης για την ποιότητα των καυσίμων, αφού δεν θεσμοθετείται το σφράγισμα των δεξαμενών των πρατηρίων από τις εταιρείες, ώστε να έχουν αυτές την ευθύνη, όπως και στην υποχρέωσή τους να συνδέσουν τις αντλίες με ταμειακές
 Πάντως θα πρέπει να σημειωθεί ότι το προσχέδιο νόμου που δόθηκε από τον υπουργό Ανάπτυξης Νίκο Χριστοδουλάκη για συζήτηση με τους φορείς της πετρελαιαγοράς προβλέπει τη ρύθμιση μιας σειράς κρίσιμων λεπτομερειών με υπουργικές αποφάσεις που θα εκδοθούν μετά την έγκρισή του. Επίσης ότι οι ρυθμίσεις για τα αποθέματα ασφαλείας που εμμέσως αποδεσμεύουν τις εταιρείες εμπορίας από τα ελληνικά διυλιστήρια (κρατικά και ιδιωτικά) θα προκαλέσουν αντιδράσεις εκ μέρους των ομίλων που ελέγχουν τα δύο ιδιωτικά διϋλιστήρια Μότο
