<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>


<b>Tου ΓΙΩΡΓΗ ΜΕΡΜΗΓΚΑ<p>
 Σ</b>ε ευκολότερα και αποδοτικότερα -όπως εκτιμάται- μονοπάτια δείχνει να οδηγείται

επιμελώς η Σοφοκλέους, καθώς απαξάπαντες οι ιμάντες της χρηματιστηριακής μηχανής φαίνεται να συνειδητοποιούν το αυτονόητο: ότι δηλαδή ακόμη και στις αγορές χρήματος «δεν υπάρχουν αδιέξοδα».<p>
 Πολύ περισσότερο, μάλιστα, όταν η πολύμηνη κρίση φτάνει να λειτουργεί σαν ανασχετικός μοχλός βασικών οικονομικών επιλογών της κυβέρνησης, έχοντας περίπου απονεκρώσει βασικές λειτουργίες της επιχειρηματικής, οικονομικής αλλά και κοινωνικής ζωής του τόπου.<p>
 Αυτή ακριβώς η μαζική αφύπνιση και η συνειδητοποίηση του γεγονότος ότι η ακραία απαξίωση της Σοφοκλέους «ουδένα μπορεί να αφήσει πλέον ανέπαφο», δημιουργεί τις πρώτες σοβαρές ελπίδες ότι η άνοδος (το «ξέσπασμα», αν προτιμάτε) της περασμένης Παρασκευής στη χρηματιστηριακή αγορά θα έχει συνέχεια και δεν θα αποτελέσει την απαρχή ενός νέου πισωγυρίσματος προς ακόμη χαμηλότερα επίπεδα από τα ήδη εξαιρετικά χαμηλά (3.300 μονάδες) που έχουν καταγραφεί στο τέλος αυτού του κατάμαυρου Nοεμβρίου.<p>
 Ενδεικτικό της μεταστροφής που αρχίζει να καταγράφεται στην αγορά -κατ' αρχήν σε επίπεδο λόγου αλλά και διαπιστώσεων- είναι ότι κατά τη διάρκεια του Σαββατοκύριακου ετέθη σε εφαρμογή ένα εκτεταμένο σχέδιο στήριξης της Σοφοκλέους, με δηλώσεις και θετικές διαπιστώσεις ως προς τις προοπτικές του ελληνικού Xρηματιστηρίου, από πλευράς κορυφαίων στελεχών της κυβέρνησης και του τραπεζικού τομέα.<p>
 «Η τάση της οικονομίας είναι θετική και αργά ή γρήγορα θα επιβεβαιωθεί και στο

Xρηματιστήριο», δήλωνε ο υπουργός Εθνικής Οικονομίας και Οικονομικών στην «Ε»,

σε μια εμφανή προσπάθεια τόνωσης της ψυχολογίας των επενδυτών, παρέχοντας όμως

και τροφή για σενάρια κυβερνητικού ανασχηματισμού, λέγοντας ότι «θα πάει όπου του πει ο πρωθυπουργός».<p>
 Στο ίδιο κλίμα κινήθηκαν και οι δηλώσεις του εξαιρετικά φειδωλού σε προβλέψεις

και τοποθετήσεις επί χρηματιστηριακών θεμάτων διοικητή της Τράπεζας της Ελλάδος Λουκά Παπαδήμου, ο οποίος επισήμανε ότι οι διαρθρωτικές αλλαγές στην οικονομία, σε συνδυασμό με την ολοκλήρωση ένταξης στη ζώνη του ευρώ θα οδηγήσουν σε «βελτίωση της ψυχολογίας και έξοδο της χρηματιστηριακής αγοράς από την κρίση».<p>
 Υπενθυμίζουμε ότι λίγες ημέρες πριν και ενώ οι τιμές βυθίζονταν στην αγορά της

Σοφοκλέους, ο διοικητής της Εθνικής Τράπεζας Θεόδωρος Καρατζάς είχε κρούσει τον κώδωνα κινδύνου, δηλώνοντας ότι αδυνατεί να κατανοήσει την καθολική, όσο και αδικαιολόγητη, απαξίωση τιμών στο ΧΑΑ.<p>
 Δεν είναι ίσως τυχαίο ότι η ισχυρή αντιστροφή τάσεων, που σημειώθηκε στην αγορά το μεσημέρι της Παρασκευής, έλαβε χώρα αμέσως μετά τη συνάντηση Γιάννου Παπαντωνίου και Θεόδωρου Καρατζά, συνάντηση η οποία ερμηνεύτηκε από πολλούς ότι οδηγεί σε πρακτικά και άμεσα υλοποιήσιμα μέτρα στήριξης του ΧΑΑ.<p>
 Θα πρέπει, ωστόσο, να επισημανθεί με έμφαση ότι σε αντίθεση με προηγούμενες αρνητικές χρηματιστηριακές συγκυρίες ουδείς αναμένει (αντίθετα, μάλιστα, η αγορά το απεύχεται) ότι η κυβέρνηση θα προχωρήσει σε αγοραστικές παρεμβάσεις για τη στήριξη των μετοχικών αξιών, αφού αυτού του είδους οι πρακτικές οδήγησαν σε αδιέξοδα όταν επιχειρήθηκαν στο παρελθόν, ιδιαίτερα μάλιστα κατά την προεκλογική περίοδο.<p>
 Πολλοί είναι αυτοί που υποστηρίζουν ότι εκείνο που χρειάζεται σήμερα η χρηματιστηριακή αγορά είναι η δημιουργία κλίματος ασφάλειας και ηρεμίας από πλευράς κυβέρνησης, με τολμηρά βήματα αλλά και δίχως εσπευσμένες κινήσεις πανικού, ακόμη και στον κρίσιμο τομέα των μετοχοποιήσεων, ενώ ταυτοχρόνως πιέζονται επιχειρηματίες και θεσμικά χαρτοφυλάκια να αναλάβουν από μόνοι τους πρωτοβουλίες προς την κατεύθυνση τόνωσης των συναλλαγών.<p>
 Το σύνθημα οι «ξένοι ξανάρχονται» μπορεί να εξακολουθεί να συνεγείρει τους Eλληνες επενδυτές, ασκώντας ισχυρή επίδραση και στις τιμές των μετοχών, πλην όμως αρκετοί παράγοντες της αγοράς τονίζουν ότι η (όποια) πορεία σταθεροποίησης και ανάκαμψης οφείλει αυτή τη φορά να στηριχθεί περισσότερο στα

υγιή κύτταρα της εγχώριας επιχειρηματικής πραγματικότητας και όχι στις θολές και αβέβαιες, προς το παρόν, επενδυτικές πρωτοβουλίες των ξένων χαρτοφυλακίων.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
