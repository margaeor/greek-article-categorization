<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>XANIA<p>
 Μ</b>έσα σε ζεστή ατμόσφαιρα έγιναν προχθές από τον υπουργό Πολιτισμού Ευάγγελο Βενιζέλο τα εγκαίνια της συλλογής Μητσοτάκη στο Αρχαιολογικό Μουσείο Χανίων. Στην εκδήλωση παραβρέθηκαν δύο τέως υπουργοί Πολιτισμού: Ο Θεόδωρος Πάγκαλος με την Κρητικιά σύζυγό του και η Ντόρα Μπακογιάννη. Στη διάρκεια της εκδήλωσης

έγινε ιδιαίτερη αναφορά στην ανάγκη δημιουργίας του νέου Μουσείου Χανίων, το οποίο, όπως είπε ο υπουργός Πολιτισμού, σε λίγα χρόνια θα είναι πραγματικότητα. Ακόμα ο κ. Βενιζέλος χαρακτήρισε το συλλέκτη ως το «προκεχωρημένο φυλάκιο της Aρχαιολογικής Yπηρεσίας» και ανακοίνωσε ότι «σχετική νομική ρύθμιση πρόκειται να περιληφθεί και στο νέο αρχαιολογικό νόμο».<p>
 Η εκδήλωση ξεκίνησε με αναφορά στη Συλλογή Μητσοτάκη από την προϊσταμένη της ΚΕ Εφορείας Κλασικών Αρχαιοτήτων και του Αρχαιολογικού Μουσείου Μαρία Βλαζάκη και χαιρετισμούς από το νομάρχη Γιώργο Κατσανεβάκη και το δήμαρχο Χανίων Γιώργο Τζανακάκη.<p>
 Στη συνέχεια απηύθυνε χαιρετισμό ο πρώην υπουργός Πολιτισμού Θεόδωρος Πάγκαλος, ο οποίος αναφέρθηκε στη σημασία της δωρεάς του Κ. Μητσοτάκη στο Μουσείο Χανίων, αλλά και σε έργα πολιτισμού στα Χανιά.<p>
 «Το υπουργείο Πολιτισμού -είπε- ασφαλώς υπό την ηγεσία του Ευάγγελου Βενιζέλου, θα συνεχίσει τα έργα, τα οποία είχαν σχεδιασθεί και τα οποία έχουν ενταχθεί ήδη στο Γ' Κοινοτικό Πλαίσιο Στήριξης που αφορούν την ολοκλήρωση και την παραπέρα τελειοποίηση των εγκαταστάσεων του Αρχαιολογικού Μουσείου, αλλά και πέραν αυτού. Την ίδρυση επιτέλους μνημείου της Μάχης της Κρήτης, για το οποίο υπάρχουν και μελέτη και τα κονδύλια του Γ' Κοινοτικού Πλαισίου Στήριξης».<p>
 Ακολούθως μίλησε ο Κωνσταντίνος Μητσοτάκης, ο οποίος ανέφερε: «Για τη Μαρίκα, τον Κυριάκο και για μένα είναι μια μεγάλη μέρα. Είναι μια μέρα με μεγάλη συγκίνηση διότι πραγματοποιείται ένα μεγάλο μας όνειρο. Η αρχαιολογική μας συλλογή την οποία καταφέραμε να δημιουργήσουμε με κόπους και θυσίες γίνεται κτήμα του λαού των Χανίων, του λαού της Κρήτης. Ξαναγυρίζει δηλαδή εκεί που ανήκε γιατί άλλωστε αποτελεί κτήμα της πολιτιστικής κληρονομιάς αυτού του λαού».<p>
 Στη συνέχεια το λόγο πήρε ο υπουργός Πολιτισμού Ευάγγελος Βενιζέλος, ο οποίος σημείωσε ότι ο κατά φύσιν προορισμός του γνήσιου συλλέκτη είναι να δει τη συλλογή του να εκτίθενται μέσα σ ένα μεγάλο μουσείο, να εντάσσεται μέσα στη σημαντική αρχαιολογική έρευνα. Αρα ο προορισμός του είναι να γίνει με την καρδιά και τη θέλησή του ένας μεγάλος δωρητής. Είμαι λοιπόν ευτυχής γιατί εκ μέρους του ελληνικού δημοσίου μπορώ και επισήμως σήμερα να αποδεχθώ τη σπουδαία αυτή δωρεά του κ. Κωνσταντίνου Μητσοτάκη, της κ. Μαρίκας Μητσοτάκη και του κ. Κυριάκου Μητσοτάκη και να τους ευχαριστήσω θερμά για αυτήν την γενναιοδωρία».<p>
 Ανάμεσα στα πολύ ενδιαφέροντα εκθέματα, τόσο από επιστημονικής, όσο και από αισθητικής άποψης, ξεχωρίζουν: Ομάδα μινωικών σφραγίδων με το μοναδικό σφραγιδόλιθο που εικονίζει μινώταυρο (1350 π.Χ.), μινωική χάλκινη ομφαλωτή φιάλη του 16ου αιώνα π.Χ. με επιγραφή στη Γραμμική Α' γραφή, μινωικό χάλκινο εγχειρίδιο με περίτεχνη χρυσή λαβή των αρχών της 2ης χιλιετίας π.Χ. και οι δύο

υπερμεγέθεις κρητικοί ανάγλυφοι πίθοι «δαιδαλικής» τέχνης (7ος αιώνας π.Χ.).<p>
 <b>ΓIANNHΣ ΛYBIAKHΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
