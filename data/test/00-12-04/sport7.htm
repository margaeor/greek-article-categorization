<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΔΗΜ. ΞΑΝΘΑΚΗ</b><p>
 Μια εβδομάδα μετά την αποβολή του στο ντέρμπι με τον Ολυμπιακό, ο Γ.Χ. Γεωργιάδης ξαναγύρισε στην ενδεκάδα και οδήγησε τον ΠΑΟΚ στη χθεσινή μεγάλη νίκη μέσα στην Ξάνθη, με 2-0.<p>
 Ο Γεωργιάδης, αφού έσβησε στο ματς Kυπέλλου με την Καβάλα (3-1), την περασμένη Τετάρτη, την ποινή που είχε φάει, ξαναμπήκε στο γήπεδο αποφασισμένος να ρεφάρει και να κάνει τον κόσμο της ομάδας του να... ξεχάσει το παρελθόν, όσο γίνεται.<p>
 Από την αρχή ήταν ο πιο κεφάτος της ομάδας του. Κι αν δεν έχανε μεγάλες ευκαιρίες στο 22', στο 33' και στο 45', όταν τρεις κεφαλιές του έφυγαν μόλις άουτ, θα μπορούσε να είχε καθαρίσει από το πρώτο μέρος την κατάσταση.<p>
 Ο ΠΑΟΚ μπήκε στο ματς ορεξάτος και αποφασισμένος να πάρει τον αέρα του αντιπάλου από την αρχή. Παρ' ότι έλειπαν ο Τουχούρογλου, ο Καμπς, ο Σπάσιτς, ο Μπράντιτς, ο Μπορμπόκης, ο Χασιώτης και στο ξεκίνημα ο Τετράτζε, εκείνοι που είχαν μείνει για να παίξουν, έβαλαν τα δυνατά τους, θέλοντας να πάρουν οπωσδήποτε τη νίκη. Η αιτία είναι απλή: Παραμονές της απειλούμενης αποχής από τους αγώνες, την οποία ετοιμάζονται να κηρύξουν από την επόμενη Κυριακή, αν δεν δουν εν τω μεταξύ το χρώμα του χρήματος, ήθελαν να έχουν μια επιτυχία και μάλιστα εκτός έδρας στο πρωτάθλημα, ώστε να μην τους κράξει ο κόσμος. Ηθελαν, δηλαδή, με τον τρόπο τους να πουν στους οπαδούς της ομάδας...ορίστε, εμείς νικάμε, αλλά δεν μπορούμε να παίζουμε και αιωνίως απλήρωτοι.<p>
 Αλλωστε και οι φίλοι της ομάδας ξέρουν, κατανοούν και συμπαραστέκονται. Χθες στην Ξάνθη βρέθηκαν πάνω από 1.500 ΠΑΟΚτζήδες με τα πανό τους, που μεταξύ άλλων έγραφαν «Χαίρε Μπατατούδη, οι Δούρειοι Ιπποι θα σε κυνηγούν παντού»! <p>
 Οι προσπάθειες έδωσαν τα... απαραίτητα γκολ στο δεύτερο ημίχρονο, όταν η Ξάνθη βγήκε μπροστά και ο ΠΑΟΚ βρήκε χώρους για να κινηθεί, να δημιουργήσει ρήγματα και να χτυπήσει.<p>
 Πρωταγωνιστής και πάλι ο Γεωργιάδης, ο οποίος στο 68' έκανε μια τρελή κούρσα, διανύοντας όλο το γήπεδο. Την κατάλληλη στιγμή σερβίρισε στον Οκκά, κι αυτός... 0-1.<p>
 Περίπου καρμπόν και το δεύτερο γκολ, στο 81'. Πάλι ξεχύθηκε μπροστά ο Γ.Χ., έκοψε στον Φρούσο κι αυτός εύκολα... 0-2.<p>
 Η Ξάνθη προσπάθησε με αντεπιθέσεις να φτάσει στο γκολ, αλλά στην ουσία δεν δημιούργησε κινδύνους. Η απουσία του Σλοβάκου διεθνή, του Γιανότσκο (τρεις κίτρινες) είναι η μοναδική δικαιολογία.<p>
 Ο Ντούσαν Μπάγεβιτς παραδέχτηκε στο τέλος ότι μόνο στο δεύτερο ημίχρονο η ομάδα του έπαιξε όπως εκείνος ήθελε: «Στο πρώτο μέρος δεν ήμασταν τόσο καλοί, αλλά στο δεύτερο κάναμε αυτά τα οποία ζήτησα στο ημίχρονο. Είχαμε τον έλεγχο, δημιουργήσαμε φάσεις για γκολ και ήταν φανερό πως όποιος πετύχαινε πρώτος επαφή με τα δίχτυα, θα κέρδιζε».<p>
 Ο Ντούσκο στάθηκε και στον τραυματισμό του Κόφι Αμπονσά. Ο Γκανέζος χτύπησε λίγο μετά το 45', στις καθυστερήσεις του πρώτου ημιχρόνου και θα λείψει για αρκετές εβδομάδες. Τη θέση του πήρε ο...μισοτραυματισμένος Ομάρ Τετράτζε, κάτι που δείχνει το αμυντικό πρόβλημα της ομάδας εν όψει και του αγώνα με την Αϊντραχτ, για το Kύπελλο ΟΥΕΦΑ, την Πέμπτη.<p>
 Οσο για τις εξελίξεις στα διοικητικά και τα οικονομικά της ΠΑΕ, ο Μπάγεβιτς δεν έβγαλε λέξη...<p>
 Από την άλλη πλευρά, ο προπονητής της SKΟDA Ξάνθης, ο Γιώργος Φοιρός, παραδέχτηκε πως η ομάδα του έχασε δίκαια. «Καταφέραμε να ισορροπήσουμε το παιχνίδι, αλλά στο δεύτερο μέρος ο ΠΑΟΚ έδειξε πάθος. Είμαστε σε κρίσιμη φάση. Τώρα έχουμε άλλα δύο δύσκολα ματς με Ολυμπιακό μέσα και Ηρακλή εκτός, στα οποία θα πρέπει να... διατηρήσουμε την ψυχραιμία μας»! <p>
<b> ΠPΟΣΩΠΟ</b><p>
 Ο Γιώργος Τουρσουνίδης έπαιξε χθες για πρώτη φορά κόντρα στη μεγάλη του αγάπη, τον ΠΑΟΚ. Με την είσοδό του στο γήπεδο έτρεξε αμέσως κοντά του ένας από τους οργανωμένους του ΠΑΟΚ, που πήδηξε τα κάγκελα, τον πλησίασε, τον αγκάλιασε, τον φίλησε και του χάρισε ένα ασπρόμαυρο κασκόλ, από εκείνα που φορούσε πιτσιρικάς όταν ακόμη... φώναζε από την εξέδρα.<p>
 Αλλά και οι περίπου 1.500-2.000 οπαδοί του ΠΑΟΚ χειροκρότησαν τον Τουρσουνίδη, σε αντίθεση με τον επίσης ΠΑΟΚτζή Πάρι Ζουμπούλη, για τον οποίο δεν φαίνεται να τρέφει ιδιαίτερη αγάπη η κερκίδα των φανατικών της ομάδας.<p>
 Ο Τουρσουνίδης δεν μίλησε στο τέλος για την εμπειρία του. Περιορίστηκε να πει: «Παίξαμε (σ.σ. εννοούσε... η Ξάνθη) μουδιασμένα κι αυτό ήταν το λάθος μας». Eυχήθηκε επίσης καλή επιτυχία στον αγώνα με την Αϊντραχτ: «Ο ΠΑΟΚ αξίζει να προκριθεί».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
