<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα  4/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του Ν. ΠΕΤΡΟΥΛΑΚΗ</b><p>
 «Κόλλησαν» στο μηδέν Αρης και Ιωνικός, αλλά με βάση τις ευκαιρίες που χάθηκαν, δεν θα ήταν απίθανο αν έμπαιναν τρία-τέσσερα γκολ, ειδικά στο δεύτερο ημίχρονο, ενώ το 0-0 έφερε και γκρίνια στους γηπεδούχους.<p>
 Ο Αρης έπρεπε να παίξει επιθετικά από την αρχή, ο Τεννές όμως προτίμησε ένα αμυντικογενές σχήμα, αφού άφησε στον πάγκο τους Κυπαρίσση, Κυζερίδη, Καραλιόπουλο και προτίμησε τους νεαρούς Θεοδωρίδη, Κατσιαρό, Λουμπούτη, που δεν μπορούσαν να σηκώσουν το βάρος της επιθετικής ανάπτυξης της ομάδας απέναντι σε μια έμπειρη και τόσο δύσκολη ομάδα όπως ο Ιωνικός.<p>
 Ο προπονητής του Αρη, όταν κατάλαβε το λάθος του είχαν περάσει τα πρώτα 45 λεπτά, κατά τη διάρκεια των οποίων η ομάδα του ήταν τραγική, δεν δημιούργησε ούτε μία μεγάλη ευκαιρία και ο Ιωνικός αν ήταν πιο τυχερός στη φάση του 22' θα είχε προηγηθεί με τον Μπρούστερ (απέκρουσε ο Κατεργιαννάκης).<p>
 Τα μουρμουρητά στην εξέδρα είχαν αρχίσει από το πρώτο ημίχρονο, το πρόβλημα για τον Αρη δεν ήταν τελικά στην άμυνα, παρά την απουσία των Παπαδόπουλου, Κολτσίδα, αλλά στο κέντρο και την επίθεση, ενώ η ανάπτυξη των γηπεδούχων άρχισε να γίνεται σωστά στο δεύτερο ημίχρονο και πάντοτε από τη δεξιά πλευρά, όπου ο Καραλιόπουλος έκανε πολλά σπριντ και σέντρες για τους επιθετικούς.<p>
 Οι αλλαγές που έκανε ο Τεννές βοήθησαν σημαντικά τον Αρη, αλλά δεν έφεραν και την...άνοιξη, αφού γκολ δεν μπήκε, βαθμοί δεν κερδήθηκαν...<p>
 Ο Μπλαχίν προτίμησε να διαφυλάξει τα νώτα του, έχοντας στην επίθεση μόνο τον Μπρούστερ, αλλά μόλις είδε ότι ο Αρης έχει πρόβλημα στο να βάλει γκολ και άρχισαν να βγαίνουν οι μπακ για να δημιουργηθούν καλές προϋποθέσεις, άλλαξε το σκηνικό: <p>
 Εριξε στον αγώνα τον Μουτσοντρίγκο και έπαιξε πλέον με δύο επιθετικούς, αφού νωρίτερα ο Μπρούστερ έχασε μια πολύ καλή ευκαιρία (46') και τον «μιμήθηκε» ο Χαριστέας ένα λεπτό αργότερα.<p>
 Ο Αρης έπαιξε με τρεις επιθετικούς σ' όλο το δεύτερο ημίχρονο και ήταν φανερός ο τρόπος ανάπτυξής του μετά το πρώτο 15λεπτο. Ο κεντρικός άξονας έβρισκε τους πλάγιους, οι οποίοι έψαχναν με σέντρες τόσο τον Κυπαρίσση όσο και και τον Χαριστέα, ενώ οι εντολές προς τον Αγαθοκλέους ήταν να παίζει από τα πλάγια και να συγκλίνει προς το κέντρο της αντίπαλης άμυνας.<p>
 Η τακτική αυτή του Τεννέ οδήγησε σε μια αγωνιστική ανάκαμψη του Αρη, χάθηκαν κλασικές ευκαιρίες από τον Κυπαρίσση και τον Χαριστέα και μια κραυγαλέα ευκαιρία στο 85', όταν ο Αγαθοκλέους από ένα μέτρο σημάδεψε τον Μάντζιο! <p>
 Στα αξιοσημείωτα του ντέρμπι ήταν η αποβολή (δεύτερη κίτρινη) του Πιάτζιο, γιατί χρησιμοποίησε το χέρι του δύο φορές, κάτι που εξόργισε τον Μπλαχίν.<p>
 Ο Ουκρανός σηκώθηκε από τον πάγκο, διαμαρτυρήθηκε έντονα στον Τσίγκρα και...αποβλήθηκε, ενώ στις δηλώσεις του τόνισε: «Δεν ήταν σωστό να βγάλει δύο κίτρινες κάρτες για το χέρι του παίκτη μας, γιατί τη δεύτερη φορά ο Πιάτζιο χρησιμοποίησε το σώμα του. Γι' αυτό και διαμαρτυρήθηκα στο διαιτητή. Οσο για τον αγώνα, ήμασταν καλύτεροι στο α' μέρος, χάσαμε ευκαιρίες, ενώ ο Αρης ρίσκαρε στο β' ημίχρονο. Είμαι ευχαριστημένος από την προσπάθεια των παικτών μου, αλλά όχι από τον τρόπο ανάπτυξης της ομάδας μας».<p>
 Ο Τεννές είπε: «Δεν έχουμε τύχη, κι αυτό φάνηκε κατά τη διάρκεια του αγώνα. Μετά το 60' χάσαμε ευκαιρίες, αλλά μας έλειψε το γκολ. Οι αλλαγές που κάναμε βοήθησαν σημαντικά την ομάδα στο β' μέρος, αλλά δεν φτάσαμε στο γκολ που θα μας έδινε τη νίκη».<p>
 Για την κακή εμφάνιση του α' μέρους, ο προπονητής του Αρη δεν μίλησε, αλλά τόνισε ότι οι απουσίες στην άμυνα τον ανάγκασαν να παίξει με διαφορετικό τρόπο απ' ό,τι τις προηγούμενες αγωνιστικές, ενώ θα πρέπει να τονισθεί ότι σύμφωνα με πληροφορίες άνθρωποι του Αρη είδαν το περασμένο Σαββατοκύριακο έναν Γιουγκοσλάβο μεσοεπιθετικό, που αποτελεί μετεγγραφικό στόχο των «κιτρίνων».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
