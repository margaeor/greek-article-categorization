<html>
<!--
Web Author:  Αριστείδης Παλιούρας
email: aris@enet.gr
-->
<head>

<title>E Online - ΟΙΚΟΝΟΜΙΑ </title>
</head>
<BODY BGCOLOR="#FFFFFF">
<!-- EXTERNAL TABLE -->
<TABLE BORDER=0 CELLSPACING=0 CELLPADDING=0>
<TR>
<!-- LEFT COLUMN -->
<TD BGCOLOR="#FFCC00" VALIGN=TOP WIDTH=105>
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 12 Νοεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P>
</td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>
Tων <b>Γ. AΓΓEΛH, XP. ZIΩTH<p></b>
Στον τελευταίο γύρο, μέχρι «τελικής πτώσεως», μπαίνει από αύριο η διαδικασία μείωσης των επιτοκίων (από το 7,6% που είναι στην Ελλάδα στο 4,7% ή 5% της ευρωζώνης μέχρι τέλος του έτους), ενώ η δραχμή δείχνει να επηρεάζεται από τη διεθνή συναλλαγματική δίνη και να συνθέτει ένα γόρδιο δεσμό για την Τράπεζα της Ελλάδας. <p>
Η δραχμή έχει χάσει πλέον σχεδόν όλη την υπερτίμηση και βρίσκεται σήμερα κοντά στην κεντρική ισοτιμία των 340,7 δραχμών (στην οποία θα κλειδωθεί αμετάκλητα από την 1/1/2001), αλλά τα επιτόκια πρέπει να υποχωρήσουν κατά περίπου τρεις ποσοστιαίες μονάδες. Προβάλλει, έτσι, το ενδεχόμενο εάν τα επιτόκια μειωθούν, η ισοτιμία της δραχμής να διολισθήσει κάτω από την κεντρική (σ.σ. και η τιμή του ευρώ να ανεβεί πάνω από τις 340,7 δρχ.).<p>
<b>Aναγκαστική παρέμβαση<p></b>
Σε αυτήν την περίπτωση θα χρειαστεί να γίνει παρέμβαση από τις νομισματικές αρχές, οι οποίες θα υποχρεωθούν να αγοράζουν δραχμές πουλώντας ευρώ για να ανατιμηθεί η δραχμή και να επανέλθει στην κεντρική ισοτιμία την παραμονή ένταξης.<p>
Αυτή φαίνεται να είναι και η μόνη λύση, διότι οι εναλλακτικές λύσεις θα ήταν είτε η αλλαγή της κεντρικής ισοτιμίας της δραχμής, η οποία έχει αποκλειστεί από την κυβέρνηση και την Τράπεζα της Ελλάδας, είτε η μείωση, και μετά... η αύξηση των επιτοκίων -κάτι που δεν θα είχε νόημα.<p>
Ηδη στο τέλος της προηγούμενης εβδομάδας η ισοτιμία της δραχμής με το ευρώ είχε φθάσει πριν το κλείσιμο του fixing στις 340,32 δρχ. <p>
Πρόθεση της Τράπεζας της Ελλάδας είναι να προχωρήσει, αν δεν μεσολαβήσουν απροσδόκητοι εξωγενείς παράγοντες, σε σταδιακή μείωση των επιτοκίων μέχρι το τέλος του Νοέμβρη (1%-1,25%) και μέσα στις τρεις πρώτες εβδομάδες του Δεκεμβρίου να κάνει και πάλι σταδιακά το μεγαλύτερο μέρος της προσαρμογής (1,5%-1,75%) για να φτάσει το επιτόκιο του ευρώ.<p>
Πηγές της ΤτΕ επισημαίνουν ότι η απόσταση από τα ευρω-επιτόκια θα είναι μικρότερη στην περίπτωση που η Ευρωπαϊκή Κεντρική Τράπεζα προχωρήσει σε μικρή αύξηση των επιτοκίων του ευρώ.<p>
Οι ίδιες πηγές αναφέρουν ότι μέχρι σήμερα οι πιέσεις που έχουν ασκηθεί στη δραχμή, προκαλώντας εκροές συναλλάγματος, ήταν στα όρια του αναμενόμενου, αλλά πιθανότατα θα ισχυροποιηθούν. Ηδη μέσα στις τελευταίες δεκαπέντε ημέρες η Τράπεζα της Ελλάδας έχει διαθέσει περίπου 1 δισ. ευρώ προκειμένου να αντιμετωπίσει τις πιέσεις αυτές. <p>
Γεγονός είναι, πάντως, ότι η κατάσταση απασχολεί καθημερινά την ΤτΕ, και το οικονομικό επιτελείο, αλλά και παράγοντες της αγοράς χρήματος, καθώς στον ενάμιση μήνα που απέμεινε για την ένταξη της δραχμής στην ευρωζώνη ενδεχομένως να δημιουργηθούν προσωρινές ανισορροπίες στην αγορά χρήματος, οι οποίες προσφέρονται για κερδοσκοπία.<p>
Ισως συμβεί το εξής περίεργο συναλλαγματικό φαινόμενο στην περίπτωση που μέχρι το τέλος του χρόνου η δραχμή διολισθήσει σε σχέση με το ευρώ κάτω από την κεντρική ισοτιμία των 340,75 δρχ. Εάν -υποθετικά- η δραχμή διολισθήσει στις 345 δρχ. (σ.σ. θα πρόκειται περί διολίσθησης/υποτίμησης, διότι το ευρώ θα γίνει ακριβότερο) την 1η Δεκεμβρίου, η τιμή αγοράς του ευρώ θα είναι υψηλότερη από την τιμή η οποία θα διαμορφωθεί έπειτα από ένα μήνα.<p>
Ενα τέτοιο ενδεχόμενο περιπλέκει την αποκλιμάκωση των επιτοκίων και ενισχύει την τάση για μετακίνηση του χρόνου μείωσής τους.<p>
<b>Aνάλογα φαινόμενα<p></b>
Στη διάρκεια της περασμένης εβδομάδας παρατηρήθηκαν ανάλογα φαινόμενα στην προθεσμιακή αγορά συναλλάγματος. Την περασμένη Πέμτπη η ισοτιμία στην προθεσμιακή αγορά συναλλάγματος είχε ξεπεράσει την κεντρική ισοτιμία της δραχμής, φθάνοντας τις 341,19 δρχ. για τη διάρκεια των 6 μηνών. Με άλλα λόγια, ορισμένοι επενδυτές ήταν πρόθυμοι να πληρώσουν το ευρώ υψηλότερα από την κεντρική ισοτιμία τέσσερις μήνες μετά το κλείδωμα της δραχμής.<p>
Προφανώς οι επενδυτές αυτοί «στοιχηματίζουν» σε μία αλλαγή της κεντρικής ισοτιμίας, παρ' όλο που το ενδεχόμενο αυτό έχει διαψευστεί κατηγορηματικά τόσο από την κυβέρνηση όσο και από την ΤτΕ. <p>
<b>Tο θρίλερ των αμερικανικών εκλογών άναψε νέες φωτιές στις αγορές<p>
Tου Γ. AΓΓEΛH<p></b>
TΟ ΠΟΛITIKΟ θρίλερ των αμερικανικών προεδρικών εκλογών έχει τροφοδοτήσει τις τελευταίες ημέρες με πρόσθετη αβεβαιότητα το πεδίο της «υπόκωφης» οικονομικής αντιπαράθεσης ανάμεσα στις δύο ακτές του Ατλαντικού.<p>
Στην ανησυχία και τις αντιδράσεις των αγορών χρηματιστηριακών αποτυπώνεται με τον καθαρότερο τρόπο η εντύπωση πως οι δύο οικονομίες, του δολαρίου και του ευρώ, μπαίνουν σε ένα νέο κύκλο νομισματικών αναταραχών, αλλά και αντιπαράθεσης με επιπτώσεις και στις δύο πλευρές.<p>
Η σχέση της ισοτιμίας δολαρίου/ευρώ, στην οποία έχει συγκεντρωθεί μέχρι σήμερα η προσοχή της παγκόσμιας οικονομίας, εκτιμάται ότι βραχυπρόθεσμα θα επηρεασθεί από το σίριαλ της πιθανολογούμενης συνταγματικής κρίσης στις ΗΠΑ, αλλα μεσοπρόθεσμα θα εξακολουθήσει να αντανακλά τους δύο βασικούς παράγοντες στη σχέση ανάμεσα στις δύο οικονομίες, η οποία προς το παρόν είναι εις βάρος του ευρώ: τη σχετική διαφορά στους ρυθμούς ανάπτυξης, αλλα και στην καθαρή εκροή κεφαλαίων από την Ε.Ε. προς τις ΗΠΑ.<p>
Είναι χαρακτηριστικό ότι στη συνάντηση του ΟΟΣΑ στο Παρίσι στο τέλος της εβδομάδας που έκλεισε, τόσο από την πλευρά των αμερικανών εκπροσώπων όσο και από την πλευρά των εκπροσώπων των ισχυρών χωρών της ευρωζώνης, εκδηλώθηκε σαφής απόκλιση όσον αφορά τους στόχους των δύο πλευρών του Aτλαντικού.<p>
Οι αμερικανοί αξιωματούχοι έμμεσα αμφισβήτησαν την ευρωπαϊκή άποψη ότι η τρέχουσα ισοτιμία ευρώ-δολαρίου δεν αντανακλά την ισχύ των δύο οικονομιών, επιβεβαιώνοντας την εκτίμηση των αγορών ότι όποιο και να είναι τελικά το αποτέλεσμα των αμερικανικών εκλογών η Ουάσιγκτον θα εξακολουθήσει να υποστηρίζει το ισχυρό δολάριο «μέχρι του σημείου που αυτό δεν θα επηρεάζει αρνητικά την αμερικανική οικονομία» και κυρίως τη ροή επενδυτικών κεφαλαίων προς τις ΗΠΑ.<p>
<b>H κάλυψη του ελλείμματος<p></b>
Το «όριο» αυτό εξαρτάται από τις ανάγκες κάλυψης του τεράστιου - και αποσταθεροποιητικού για τις αγορές χρήματος και συναλλάγματος - ελλείμματος τρεχουσών συναλλαγών στις ΗΠΑ από ευρωπαϊκά κεφάλαια.<p>
Εξάλλου, στην εξαμηνιαία έκθεση του ΔΝΤ σημειώνεται ότι δεν υπάρχουν στοιχεία τέτοια που να υποδηλώνουν επιβράδυνση της καθαρής εκροής κεφαλαίων από την Ε.Ε. προς τις ΗΠΑ (σήμερα ξεπερνά κάθε μήνα τα 18 δισ. δολ.), ώστε να προσδοκάται και αναστροφή της τάσης αποδυνάμωσης του ευρώ.<p>
Το ΔΝΤ προβλέπει, επίσης, ότι για φέτος ο ρυθμός αύξησης του ΑΕΠ στις ΗΠΑ θα είναι 5,2%, ενώ στην Ε.Ε. 3%. Οσο για τον επόμενο χρόνο, στη διάρκεια του οποίου προσδοκάται η ομαλή επιβράδυνση της αμερικανικής οικονομίας, το ΑΕΠ θα αυξηθεί κατά 3,2% στις ΗΠΑ και 3,3% στην Ε.Ε.<p>
Υπό τις προϋποθέσεις αυτές οι αγορές κεφαλαίου και συναλλάγματος δεν φαίνεται να πείθονται για τις δυνατότητες της ευρωπαϊκής οικονομίας να ανακάμψει τόσο γρήγορα ώστε να καλύψει τη διαφορά από τις ΗΠΑ, γεγονός που αντανακλάται και στις προβλέψεις για τη σχέση ευρώ/δολαρίου την οποία δεν βλέπουν να επανέρχεται στα επίπεδα των πρώτων μηνών του 1999 πριν από το τέλος του 2001, και αυτό μόνο με την προϋπόθεση ότι το τέταρτο τρίμηνο του 2000 θα επιβεβαιωθεί η πρόβλεψη για επιβράδυνση της αμερικανικής οικονομίας.<p>
Από την άλλη πλευρά, παράγοντες των ευρωπαϊκών αγορών κεφαλαίου παρατηρούν ότι ο «ανταρτοπόλεμος» των μεμονωμένων παρεμβάσεων της Ευρωπαϊκής Κεντρικής Τράπεζας για την ενίσχυση του ευρώ έχει εισάγει και πάλι τον συναλλαγματικό κίνδυνο (risk premium) στις αγορές συναλλάγματος. Βέβαια, αναγνωρίζουν ότι τα 276 δισ. ευρώ των συναλλαγματικών διαθεσίμων της ΕΚΤ αποτελούν ένα «εργαλείο» παρέμβασης ιδιαίτερα ισχυρό, αλλά αυτό δεν αναιρεί την βεβαιότητα πλέον ότι χωρίς τη συμμετοχή της FED οι παρεμβάσεις για στήριξη του ευρώ δεν έχουν καθοριστικό χαρακτήρα.<p>
Η αδυναμία, πάντως, του ευρώ έχει προκαλέσει αντίθετες αντιδράσεις μεταξύ των ευρωπαίων εταίρων καθώς, υπό τις συνθήκες ακριβού πετρελαίου, ενισχύει τις εξαγωγικές οικονομίες, κυρίως τη Γερμανία, ενώ αντίθετα αναδεικνύει τον κίνδυνο στασιμοπληθωρισμού σε άλλες. <p>
Αν η αδυναμία του ευρώ συνεχιστεί, τότε ενισχύονται τα προβλήματα εσωτερικής -πολτικής και οικονομικής- συνοχής στην ευρωζώνη όπως επίσης και τα ήδη πασιφανή προβλήματα συμφωνίας για τη διεύρυνση της Ε.Ε. προς τις χώρες της ΚΑ Ευρώπης.<p>
Στα προβλήματα αυτά έρχεται τώρα βραχυπρόθεσμα τουλάχιστον να προστεθεί η παρατεταμένη αβεβαιότητα στις αγορές, από το πώς θα αλλάξει η αμερικανική οικονομική πολιτική για τα επόμενα χρόνια.<p>
Είναι άλλωστε γνωστό ότι αυτό που φοβούνται περισσότερο από καθετί οι αγορές χρήματος και συναλλάγματος, είναι η αβεβαιότητα που τις τελευταίες εβδομάδες αυξάνεται κατακόρυφα...<p>
</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table>
<br>
<center>
<table width = 640>
<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>



<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>

</CENTER>

</table>

</center>

</body></html>

