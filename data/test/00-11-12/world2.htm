<html>
<!--

Web Author:  Αριστείδης Παλιούρας
email: aris@enet.gr

-->

<head><title>E Online - ΚΟΣΜΟΣ</title>

</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>


Κυριακή 12 Νοεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="wbar-s.jpg (157376 bytes)" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">

Του <b>ΤΑΚΗ ΔΙΑΜΑΝΤΗ<p></b>
Hαβεβαιότητα, που εξακολουθεί να υπάρχει σχετικά με το μέλλον του Κοσσυφοπεδίου, αρχίζει να δημιουργεί ορισμένους νέους κινδύνους, καθώς οι προβλέψεις δεν φαίνεται να ικανοποιούν τελικά το αίτημα της ανεξαρτησίας.<p>
Ο ίδιος ο Ιμπραήμ Ρουγκόβα, μετά την εκλογική νίκη της Δημοκρατικής Ενωσης (LDK), έσπευσε να δηλώσει ότι οι εκλογές αυτές ήταν η αρχή της δημιουργίας συνθηκών για την ανεξαρτησία του Κοσσυφοπεδίου.<p>
Τα πράγματα όμως δεν φαίνεται να είναι τόσο απλά όσο τα εμφανίζουν όλοι σχεδόν οι πολιτικοί ηγέτες της περιοχής, ορισμένοι από τους οποίους γνωρίζουν καλά τη σκληρή πραγματικότητα. <p>
<b>Σύσκεψη<p></b>
Χαρακτηριστικό είναι ότι την περασμένη Δευτέρα πραγματοποιήθηκε στην Πρίστινα σύσκεψη όλων των κομμάτων με θέμα το μέλλον της περιοχής, μόνο που από αυτήν απουσίαζαν τόσο το LDK όσο και το Δημοκρατικό Κόμμα του Χασίμ Θάτσι. <p>
Η συνάντηση εκείνη κατέληξε σε μία απόφαση τεσσάρων σημείων:<p>
 Η επιδίωξη να εμποδιστεί κάθε επαφή των αλβανών ηγετών με τους νέους ηγέτες του Βελιγραδίου.<p>
 Η αξίωση από τον προσωρινό διοικητή Μπερνάρ Κουσνέρ να ασχολείται μόνο με τα διοικητικά θέματα και όχι με το «στάτους» του Κοσσυφοπεδίου.<p>
 Η απαίτηση από τη διεθνή κοινότητα να βοηθήσει στη διεξαγωγή βουλευτικών εκλογών.<p>
 Aμέσως μετά διεξαγωγή δημοψηφίσματος, προκειμένου να αποφασίσει ο ίδιος ο λαός για το μέλλον της περιοχής αυτής.<p>
Τα τέσσερα αυτά σημεία, για τα οποία οι οργανωτές της συνάντησης ζητούν επικύρωση και από τους Ρουγκόβα και Θάτσι, ανταποκρίνονται ακριβώς σε ορισμένες εξελίξεις που άρχισαν να δρομολογούνται μετά τις εκλογές.<p>
Ενα πρώτο μεγάλο θέμα είναι η δέσμευση του Κουσνέρ για την καταγραφή των Σέρβων και τη διεξαγωγή χωριστών δημοτικών εκλογών στις περιοχές όπου αποτελούν πλειοψηφία. Οι Σέρβοι αποδέχθηκαν ήδη την πρόταση, περιμένουν όμως να αρχίσει η επιστροφή όλων των ομοεθνών τους.<p>
Οι Σέρβοι αναμένεται  να επιδιώξουν τη δημιουργία θυλάκων σε στρατηγικά σημεία, στην περίμετρο της πρωτεύουσας Πρίστινας, ώστε να εμποδίσουν τις προσπάθειες δημιουργίας συνθηκών ανεξαρτησίας.<p>
Ενα άλλο ανοιχτό θέμα, είναι η διάθεση που εξεδήλωσε ο νέος πρόεδρος της Γιουγκοσλαβίας Κοστούνιτσα να συναντηθεί με τον Ρουγκόβα, και που ο τελευταίος έδειξε να αντιμετωπίζει με σκεπτικισμό.<p>
Ορισμένοι αναλυτές υποστηρίζουν ότι αυτή τη στιγμή ο Κοστούνιτσα έχει άλλες προτεραιότητες. Η πραγματικότητα, ωστόσο, είναι διαφορετική, καθώς το Κοσσυφοπέδιο αποτέλεσε μία από τις κύριες αιτίες για την κατάσταση στην οποία βρίσκεται σήμερα η χώρα του.<p>
Aλβανία - Σερβία διέκοψαν τις διπλωματικές τους σχέσεις εξαιτίας της κρίσης, ωστόσο τα Τίρανα είχαν δείξει τη θέληση να συνομιλήσουν με το Βελιγράδι από την άτυπη διαβαλκανική διάσκεψη της Κρήτης το 1997, όπου οι Φατός Νάνο και Σλόμπονταν Μιλόσεβιτς πραγματοποίησαν την πρώτη συνάντηση ηγετών ύστερα από μισό αιώνα.<p>
Χαρακτηριστικό είναι το γεγονός ότι σε ορισμένους πολιτικούς, ακόμη και κυβερνητικούς, κύκλους των Τιράνων έχει αρχίσει να εδραιώνεται η άποψη ότι σ' αυτή τη φάση μία βιώσιμη λύση για το Κοσσυφοπέδιο θα ήταν να αποτελέσει την Τρίτη Δημοκρατία σε μία μορφή συνομοσπονδίας με τη Σερβία και το Μαυροβούνιο, μια άποψη με την οποία συμφωνούν και αντίστοιχοι κύκλοι στην Πρίστινα. <p>
* Εκείνο που ανησυχεί ορισμένους στην Πρίστινα είναι οι αλλαγές στη Γιουγκοσλαβία και οι οποίες θα μειώσουν το ενδιαφέρον της διεθνούς κοινότητας για το Κοσσυφοπέδιο. <p>
* Ιδιαίτερα καθώς πληθαίνουν οι ενδείξεις ότι ορισμένες από τις ισχυρές χώρες της Δύσης έχουν αρχίσει να αναθεωρούν τις προηγούμενες θέσεις που διατύπωναν για το μέλλον της επαρχίας. <p>
* Τελικά βέβαια πολλά θα εξαρτηθούν από το νέο πρόεδρο των HΠA, καθώς ανάμεσα στις δύο πολιτικές παρατάξεις υπάρχουν αρκετές διαφορές ως προς την εξωτερική πολιτική.<p>
<b>Πρώτη
κρίση<p></b>
ΠPIN KΛEIΣEI μια εβδομάδα από την επικύρωσή της από το γιουγκοσλαβικό Kοινοβούλιο, η νέα μεταβατική κυβέρνηση της Σερβίας αντιμετωπίζει την πρώτη εσωτερική κρίση της: Ορισμένα από τα μέλη της απειλούν να παραιτηθούν αν δεν τεθεί υπό έλεγχο η διαβόητη υπηρεσία Κρατικής Ασφάλειας. <p>
Το πρόβλημα ξεκινάει από μια ιδιορρυθμία της κυβέρνησης. Τέσσερα από τα υπουργεία -μεταξύ των οποίων και το υπουργείο Εσωτερικών, που είναι αρμόδιο για τον έλεγχο της υπηρεσίας Κρατικής Ασφάλειας- συνδιοικούνται από τα τρία κόμματα που συμμετέχουν στην κυβέρνηση, δηλαδή τη Σερβική Δημοκρατική Αντιπολίτευση του προέδρου Βόισλαβ Κοστούνιτσα, το Σερβικό Κίνημα Ανανέωσης και τους πρώην συμμάχους του Σλόμπονταν Μιλόσεβιτς του Λαϊκού Σοσιαλιστικού Κόμματος, που άλλαξαν στρατόπεδο.<p>
Η κρίση προέκυψε το Σάββατο 4 Νοεμβρίου. Ο ένας από τους τρεις συν-υπουργούς Εσωτερικών, Μπόζο Πρέλεβιτς από τη Σερβική Δημοκρατική Αντιπολίτευση, κατήγγειλε ότι η υπηρεσία Κρατικής Ασφάλειας δεν ελέγχεται και ζήτησε την άμεση αντικατάσταση του αρχηγού της, Ράντε Μάρκοβιτς.<p>
«Είμαι υπεύθυνος για τις πράξεις της υπηρεσίας αλλά δεν έχω την εξουσία να αντικαταστήσω τους επικεφαλής», παρατήρησε, τονίζοντας ότι δεν είναι σε θέση να εμποδίσει την καταστροφή κρίσιμης σημασίας φακέλων.<p>
-Η υπηρεσία Κρατικής Ασφάλειας έχει κατηγορηθεί από πολιτικά κόμματα και οργανώσεις προστασίας των ανθρωπίνων δικαιωμάτων για ανάμειξη σε μια σειρά πολιτικών δολοφονιών, όπως αυτή του γνωστού δημοσιογράφου Σλάβκο Τσουρουβίγια, τον Απρίλιο του 1999.<p>
-Kατηγορήθηκε επίσης για την εξαφάνιση του πρώην προέδρου της Σερβίας, Ιβάν Στάμπολιτς, στις 25 Αυγούστου. Για «οργάνωση του αυτοκινητικού δυστυχήματος» που προκάλεσε το θάνατο τεσσάρων στελεχών του Σερβικού Κινήματος Ανανέωσης τον Οκτώβριο του 1999 κατηγορήθηκε και από τον αρχηγό του κόμματος αυτού, Βουκ Ντράσκοβιτς, μιλώντας για «δολοφονία». Ο ίδιος ο Ντράσκοβιτς είχε τραυματισθεί στο ίδιο δυστύχημα αυτό.<p>
Το θέμα φέρνει στην επιφάνεια την προσπάθεια διατήρησης ισορροπιών που εκφράζεται στο σχηματισμό της κυβέρνησης. Πέραν της ανάθεσης κρίσιμων υπουργείων από κοινού στα τρία κόμματα, είναι χαρακτηριστικό ότι η πρωθυπουργία ανατέθηκε στο Μαυροβούνιο Ζόραν Ζίζιτς, τον άνθρωπο που μέχρι τις εκλογές ήταν σύμμαχος του Μιλόσεβιτς, αν και ελαφρώς αποστασιοποιημένος.<p>
Η επιλογή του εκφράζει ισορροπιστικές τάσεις σε δύο επίπεδα: Από τη μία προσφέρει μια μετριοπαθή συνέχεια στον κρατικό μηχανισμό. Από την άλλη δίνει έναν σημαντικό ρόλο (την πρωθυπουργία) στο Μαυροβούνιο.<p>
Η διατήρηση των ισορροπιών αυτών είναι απαραίτητη σε μια μεταβατική κυβέρνηση που έχει στόχο της να εξασφαλίσει τις συνθήκες που θα εγγυηθούν τη διενέργεια νέων βουλευτικών εκλογών και την επανένταξη της Γιουγκοσλαβίας στη διεθνή κοινότητα.<p>
Στην πορεία αυτή, τον σημαντικότερο ρόλο παίζει πάντως ο ίδιος ο πρόεδρος Κοστούνιτσα, έστω και αν συνταγματικά οι εξουσίες του είναι περιορισμένες.<p>
<b>Κ. Γ. Τσ.</b>
</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>

<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.
</font>

</CENTER>

</table>

</center>

</body></html>

