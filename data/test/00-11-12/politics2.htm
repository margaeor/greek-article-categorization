<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 12 Νοεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Tου <b>TAΣΟY ΠAΠΠA<p></b>
«Το κακό με τις συνεντεύξεις του Ακη δεν είναι το περιεχόμενό τους, αλλά οι διαστάσεις που δίνουν οι διάφοροι αυτόκλητοι διερμηνείς, που είναι συνήθως πολιτικοί φίλοι του». <p>
Eτσι σχολίαζε στέλεχος του ΠΑΣΟΚ που ανήκει στην ομάδα των «οκτώ πρωθυπουργήσιμων» την τελευταία δημόσια παρέμβαση του υπουργού Αμυνας. Μάλλον έχει δίκιο. <p>
Ο ίδιος ο κ.Τσοχατζόπουλος, μετά το θόρυβο που προκάλεσαν ορισμένοι συνεργάτες του οι οποίοι «διάβασαν» τη συνέντευξη όπως τους βόλευε, υποχρεώθηκε να επανέλθει τρεις φορές μέσα σε τέσσερις μέρες για να διευκρινίσει ότι:<p>
­ «Θα ήταν αδιανόητο να θέσω θέμα ηγεσίας έξι μήνες μετά τη νίκη του ΠΑΣΟΚ στις βουλευτικές εκλογές».<p>
­ «Οι σχέσεις μου με τον πρωθυπουργό είναι άριστες, όπως ήταν πάντα».<p>
­ Kαι μόλις χθες από τη Θεσσαλονίκη αφού επανέλαβε τα περί κοινωνικής αριστεράς απάντησε «στις Kασσάνδρες που μας θέλουν διαιρεμένους» ότι «εμείς στο ΠAΣΟK και τα βρίσκουμε και συγκλίνουμε. Οι διαχωρισμοί του παρελθόντος δεν ισχύουν».<p>
<b>Οι στόχοι<p></b>
Αλλοι συνεργάτες του υπουργού Αμυνας, που έχουν διακριθεί μέχρι τώρα για τη μετριοπάθειά τους στη διατύπωση των απόψεων και για τη νηφαλιότητα στην ανάλυση της πολιτκής συγκυρίας, υπογραμμίζουν ότι οι βασικές στοχεύσεις του Ακη Τσοχατζόπουλου ήταν τρεις:<p>
 Να μετατοπίσει το ενδιαφέρον της δημόσιας συζήτησης από το θέμα της διαπλοκής στο πολιτικό πεδίο (διαχείριση, προτεραιότητες στην οικονομική πολιτική, εργασιακό, αναδιανομή του κοινωνικού πλεονάσματος).<p>
 Να στείλει καθαρό μήνυμα στον πρωθυπουργό, που συνοψίζεται στο αίτημα «να αλλάξει η πολιτική στους κρίσιμους τομείς και να εφαρμοστεί επιτέλους η αρχή της νέας συλλογικότητας που διατυμπάνιζε ο Κώστας Σημίτης από την επομένη του τελευταίου συνεδρίου».<p>
 Να προειδοποιήσει κάποιους οικονομικούς και πολιτικούς κύκλους του εσωτερικού και του εξωτερικού, που ενδεχομένως επεξεργάζονται σχέδια αναδιαμόρφωσης του υπάρχοντος πολιτικού σκηνικού, διά του εμβολισμού του από νέα σχήματα, ότι: «Είμαι και εγώ εδώ και δεν πρόκειται να παραιτηθώ των φιλοδοξιών μου».<p>
Στο παρελθόν, όταν ο Α. Τσοχατζόπουλος «φώναζε» τις διαφωνίες του, ενεργοποιείτο περίπου αυτόματα ένας μηχανισμός απαντήσεων που μερικές φορές άγγιζαν τα όρια της λοιδορίας. Τώρα όμως ουδείς από τους πρωτοκλασάτους «άδειασε» τον Ακη.<p>
 Ο Θ. Πάγκαλος προκλήθηκε την ίδια μέρα να σχολιάσει και επέλεξε χαμηλούς τόνους.<p>
Η Β. Παπανδρέου σιώπησε.<p>
Πολλοί εκσυγχρονιστές βουλευτές αρνήθηκαν να αποδοκιμάσουν τον υπουργό Αμυνας. <p>
Αντιθέτως, βρήκαν την ευκαιρία να εκφράσουν τη συμφωνία τους με αρκετές από τις θέσεις του.<p>
Το πάλαι ποτέ συμπαγές εκσυγχρονιστικό ρεύμα παρουσιάζει σημάδια οργανωτικής αποσύνθεσης και ιδεολογικής χαλάρωσης. «Δεν αισθάνονται την ανάγκη οι βουλευτές να υπερασπιστούν τις επιλογές μας» είπε στην «Κ.Ε.» πρωτοκλασάτος υπουργός.<p>
- Ο μοναδικός ηγετικός παράγοντας του ΠΑΣΟΚ που ευθέως επιτέθηκε στον υπουργό Αμυνας, ήταν ο Ε. Βενιζέλος. <p>
Ο πρώην υπουργός  δεν βρήκε τίποτε το ενδιαφέρον ή το ενοχλητικό στην παρέμβαση του Ακη και επιχείρησε να σηκώσει το βάρος της αντιπαράθεσης, προσφέροντας στον πρωθυπουργό ένα στήριγμα σήμερα που μετράει τους φίλους του.<p>
<b>Μακεδονική κόντρα<p></b>
Σύμφωνα με την αντίληψη μέλους του Ε.Γ., «ο Βαγγέλης εκτός από την αναμέτρησή του με τον Ακη για το ποιος θα είναι ο μακεδονάρχης, αρχίζει σιγά σιγά να εγγράφει υποθήκες για την κούρσα της διαδοχής. Πλησιάζει τους εκσυγχρονιστές, οργανώνει την παρουσία του με επισκέψεις σ' όλη την Ελλάδα, παρεμβαίνει συνεχώς στο κεντρικό πολιτικό παιχνίδι και περιμένει την κατάλληλη ευκαιρία».<p>
- Tέλος, η φράση του Ακη «δεν ήμουν εγώ ο γιέσμανΣ επί Παπανδρέου αλλά δύο άλλα στελέχη» εξόργισε τον Κώστα Λαλιώτη. <p>
Ο υπουργός ΠΕΧΩΔΕ πίσω απ' αυτή τη διατύπωση «είδε» τον εαυτό του. Δεν έχει αντιδράσει μέχρι τώρα. Συνεργάτες του όμως έλεγαν ότι «ο Ακης οικοδόμησε όλη την καριέρα του στη βάση της συμφωνίας του με τον Ανδρέα. Κι αυτό δεν είναι κατ' ανάγκην κακό. Ο Κ. Λαλιώτης έχει διαφωνήσει και έχει αποστασιοποιηθεί τουλάχιστον εφτά φορές σε μείζονος σημασίας θέματα. Πήγε στο σπίτι του χωρίς να υπολογίσει το κόστος».
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
