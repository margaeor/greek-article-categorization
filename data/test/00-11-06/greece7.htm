<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 6/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Toυ TAKH MIXA<p>
 Δ</b>ύο βδομάδες μετά την αποκάλυψη του Βλαντιμίρ Μποκάν ότι οι ελληνικές αρχές διευκόλυναν την παραβίαση του εμπάργκο των Ηνωμένων Εθνών στη Σερβία, η γερμανική τηλεόραση δίνει στη δημοσιότητα νέα στοιχεία, πηγή των οποίων, σύμφωνα με πληροφορίες μας, υπήρξε ο δολοφονηθείς: Tο πλοίο του Μάρκο Μιλόσεβιτς, με το οποίο αυτός μετέφερε τα λαθραία τσιγάρα, ήταν ελληνικό με έδρα τη Θεσσαλονίκη. Παράλληλα, στην εκπομπή υποστηρίχθηκε ότι η εταιρεία που διαχειριζόταν το παράνομο εμπόριο του Μάρκο είχε έδρα τη Λεμεσό της Κύπρου.<p>
 Οι αποκαλύψεις αυτές είδαν το φως της ημέρας στην εκπομπή του κρατικού τηλεοπτικού καναλιού ARD-Das Schmugglekartell, «Το καρτέλ του λαθρεμπορίου» της γνωστής Γερμανίδας δημοσιογράφου Σαμπίνα Γουλφ που παρουσιάστηκε την περασμένη εβδομάδα στη Γερμανία. Το θέμα αφορούσε κυρίως το λαθρεμπόριο των τσιγάρων στο οποίο κυρίαρχη θέση είχε ο Μάρκο Μιλόσεβιτς.<p>
 Σύμφωνα με το βίντεο της γερμανικής τηλεόρασης, το Μαυροβούνιο έπαιζε καθοριστικό ρόλο στην υπόθεση του λαθρεμπορίου τσιγάρων. Αφορολόγητα τσιγάρα ταξίδευαν κανονικά από το Νόρφολκ της Αγγλίας στην παραθαλάσσια πόλη Κόπερ της Σλοβενίας και ύστερα στην Αδριατική. Από εκεί μεταφέρονταν στο Μπαρ με το πλοίο του Μάρκο Μιλόσεβιτς δύο φορές την εβδομάδα. Aξιοσημείωτο, σύμφωνα με αυτά που ειπώθηκαν στην εκπομπή, είναι ότι το πλοίο έδενε στο στρατιωτικό τμήμα του λιμανιού του Mπαρ και όχι στο εμπορικό. Σύμφωνα με την εκπομπή, ο πρόεδρος του Μαυροβουνίου, Τζουγκάνοβιτς, συνεργαζόταν με τον Μάρκο Μιλόσεβιτς μέχρι τις πρόσφατες εκλογές. Οι κούτες φορτώνονταν σε ταχύπλοα που τις μετέφεραν στην Ιταλία. Για κάθε κούτα τσιγάρων που έφευγε για την Ιταλία εκείνοι που τα διακινούσαν κατέθεταν στην Τράπεζα του Μαυροβουνίου 100 δολάρια.<p>
 <b>Eδρα, Λεμεσός</b><p>
 Η εταιρεία, στην ιδιοκτησία της οποίας ήταν το φορτίο των τσιγάρων που μεταφερόταν από το Κόπερ στο Μπαρ, ήταν η υπεράκτια εταιρεία Dulwitch Enterprises που είχε ως έδρα τη Λεμεσό. Ιδιοκτήτης της εταιρείας φέρεται να είναι ένας Νικολάι Μιλόσεβιτς. Δεν είναι γνωστό αν ήταν συγγενής της γνωστής οικογένειας.<p>
 Αυτό το οποίο είναι ιδιαίτερα ενδιαφέρον αφορά το πλοίο το οποίο, σύμφωνα με τους Γερμανούς δημοσιογράφους, χρησιμοποιούσε ο Μάρκο Μιλόσεβιτς για τη μεταφορά των τσιγάρων από το Κόπερ στο Μπαρ. Το πλοίο ονομαζόταν «Καλλιρρόη» (γραμμένο με ελληνικά και λατινικά στοιχεία) και ανήκε στη λιβεριανή εταιρεία Waldarf Trading. Η έδρα της εταιρείας, στην οποία ανήκε η «Καλλιρρόη», είναι στη Θεσσαλονίκη στα γραφεία της εταιρείας Pilot Shipping και Scorpion Shipping, Ιωνος 5. Ιδιοκτήτες της εταιρείας φέρονται να είναι οι Γιώργος Κασάπογλου, Ανδρέας Χατζηγιαννίδης και Πέτρος Ματσινόπουλος. Ο υπάλληλος που βρισκόταν εκεί διαβεβαίωσε τη Γερμανίδα δημοσιογράφο ότι το «Καλλιρρόη» ανήκε στην εταιρεία και ότι ακόμη και σήμερα συνεχίζει να κάνει δύο φορές την εβδομάδα το δρομολόγιο Κόπερ-Μπαρ.<p>
 Το γεγονός ότι το πλοίο μετέφερε εμπορεύματα του Μάρκο Μιλόσεβτις επιβεβαιώθηκε από τον αξιωματικό των γερμανικών τελωνείων Ντέτλεφ Γκρούμερ, ο οποίος στο πλαίσιο της εκπομπής δήλωσε ότι «η οικογένεια Μιλόσεβιτς είχε εμπορικές συναλλαγές με αυτό το πλοίο και με άλλες επιχειρήσεις». <p>
 Σύμφωνα με πληροφορίες μας, η κυριότερη πηγή των πληροφοριών που περιείχε η τηλεπαραγωγή της Σαμπίνα Γουλφ ήταν ο Βλαντιμίρ Μποκάν πριν από τη δολοφονία του. Σύμφωνα, μάλιστα, με δηλώσεις που έκανε στο πλαίσιο της εκπομπής αξιωματικός της Γερμανικής Υπηρεσίας Τελωνείων, ο Μποκάν συνεργαζόταν τον τελευταίο καιρό με τις γερμανικές αρχές, στις οποίες έδινε στοιχεία σχετικά με τις παράνομες δραστηριότητες του καθεστώτος Μιλόσεβιτς και για τους συνεργάτες του στο εξωτερικό.<p>
 <b>«Pήξη με Mάρκο»</b><p>
 Οι τελευταίες αυτές πληροφορίες επιβεβαιώνουν την εκδοχή ότι ο Μποκάν είχε έρθει σε ρήξη πρόσφατα με τον υιό του δικτάτορα, Μάρκο, και είχε αποφασίσει να βοηθήσει τις δυτικές αρχές και τη σερβική αντιπολίτευση.<p>
 Οπως υποστήριξε ο εκπρόσωπος των γερμανικών τελωνείων στην εκπομπή, ο Mποκάν επρόκειτο να δώσει πολλά στοιχεία σχετικά με τη δραστηριότητα του Mάρκο Mιλόσεβιτς σε γειτονικές χώρες.<p>
 «Το μεγάλο ερώτημα το οποίο απασχολεί όλους», μας είπε η δημοσιογράφος Σαμπίνα Γουλφ με την οποία επικοινωνήσαμε, «είναι ποιος διαβεβαίωσε τον Βλαντιμίρ Μποκάν ότι πλέον δεν διέτρεχε κανέναν κίνδυνο και ότι δεν χρειαζόταν πια την ένοπλη συνοδεία». Οπως είναι γνωστό, ο δολοφονηθείς μέχρι προσφάτως κυκλοφορούσε με τη συνοδεία δύο ένοπλων σωματοφυλάκων. Ομως τον τελευταίο καιρό κυκλοφορούσε χωρίς καμιά συνοδεία, γεγονός που διευκόλυνε τους δολοφόνους του.<p>
 <b>Eρευνες</b><p>
 Tα στοιχεία που αφορούν τις αποκαλύψεις του Βλαντιμίρ Μποκάν και τις περιστάσεις της δολοφονίας του βρίσκονται στα χέρια της εισαγγελέως του Διεθνούς Δικαστηρίου για τη Γιουγκοσλαβία Κάρλα ντελ Πόντε, η οποία συναντήθηκε πρόσφατα στην Ελλάδα με τις ελληνικές αρχές σχετικά με το θέμα των κεφαλαίων και των επενδύσεων του Σλόμπονταν Μιλόσεβιτς. Οπως μας πληροφόρησαν από τη Χάγη, οι ελληνικές αρχές δήλωσαν στην εισαγγελέα του Διεθνούς Δικαστηρίου ότι δεν γνώριζαν απολύτως τίποτε για παράνομες δραστηριότητες του καθεστώτος Μιλόσεβιτς στη χώρα μας.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
