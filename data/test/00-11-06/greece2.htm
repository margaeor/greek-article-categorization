<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 6/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Toυ KΩΣTA KYPIAKΟΠΟYΛΟY<p>
 Π</b>έντε άνθρωποι όλοι κι όλοι κυκλοφορούσαν χθες το πρωί στο διάδρομο του έβδομου


ορόφου του κτιρίου της Αστυνομικής Διεύθυνσης στη Λ. Αλεξάνδρας. <p>
 Τέσσερις αστυνομικοί του Τμήματος Εγκλημάτων Κατά Ζωής και ο άνθρωπος που μέσα


σε έντεκα ώρες ταξίδεψε μερικά χιλιόμετρα εθνικής οδού στην Ελλάδα και σε ολόκληρο τον πλανήτη υπό τον τίτλο του απαγωγέα. Στους καρπούς του δεν υπήρχαν


χειροπέδες, ετοιμάζονταν να τον φωτογραφίσουν και να πάρουν τα δακτυλικά αποτυπώματα. Πρόλαβαν να κάνουν μόνο το πρώτο. Λίγα λεπτά αργότερα, από το στόμα του βγήκαν τρεις λέξεις: «Αντε, να τελειώνουμε». Εσπρωξε πίσω τους αστυνομικούς και έτρεξε και μπήκε σε ένα γραφείο. Με το σώμα του βούτηξε πάνω στο τζάμι του παραθύρου, το κομμάτιασε και έφυγε στο κενό. Η τελευταία στάση της ζωής του ήταν μια μικρή ταράτσα έξω από τον τρίτο όροφο.<p>
 Η εξωφρενική υπόθεση της απαγωγής και της ομηρίας των τουριστών έληξε μ' αυτόν


το συγκλονιστικό τρόπο. Μια βουτιά στο κενό και ακαριαίος θάνατος. Το έλεγε από την πρώτη στιγμή, πριν ακόμη συλληφθεί. Ηθελε ν' αυτοκτονήσει. Μετά την παράδοσή του στο γραφείο του δημοσιογράφου Μάκη Τριανταφυλλόπουλου, ο Κεντήρας


οδηγήθηκε στην Ασφάλεια Αττικής. Αρχικά έδωσε κατάθεση, που ξεκίνησε μετά τα μεσάνυχτα, στο τμήμα εγκλημάτων κατά ζωής στον ενδέκατο όροφο όπου και διανυκτέρευσε. Κοιμήθηκε για πολύ λίγο, περίπου μισή ώρα, σ' έναν καναπέ και είχε φάει ένα σάντουιτς. Το πρωί λίγο μετά τις οκτώ ολοκληρώθηκαν οι διαδικασίες και ξεκίνησαν αυτές για να προσαχθεί στον εισαγγελέα.<p>
 Τέσσερις αστυνομικοί, δύο έμπειροι και δύο καινούργιοι, τον συνοδεύουν φορώντας του χειροπέδες στον έβδομο όροφο. Οι δύο αστυνομικοί έμειναν στο διάδρομο και οι άλλοι δύο τον συνοδεύουν στο γραφείο της Σήμανσης για φωτογράφηση και δακτυλικά αποτυπώματα. Του βγάζουν τις χειροπέδες για να του πάρουν αποτυπώματα. Είχε τσεκάρει, όμως, το ανοικτό γραφείο με το παράθυρο. Με


μια απότομη κίνηση σπρώχνει τους δύο αστυνομικούς στο πλάι, τρέχει μια μικρή απόσταση περίπου έξι μέτρων και βουτάει στο τζάμι. Ο ένας εκ των δύο αστυνομικών παραλίγο να τον πιάσει, αλλά του ξέφυγε. Τον άρπαξε από το πουκάμισο, μα δεν ήταν δυνατόν να τον συγκρατήσει. Με το κεφάλι έσπασε το τζάμι κι έφυγε στο κενό. Κάποιοι εργάτες που ήταν απέναντι από το αστυνομικό μέγαρο έμειναν αποσβολωμένοι. Είδαν κάποια χαρτιά στον αέρα κι ένα σώμα στον αέρα. Νόμισαν ότι έπεσε ο άνθρωπος που καθάριζε τα τζάμια.<p>
 «Kακή στιγμή»<p>
 Το λάθος που έκαναν οι αστυνομικοί, όπως μας είπαν ανώτεροί τους, ήταν ότι εμπιστεύτηκαν τον Κεντήρα και δεν του φόρεσαν τις χειροπέδες εναλλάξ σε κάθε χέρι την ώρα που έπαιρναν τα αποτυπώματά του και την άλλη άκρη να την είχε κάποιος αστυνομικός στο δικό του χέρι ή να την είχαν περασμένη σε κάποιο σταθερό αντικείμενο-πόρτα, καλοριφέρ ή κάτι άλλο. «Ηταν πολύ κακή στιγμή», θα πουν. «Ετυχε να περάσει από το συγκεκριμένο σημείο, να δει την ανοιχτή πόρτα του γραφείου ενός αξιωματικού και να δει και το παράθυρο».<p>
 Η ηγεσία της Aστυνομίας ξεκίνησε έρευνα για τις ευθύνες των αστυνομικών και το


προανακριτικό υλικό θα υποβληθεί στον εισαγγελέα Πλημμελειοδικών. Παράλληλα, μετά από εντολή του προϊσταμένου της Εισαγγελίας Πρωτοδικών Αθηνών, Ι. Σακελάκου, η εισαγγελέας Πρωτοδικών, Φανή Κοντοθανάση, θα διενεργήσει προκαταρκτική εξέταση προκειμένου να εξακριβωθεί κάτω από ποιες συνθήκες ο Κεντήρας ξέφυγε της προσοχής των αστυνομικών φρουρών του και πήδηξε στο κενό από το παράθυρο.<p>
 <b>H πέμπτη αυτοκτονία από την Aσφάλεια<p>
 Ο </b>
 Xρήστος Kεντήρας είναι ο πέμπτος άνθρωπος που τα τελευταία πέντε χρόνια αυτοκτονεί στο κτίριο της Γενικής Aστυνομικής Διεύθυνσης Aττικής στη λ. Aλεξάνδρας. Kαι το τραγικό είναι ότι μετά από κάθε αυτοκτονία, ανάλογα με τον τρόπο που έγινε, πάρθηκαν μέτρα ασφαλείας, σαν να περίμεναν οι αστυνομικοί πρώτα να τους δείξουν οι κρατούμενοι τον τρόπο με τον οποίο μπορούσαν να αυτοκτονήσουν και μετά να τους αποκλείσουν. Οσο για τις προδιαγραφές φρούρησης
κρατουμένων υψηλού κινδύνου αυτές, αν και σε γενικές γραμμές τηρούνται, ολοένα
και προκύπτουν εξαιρέσεις στον κανόνα.<p>
 Tρεις κρατούμενοι έχουν αυτοκτονήσει πέφτοντας από παράθυρα του αστυνομικού μεγάρου. Δύο έπεσαν από τον ενδέκατο όροφο από παράθυρα πλαϊνών δρόμων, όχι από τα μπροστινά που βλέπουν στη λ. Aλεξάνδρας. Kι ένας από τον έβδομο όροφο από το εσωτερικό κλιμακοστάσιο. Mετά τις «βουτιές» από τα πλαϊνά παράθυρα τοποθετήθηκαν κάγκελα και μετά από την πτώση στο κλιμακοστάσιο μπήκαν κάγκελα στις σκάλες από τον έβδομο όροφο μέχρι και τον πέμπτο, στους ορόφους, δηλαδή, όπου διακινούνται εσωτερικά οι κρατούμενοι. Aλλος ένας κρατούμενος κρεμάστηκε στα κρατητήρια. Mετά τον απαγχονισμό του τοποθετήθηκαν κάμερες στα κρατητήρια και κάποιους άλλους χώρους όπου αφήνονται χωρίς εμφανή επιτήρηση κάποιου φρουρού.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
