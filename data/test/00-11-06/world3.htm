<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 6/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΙΕΡΟΥΣΑΛΗΜ<p>
 Δ</B>ύο νέοι κρίκοι προστέθηκαν χθες στη μεγάλη αλυσίδα των θυμάτων της νέας κρίσης στη Μέση Ανατολή, ανεβάζοντας το συνολικό αριθμό των νεκρών της τελευταίας περιόδου στους 172 ή κατ' άλλους 179. Την ίδια ώρα που η βία λαμβάνει ανεξέλεγκτες διαστάσεις, ο πρωθυπουργός του Ισραήλ Εχούντ Μπάρακ και ο ηγέτης των Παλαιστινίων Γιάσερ Αραφάτ αποδέχτηκαν την πρόσκληση του προέδρου των ΗΠΑ Μπιλ Κλίντον να επισκεφτούν την Ουάσιγκτον, προφανώς διότι αποδέχονται το αξίωμα πως στη Μέση Ανατολή, όταν συνομιλούν δεν σκοτώνονται.<p>
 Ο Αμερικανός πρεσβευτής στο Ισραήλ Μάρτιν Ιντικ επιβεβαίωσε προχθές ότι ο Κλίντον θα έχει χωριστές συναντήσεις με τους Αραφάτ και Μπάρακ. Tην Πέμπτη 9 Nοεμβρίου θα συναντηθεί με τον Παλαιστίνιο ηγέτη, και την Kυριακή 12 Nοεμβρίου με τον Iσραηλινό πρωθυπουργό. Σε τηλεφωνική του συνομιλία με τον Παλαιστίνιο ηγέτη, ο πρόεδρος των ΗΠΑ εξέφρασε στον Γιάσερ Αραφάτ τη λύπη του για το χαμό πολλών Παλαιστινίων τις τελευταίες ημέρες. Σε κάθε περίπωση μέχρι σήμερα αποκλείεται από τα εμπλεκόμενα μέρη μια τριμερής συνάντηση. <p>
 Οι δύο νεκροί της χθεσινής μέρας ήταν ένας 16χρονος Παλαιστίνιος και ο 28χρονος Μαρουάν Χαλίλ αλ- Γκάμρι, που άφησε την τελευταία του πνοή κοντά στο μεθοριακό πέρασμα Κάρνι, στη Λωρίδα της Γάζας. Πέραν των δύο νεκρών, το Σαββατοκύριακο καταγράφτηκαν και περίπου 85 Παλαιστίνιοι τραυματίες. Παράλληλα, ο νομικός σύμβουλος της κυβέρνησης του Ισραήλ ζήτησε από τις αστυνομικές αρχές να πιστοποιήσουν εάν ο Μοχάμαντ Μπαρακέι, επικεφαλής του ψηφοδελτίου του Κομμουνιστικού Κόμματος που έχει εκλέξει τρεις βουλευτές στην Κνεσέτ, προέτρεψε σε βία, καθώς κάλεσε τους Αραβες Ισραηλινούς να υποστηρίξουν την παλαιστινιακή Ιντιφάντα. Ο Μπαρακέι μετείχε προχθές σε εκδήλωση συμπαράστασης στους Παλαιστινίους, που διοργανώθηκε στο Πανεπιστήμιο Ελ Μπιρέχ.<p>
 <b>Εκτόνωση</b><p>
 Παράλληλα, η κυβέρνηση του Ισραήλ προσπαθεί να κατευνάσει τα πνεύματα, καθώς παραδέχθηκε μέσω του πρωθυπουργικού συμβούλου Ντάνι Γιατόμ ότι η παλαιστινιακή αρχή καταβάλλει προσπάθειες εκτόνωσης της κρίσης. Την ίδια παραδοχή έκανε και ο Σιμόν Πέρες, υπουργός Περιφερειακής Συνεργασίας σήμερα και αρχιτέκτων της πιο πρόσφατης προσπάθειας ειρήνευσης στην περιοχή. Συγχρόνως ο ίδιος ο Μπάρακ, σε συγκέντρωση που πραγματοποιήθηκε για την πέμπτη επέτειο της δολοφονίας του Γιτζάκ Ράμπιν, υπογράμμισε ότι δεν πρόκειται να προχωρήσει σε αντίποινα εναντίον των Παλαιστινίων στα εδάφη τους, όπως του ζητούν ακόμα και υπουργοί της κυβέρνησής του, καλώντας τον Γιάσερ Αραφάτ να θέσει τέρμα στη βία. Πάντως, οι Ισραηλινοί παραδέχονται ότι ο Αραφάτ όλο και περισσότερο δυσκολεύεται να ελέγξει τους εξτρεμιστές Παλαιστινίους. Πράγματι, μόλις προχθές ο ηγέτης της «Φατάχ» στη Δυτική Οχθη, Μαρουάν Μπαρχούτι, προέτρεψε τους Παλαιστινίους να εξαπλώσουν την εξέγερσή τους κατά του Ισραήλ «σε κάθε δρόμο, σε κάθε ισραηλινή περιοχή εποίκων». <p>
 Προχθές το Παγκόσμιο Εβραϊκό Κογκρέσο κατηγόρησε την Παλαιστινιακή Ερυθρά Ημισέληνο για χρησιμοποίηση των ασθενοφόρων προκειμένου να μεταφέρει πέτρες στους διαδηλωτές Παλαιστινίους. Για κάθε ενδεχόμενο, πάντως, αμερικανικές στρατιωτικές δυνάμεις που σταθμεύουν στην αεροπορική βάση του Ιντσιρλίκ έχουν τεθεί σε αυξημένη ετοιμότητα λόγω του φόβου εκδήλωσης τρομοκρατικής επίθεσης στην περιοχή, λόγω της παρατεινόμενης κρίσης στη Μέση Ανατολή.<p>
 <b>(Ασοσιέιτεντ, Γαλλικό, ΑΠΕ) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
