<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 6/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<B>Σημεία Αναφοράς<p>
 Της ΒIKHΣ ΤΣIΩPΟY<p>
 «Η</b>ξερα πως είχα κατακτήσει το κοινό σε ολόκληρο τον κόσμο, όχι όμως λόγω του ταλέντου μου ή της ομορφιάς μου, αλλά επειδή εκείνο γνώριζε πολύ καλά πως δεν άνηκα ποτέ πουθενά και σε κανέναν». Ισως αυτός ο λόγος, τον οποίο επικαλείται η ίδια η Μέριλιν Μονρόε για την επιτυχία της, να βρίσκεται πιο κοντά από οποιαδήποτε άλλη εκτίμηση που έχει γίνει όλα αυτά τα χρόνια από διάφορους θεωρητικούς και μη του κινηματογράφου, συγγραφείς και άλλους. Βιβλία για τη Μέριλιν και τη ζωή της έχουν γραφτεί πολλά: από τον Αρθουρ Μίλερ, που υπήρξε και για ένα διάστημα σύζυγός της, από το γείτονά της, τον Νόρμαν Μέιλερ, από τον Τρούμαν Καπότε. Αρθρα της τής αφιέρωσε και η Κάρλσον Μακ Μέιλερ, ωστόσο, το βιβλίο που φαίνεται να έχει φιλοτεχνήσει με μεγαλύτερη επιμέλεια το πορτρέτο της θρυλικής σταρ, είναι αυτό που κυκλοφόρησε πρόσφατα και το υπογράφει η Τζόις Κάρολ Οουτς, με τίτλο «Blonde».<p>
 Στην πραγματικότητα, πρόκειται περισσότερο για μια αντι-βιογραφία, σε μορφή μυθιστορήματος, πάρα για μια πειστική καταγραφή του βίου και της πολιτείας της εντυπωσιακής «Ξανθιάς» ηθοποιού, που πέθανε τον Αύγουστο του 1962.<p>
 «Δεν θα βρείτε στο "Blonde" βιογραφικά στοιχεία της Μέριλιν, εξάλλου το 70% του βιβλίου αποτελείται από ιστορίες της φαντασίας μου», προειδοποιεί η συγγραφέας, μέσα από μια συνέντευξη που παραχώρησε στο περιοδικό «Νουβέλ Ομπσερβατέρ» και στην οποία δίνει μια διαφορετική εικόνα τής πιο σέξι γυναίκας του κόσμου, όπως πολλοί τη θεωρούν ακόμη και τώρα, τριάντα οκτώ χρόνια μετά το θάνατό της.<p>
 «Για να πω την αλήθεια -λέει η Οουτς- δεν είχα την πρόθεση να γράψω ένα μυθιστόρημα για τη Μονρόε, αλλά για τη Νόρμα Τζέιν Μπεκέρ, (όπως ήταν το πραγματικό όνομα της ηθοποιού). Σύμφωνα με τα πρώτα σχέδιά μου, το βιβλίο μου δεν θα ξεπερνούσε τις 200 σελίδες και θα τελείωνε όταν η Μέριλιν γινόταν 19 ετών, δηλαδή τότε που αποφασίζει να αλλάξει όνομα. Δυστυχώς, ερωτεύθηκα την ηρωίδα μου και συνέχισα να γράφω ασταμάτητα. Η συγκινησιακή ζωή τής Μέριλιν με κατέτρυχε. Εργαζόμουν δώδεκα ώρες την ημέρα. Είχα λοιπόν την πρόθεση να γράψω ένα ποιητικό μυθιστόρημα πάνω σε μια ιδιωτική υπόθεση. Οταν κατάλαβα πως τελικά έπαιρνε τη μορφή ενός βιβλίου για τη Μέριλιν Μονρόε και τους ανθρώπους που είχε γνωρίσει, τότε μετατράπηκε σε ιστορικό μυθιστόρημα. Αρχισα λοιπόν τις έρευνες πάνω στο θέμα μου. Στο θέατρο, ο Σέξπιρ έγραψε για τον Ερρίκο τον 4ο, τον Ερρίκο τον 6ο, τον Ερρίκο τον 8ο, τον Ριχάρδο τον 3ο. Δάνειζε στα πρόσωπα της Ιστορίας μια ποιητική γλώσσα και τα μετέτρεπε σε μυθιστορηματικά πρόσωπα. Στο αμερικανικό μυθιστόρημα, ανάλογο σημείο αναφοράς έχουμε τον "Μόμπι Ντικ". Ο Μόμπι Ντικ, η φάλαινα υπήρξε στην πραγματικότητα και είχε γίνει διάσημη. Από αυτό το ζώο ο Μέλβιλ δημιούργησε ένα μύθο, σχεδόν ένα θεό. Η Μέριλιν Μονρόε είναι ο δικός μου Μόμπι Ντικ. Γράφοντας για τη Μέριλιν, δεν μιλώ απλώς για τη μοίρα κάποιο ατόμου. Στην Αμερική, ο κινηματογράφος είναι θρησκεία. Δεν έχουμε αγίους, αλλά έχουμε λαϊκούς μύθους: της Ξανθιάς Ηθοποιού, του Ελβις Πρίσλεϊ, του Αβράαμ Λίνκολν, του Τζον Φίτζεραλντ Κένεντι, του Αλβέστρου Αϊνστάιν».<p>
 <B>Στο βιβλίο της, η Οουτς περιγράφει τη Μέριλιν ως μια σοβαρή ηθοποιό που δούλευε σκληρά, είχε ταλέντο κωμικού που ορισμένοι ηθοποιοί και σκηνοθέτες θαύμαζαν, ενώ η ίδια υπέφερε από ένα σοβαρό σύμπλεγμα κατωτερότητας: </B><p>
 «Η Μέριλιν ήταν μια ηθοποιός που προσπαθούσε να δημιουργήσει το δικό της "εγώ". Ως μυθιστοριογράφος μπορώ να ταυτιστώ μ' αυτή την κατάσταση, αφού δημιουργώ πρόσωπα. Από παιδί, η Μέριλιν είχε μάθει πως όταν ήταν ευχάριστη, χαμογελαστή, θηλυκή, την αγαπούσαν όλοι αμέσως. Η Μέριλιν παραμένει μια εικόνα του 21ου αιώνα, επειδή συμβολίζει, με υπερβολικό τρόπο, το γυναικείο ρόλο που ο πολιτισμός μας αποδίδει στις γυναίκες. Η Μέριλιν είναι η πεμπτουσία του αμερικανικού αρχέτυπου, το οποίο δεν είναι άλλο από το να πουλάς τον εαυτό σου: "Σας παρακαλώ, αγαπήστε με". Και ο Κλίντον το ίδιο κάνει, αλλά με τόσα διαφορετικά πρόσωπα, ώστε αυτή η στάση δεν μπορεί να είναι ειλικρινής».<p>
 <B>Είναι άραγε το «Blonde» ένα φεμινιστικό μυθιστόρημα:</B> <p>
 «Εντελώς. Αλλά νομίζω πως και οι άντρες που το διαβάζουν συμπάσχουν με τις δυστυχίες αυτής της γυναίκας, την οποία αντιμετωπίσαμε σαν αντικείμενο. Η Μέριλιν ήταν κάτι παραπάνω από μια όμορφη ξανθιά. Την ενδιέφερε η Ιστορία, η ποίηση, ήθελε να αποκτήσει παιδί... Ολοι βλέπουν μόνο τη γκλάμουρ πλευρά της ύπαρξής της. Ωστόσο, σ' όλη της τη ζωή ήταν ένα working girl: την εποχή που ζούσε στο ορφανοτροφείο, έκανε χιλιάδες αγγαρείες, μετά έκανε πάντα τις δουλειές στο σπίτι της ως νοικοκυρά, είχε εργαστεί σ' ένα εργοστάσιο αεροναυτικής, μετά ως μανεκέν και ως ηθοποιός. Η φιλοδοξία της δεν ήταν να γίνει σύμβολο του σεξ, αλλά μια μεγάλη ηθοποιός του θεάτρου».<p>
 <B>ΓKEΟPΓK ΟΣBAΛNT</B><p>
 <B>«Δ</b>εν είναι καθόλου απαραίτητο να είναι κανείς σαδιστής για να αισθανθεί ευχαρίστηση από την κακοτυχία του άλλου. Ουσιαστική αρχή της ύπαρξής μας είναι ο αποκλεισμός του άλλου. Κάθε ανθρώπινο ον είναι ένα εν δυνάμει αντίπαλος που μπορεί να μας πάρει κάτι και χαιρόμαστε όταν ο άλλος δυστυχεί. Είναι εντελώς φυσικό».<p>
 Μια τέτοια άποψη θα ταίριαζε απόλυτα στο Γάλλο συγγραφέα Μισέλ Ουελμπέκ, όμως η παραπάνω φράση ανήκει στο γερμανό ομόλογό του, Γκέοργκ Μ. Οσβαλντ. Ο 36χρονος δικηγόρος και πολλά υποσχόμενος συγγραφέας έχει ενθουσιάσει το κοινό πέρα από τον Ρίνο ποταμό, με το τελευταίο του βιβλίο «Alles was zahlt» (Αυτό που μετράει), στο οποίο περιγράφει με πικρία μια κοινωνία στην οποία ο καθένας χαίρεται με τη συμφορά του άλλου.<p>
 Ο Οσβαλντ, όπως γράφει η εφημερίδα «DieTageszeitung», περιγράφει την αποτυχία του ανθρώπου στο θαυμάσιο κόσμο της νέας οικονομίας.<p>
 Παρουσιάζει πρόσωπα που έχουν μάθε να δέχονται το σύστημα στο οποίο ζουν χωρίς την παραμικρή αμφισβήτηση, έτσι ώστε προτιμούν να πολεμούν και να περιφρονούν τον εαυτό τους, παρά να αντιμετωπίζουν δυναμικά τους μηχανισμούς που τους ωθούν στην άβυσσο.<p>
 «Η λογοτεχνία έχει ως αποστολή να περιγράψει πρότυπα ανθρώπων που δημιούργησε η νέα κοινωνία μας. Οσο πιο σκληρό είναι το βλέμμα πάνω τους, τόσο το καλύτερο», είχε δηλώσει ο συγγραφέας πριν από μερικούς μήνες στην ίδια εφημερίδα και σήμερα προσθέτει: «Πράγματι, είμαι ηθικολόγος. Καμιά φορά βέβαια το αρνούμαι, επειδή δεν θέλω να μου πουν πως δίνω μαθήματα ηθικής».<p>
 Σε άρθρο του το περασμένο καλοκαίρι με τίτλο «Το τέλος της ανατροπής», ο Οσβαλντ επιτίθεται σε μια τάση της γερμανικής λογοτεχνίας, η οποία έχει μολυνθεί -κατά την άποψή του- από την εμμονή της εποχής μας, η οποία περιορίζεται απλώς στη βελτίωση της καθημερινότητας της ύπαρξής μας, χωρίς να διεισδύσει στις βαθύτερες ανάγκες του ανθρώπου. Το «ευχάριστο» αντιπροσωπεύει τον ανώτατο βαθμό αισθητικής των συγγραφέων που ανήκουν σ' αυτήν τη λογοτεχνική τάση. Η κριτική κατά την άποψή τους πρέπει να είναι καταφατική, να έχει θετικό χαρακτήρα. Η καθαρή κατάφαση -πιστεύουν- είναι η μόνη μορφή κριτικής που μπορεί ακόμη να ασκηθεί. Ο Οσβαλντ, αντίθετος μ' αυτή την εκτίμηση, θεωρεί πως η ουσιαστική κριτική «που άλλοτε ονομαζόταν κριτική του συστήματος», έχει γίνει εδώ και καιρό ένα εμπόρευμα όπως τόσα άλλα.<p>
 Ο Γερμανός συγγραφέας γελά όταν τον συγκρίνουν με τον Ουελμπέκ, παρ' όλο που πιστεύει πως ο Γάλλος ομόλογός του περιγράφει στα βιβλία του με πολύ διεισδυτικό τρόπο τη θλιβερή μοίρα του απομονωμένου ανθρώπου σε μια κοινωνία που υποβάλλει στα μέλη της έννοιες περί ευτυχίας, οι οποίες ωστόσο, είναι αδύνατον να εφαρμοστούν στην πραγματικότητα. Ο Ουελμπέκ μπορεί να κάνει σκληρή κριτική στην κοινωνία, αλλά από αυτή την κριτική έχει γίνει σήμερα πολυεκατομμυριούχος, «σταρ» σε μια κοινωνία που περιφρονεί. Ο Οσβαλντ αναρωτιέται, χαμογελώντας με νόημα, αν είναι και ευτυχισμένος.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
