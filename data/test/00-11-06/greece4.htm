<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 6/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tης APΓYPΩΣ K. MΩPΟY<p>
 Γ</b>ια τους 33 Ιάπωνες η εκδρομή του Σαββάτου ξεκίνησε ως μια απολαυστική βόλτα στη χώρα που επέλεξαν για τις διακοπές τους. Για τον οδηγό, τη σύζυγο και την οικογένειά του, ως άλλη μια συνηθισμένη μέρα στη δουλειά του. Κανείς από αυτούς δεν μπορούσε να φανταστεί το ζωντανό εφιάλτη που θα ζούσαν για 9 ολόκληρες ώρες.<p>
 Τις στιγμές αγωνίας που έζησαν, ο καθένας από τη δική του θέση, περιέγραψαν χθες στην «Ε» ο οδηγός Γιώργος Τσάκωνας, η σύζυγός του Γιώτα και κάποιοι από τους Ιάπωνες εκδρομείς.<p>
 «Ολα ξεκίνησαν περίπου στις 10 το πρωί. Οδηγώντας προς Επίδαυρο, είδαμε ένα αυτοκίνητο, μάρκας "Αλφα Ρομέο", να κινείται με αναμμένα τα φώτα στο αντίθετο ρεύμα κυκλοφορίας, εκεί που ήμασταν εμείς. Προκειμένου να μη γίνει μετωπική σύγκρουση, αναγκάστηκα να σταματήσω. Εκείνη τη στιγμή βέβαια δεν ήξερα ούτε ποιος ήταν ούτε τι είχε κάνει, και φυσικά ούτε τις προθέσεις του. Μόλις σταματήσαμε, εκείνος κατέβηκε από το αυτοκίνητό του κρατώντας μια καραμπίνα στο χέρι. "Κατέβα κάτω γρήγορα εσύ", μου είπε. Κατέβηκα ρωτώντας τον τι του έκανα. "Εσύ προσωπικά τίποτα" απάντησε και ενώ με σημάδευε με το όπλο, έβαλε φωτιά στο αυτοκίνητο. <p>
 Τρόμαξα. Η κατάσταση στην οποία βρισκόταν δεν περιγράφεται. Ηταν αγριεμένος, ήταν γυρισμένο το μάτι του, φαινόταν αποφασισμένος». Στη συνέχεια ο Χρήστος Κεντήρας, αφού σιγουρεύτηκε ότι το όχημά του πήρε φωτιά, έβαλε μέσα τον οδηγό και του ζήτησε να κάνει αναστροφή. <p>
 «Μου είπε να γυρίσω προς Κόρινθο, αντίθετα προς την κατεύθυνση που πήγαινα και

να ειδοποιήσω το 100, για να πάει σε ένα τηλεοπτικό ή ραδιοφωνικό σταθμό να πει τα αιτήματά του. Μέχρι εκείνη την ώρα δεν ξέραμε τίποτα για τα εγκλήματα που είχε διαπράξει. Αργότερα, μισή ώρα μετά, άρχισε να μου λέει ορισμένα πράγματα για τα προβλήματα που είχε με την οικογένειά του και πολύ αργότερα ότι σκότωσε κάποιους ανθρώπους.<p>
 <b>«Eχυσε πετρέλαιο»</b><p>
 Οταν μίλησε με την Αστυνομία την πρώτη φορά, δεν ξέρω αν τους είχε πει ότι είχε σκοτώσει δύο ανθρώπους. Κάθε φορά που του τηλεφωνούσαν οι αστυνομικοί ή τους τηλεφωνούσα εγώ για να του μιλήσουν, έστελνα το τηλέφωνο στο πίσω κάθισμα, όπου καθόταν, με την Ιαπωνέζα αρχηγό του γκρουπ. Κατά συνέπεια, δεν μπορούσα να ακούσω τι έλεγε. Αντίθετα, όταν μιλούσα εγώ στο κινητό, είχα το μικρόφωνο του πούλμαν ανοιχτό και άκουγε τι έλεγα. Για να μην κάνει καμιά τρέλα, μη βάλει φωτιά στο λεωφορείο. Γιατί είχε χύσει πετρέλαιο στο λεωφορείο», συνεχίζει.<p>
 <b>Οσον αφορά για το αν ο Κεντήρας επικοινώνησε με τον Μάκη Τριανταφυλλόπουλο ή το αντίθετο, ο Γιώργος Τσάκωνας απαντά: </b><p>
 «Ο Kεντήρας μού ζήτησε να επικοινωνήσω και να βρω τον Τριανταφυλλόπουλο. Και το έκανα. Πρώτη φορά οι δυο τους μιλήσαν γύρω στις 2 μετά το μεσημέρι. Τότε με

γύρισε πάλι πίσω, προς Κόρινθο. Εφτασα στα διόδια της Ελευσίνας και αρχίσαμε να κατευθυνόμαστε προς Επίδαυρο. Κλείσαμε ραντεβού με τον Τριανταφυλλόπουλο στα διόδια της Κορίνθου. Το σχέδιο ήταν να είναι ο Τριανταφυλλόπουλος μόνος του σε κάποιο σημείο στην εθνική, ένα χιλιόμετρο μετά τα διόδια, για να σταματήσουμε και να τον πάρουμε από την μπροστινή πόρτα. <p>
 Tίποτα δεν έγινε έτσι. Από την πρώτη επικοινωνία και μετά, ξεκίνησαν οι διαπραγματεύσεις με τον Τριανταφυλλόπουλο, χωρίς εγώ να ξέρω τι λένε. Κάποια στιγμή μίλησα κι εγώ μαζί του. Ο Τριανταφυλλόπουλος μου είπε ότι ο Χρήστος θα παραδινόταν στο γραφείο του. Το ίδιο μου είπε και ο Χρήστος», περιγράφει τονίζοντας ότι αν και εκείνη τη στιγμή δεν φοβόταν, ουδέποτε είχε 100% εμπιστοσύνη στον απαγωγέα, «που είχε μεταπτώσεις στη συμπεριφορά του». <p>
 «Με τους αστυνομικούς ο Κεντήρας δεν είχε κανένα πρόβλημα. Αλλά με την οικογένειά του, αυτό έλεγε ξανά και ξανά. Πριν πυροβολήσει τον αστυνομικό, τον

είχε προειδοποιήσει. Μου είπε να του το πω και το έκανα. Εκείνος άρχισε να μένει με τη μοτοσικλέτα του πίσω από το πούλμαν. Οταν τον είδε από το τζάμι των πίσω καθισμάτων να ακολουθεί, τον πυροβόλησε» συμπληρώνει.<p>
 «Με άφησε να μιλήσω με την οικογένειά μου. Ο, τι του ζητήσαμε, μας έλεγε ναι. Μερικές φορές, που του ζήτησα εγώ ή ξεναγός να πάρω κάποιο τηλέφωνο, δεν έφερε αντίρρηση. Αφού βέβαια είχα το μικρόφωνο ανοιχτό και άκουγε τι έλεγα».<p>
 «Πρώτη φορά που μου τηλεφώνησε ο σύζυγός μου κι ήταν περίπου στις 5 το απόγευμα. Μου είπε ότι είναι καλά και δεν πρέπει να ανησυχούμε. Μέχρι εκείνη τη στιγμή ενημερωνόμουν μέσω του πρακτορείου του συζύγου μου ανά τακτά χρονικά

διαστήματα από κάποιους αστυνομικούς που βρίσκονταν εκεί» αναφέρει η Γιώτα Τσάκωνα, που δεν μπορεί ακόμη να πιστέψει τι συνέβη. «Μόλις έμαθα τι συνέβη, αισθανόμουν ότι δεν είχα αίμα μέσα μου. Είχα παγώσει. Αυτό τα λέει όλα. Αυτή ήταν η πρώτη μου αντίδραση. Τα παιδιά μας, ηλικίας 11 και 13 χρόνων, πανικοβλήθηκαν και έβαλαν τα κλάματα. Λίγο αργότερα με ξαναπήρε τηλέφωνο και μου είπε να ειδοποιήσω τον πατέρα του ότι είναι καλά».<p>
 Από εκείνη τη στιγμή και μετά η σύζυγος του οδηγού του λεωφορείου άρχισε να ηρεμεί. Η καρδιά της βέβαια, όπως λέει, πήγε στη θέση της όταν ο άντρας της πέρασε το κατώφλι του σπιτιού της, στη Νέα Ιωνία. <p>
 «Ο, τι και να πω δεν μπορώ να περιγράψω τα συναισθήματά μου. Οσο περνούσε η ώρα, ο φόβος καταλάγιαζε. Ηξερα ότι είχε το σύζυγό μου ανάγκη, αφού οδηγούσε το λεωφορείο. Βέβαια εκ των υστέρων έμαθα ότι είπε στον άντρα μου, αν θέλει να

αφήσει το λεωφορείο, να κατέβει και να το πάρει αυτός. Ο σύζυγός μου όμως ήταν

κάθετος σε αυτό. Δεν ήθελε να αφήσει το γκρουπ». «Να σας πω την αλήθεια, δεν φοβόμουν τόσο το δράστη όσο την κατάληξη που θα είχε αν επενέβαιναν οι αστυνομικοί. Και βέβαια αυτή τη σκέψη ήθελα να τη διώξω από το μυαλό μου», εξηγεί.<p>
<b> «Οι Iάπωνες τουρίστες»</b><p>
 «Μας είπε η ξεναγός ότι είχε οικογενειακά προβλήματα. Αν και φοβόμασταν, δεν πιστέψαμε ότι θα μας πειράξει. Φοβηθήκαμε. Δεν ξέραμε τι θα γινόταν αν επενέβαινε η Αστυνομία. Θα συνεχίσουμε τις διακοπές μας στην Ελλάδα», λέει μια

τουρίστρια, που επιβεβαιώνει ότι ο απαγωγέας ουδέποτε απείλησε τους τουρίστες,

αν και κατά διαστήματα φώναζε.<p>
 Και εκείνοι; «Οι τουρίστες στην αρχή φοβούνταν, αλλά μετά σιγά σιγά άρχισαν να

χαλαρώνουν. Ηταν άψογοι, δεν κουνήθηκαν από τις θέσεις τους, δεν δημιούργησαν το παραμικρό» τονίζει ο κ. Τσάκωνας. <p>
 «Ολες αυτές τις ώρες, που ήμασταν μαζί, δεθήκαμε. Παρά την ταλαιπωρία και τον αρχικό φόβο, από κάποια στιγμή και μετά άρχισα να τον συμπαθώ. Ισως επειδή τήρησε το λόγο του. Το έλεγε συνέχεια ότι θα αυτοκτονούσε. Και το έκανε» λέει με ανάμεικτα συναισθήματα για το θάνατο του 48χρονου φανοποιού.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
