<html>

<!--

Web Author:  Αριστείδης Παλιούρας 

email: aris@enet.gr

-->

<head>



<title>E Online - ΟΙΚΟΝΟΜΙΑ </title>

</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 24/12/2000 

</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>

Aπό τη δραχμή στο «εικονικό» ευρώ<p>
H νέα εποχή θα φέρει συρρίκνωση μισθών και πρόσθετες πιέσεις στις μικρομεσαίες επιχειρήσεις<p>
Tου Γ. AΓΓEΛH<p>
Λέγεται ότι το νόμισμα μιας χώρας είναι ο καθρέφτης της οικονομίας της. Αυτός ο καθρέφτης που για 170 χρόνια ήταν η δραχμή τώρα αλλάζει και γίνεται «μαγικός», καθώς το νέο νόμισμα, το ευρώ, υπάρχει και δεν υπάρχει... Αυτό θα μπερδέψει λιγάκι τα πράγματα για έναν περίπου χρόνο μέχρι να πάρουμε στα χέρια μας το νέο χαρτονόμισμα και τα κέρματα του ευρώ, τον Ιανουάριο του 2002.<p>
Μέχρι τότε, η δραχμή θα εξακολουθεί να κυκλοφορεί τυπικά και να «μετράει» αυτά που πληρώνουμε και αυτά που μας πληρώνουν. Το «τυπικά» αφορά το γεγονός ότι, από την 1/1/2001, η δραχμή ως ανεξάρτητο νόμισμα θα πάψει να υπάρχει και θα είναι άλλη μια ­η δωδέκατη­ υποδιαίρεση του ευρώ, καθώς η αξία της θα είναι το 1/340,75 του ευρώ.<p>
Σε μισθωτούς - επιχειρήσεις<p>
Από το σημείο αυτό όμως αρχίζουν να φαίνονται και οι ουσιαστικές διαφορές από αυτή την μετάλλαξη της δραχμής σε υποδιαίρεση του ευρώ. Διαφορές που θα γίνουν γρήγορα φανερές τόσο στο εισόδημα των μισθωτών εργαζομένων όσο και στον μέχρι τώρα τρόπο ύπαρξης του μεγαλύτερου αριθμού των ελληνικών επιχειρήσεων, των μικρομεσαίων επιχειρήσεων.<p>
Για τους μισθωτούς, το διαθέσιμο εισόδημά τους σε ευρώ πολύ γρήγορα θα διαπιστώσουν ότι είναι αρκετά μικρότερο από εκείνο των συναδέλφων τους στις άλλες χώρες της ευρωζώνης. Θα διαπιστώσουν όμως ταυτόχρονα ότι οι τιμές των προϊόντων που αγοράζουν και τα οποία προέρχονται σε ποσοστό μεγαλύτερο από το 65% από τις χώρες της ευρωζώνης, δεν είναι αντίστοιχα μικρότερες.<p>
Θα διαπιστώσουν μάλιστα, σε χρόνο όχι μεγαλύτερο από 12-18 μήνες, ότι οι τιμές αυτές των προϊόντων «συγκλίνουν» προς τα πάνω, όπως προβλέπουν οι μελέτες που έχουν γίνει στην Κομισιόν για τη σύγκλιση των τιμών στην ευρωζώνη, ενώ αντίθετα οι μισθοί και οι αμοιβές δεν πρόκειται να συγκλίνουν με την ίδια ταχύτητα.<p>
Αυτό θα έχει ως αποτέλεσμα τα αμέσως επόμενα χρόνια να συρρικνωθεί σταδιακά το διαθέσιμο εισόδημα στην Ελλάδα, όσον αφορά την πλειονότητα των μισθωτών και συνταξιούχων... Για τις μικρομεσαίες επιχειρήσεις έχουν ήδη δρομολογηθεί επίσης κάποιες εξελίξεις, οι οποίες θα εμφανισθούν σε μεγάλη έκταση σε δύο με τρία χρόνια.<p>
Η οπωσδήποτε θετική για την οικονομία εξέλιξη της μείωσης των επιτοκίων σε επίπεδα ευρώ δεν θα αγγίξει όλους ταυτόχρονα και οπωσδήποτε όχι στο ίδιο ποσοστό. Ηδη, όπως έγινε φανερό από τις ανακοινώσεις των τραπεζών, η προσαρμογή των χρηματοδοτήσεων από τις ελληνικές εμπορικές τράπεζες στις ΜΜΕ έχει αγγίξει όσον αφορά τη μείωση των επιτοκίων σχεδόν το μέγιστο όριο.<p>
Οι μειώσεις επιτοκίων στις χορηγήσεις έχουν ήδη καλύψει σχεδόν το 90% του ποσοστού που οι ελληνικές τράπεζες έχουν την πρόθεση να κάνουν λειτουργώντας σε περιβάλλον ευρώ. Το κόστος του χρήματος για τις ΜΜΕ δεν πρόκειται να μειωθεί σημαντικά περισσότερο από όσο είναι σήμερα, τουλάχιστον για τους επόμενους 6-7 μήνες.<p>
Το γεγονός αυτό, σε συνδυασμό με την αλλαγή από τις τράπεζες του συστήματος χορηγήσεων προς τις ΜΜΕ λόγω των υποχρεώσεων που αναλαμβάνουν απέναντι στην Ευρωπαϊκή Κεντρική Τράπεζα, κάνει την κατάσταση ακόμα πιο δύσκολη. Eνώ μέχρι πρόσφατα οι τράπεζες χορηγούσαν προς τις ΜΜΕ δάνεια κυρίως μέσω των υποκαταστημάτων τους με κριτήριο την προσωπική γνώση του διευθυντή του υποκαταστήματος για την αξιοπιστία της επιχείρησης, τώρα το σύστημα συγκεντρώνεται σε μια κεντρική υπηρεσία με αυστηρό έλεγχο και κριτήριο την ήδη υπάρχουσα κίνηση κεφαλαίων της ΜΜΕ. Τα πρώτα στοιχεία εφαρμογής του νέου συστήματος έχουν προκαλέσει μια ασφυκτική πίεση στις ΜΜΕ, η οποία είναι άγνωστο ακόμα πού θα οδηγήσει όσο αφορά τον αριθμό των ΜΜΕ που θα επιβιώσουν...<p>
«Ξεκαθάρισμα»...<p>
Στην ΤτΕ παρατηρούν το φαινόμενο και δεν σχολιάζουν αλλά παραδέχονται ότι αυτό «βολεύει» και τη συγκράτηση του πληθωρισμού. <p>
Από άλλες πλευρές πάλι σχολιάζουν ότι έτσι θα γίνει η «εκκαθάριση των μικρομεσαίων που δεν μπορούν να επιβιώσουν στο νέο ανταγωνιστικό περιβάλλον», ενώ από τις ΜΜΕ αντίθετα υποστηρίζουν ότι αυτό απλώς διευκολύνει τη συγκεντροποίηση της οικονομικής δραστηριότητας στις μεγάλες ξένες και ελληνικές επιχειρήσεις εξαφανίζοντας τις ΜΜΕ... Και η κυβέρνηση; Εκεί απλώς ανακοινώνουν προγράμματα ενίσχυσης των ΜΜΕ μέσω του Γ' ΚΠΣ, στα οποία όμως ελάχιστη πρόσβαση τελικά έχουν οι ΜΜΕ «ελληνικών διαστάσεων»... <p>
Από τη δραχμή στο ευρώ του μέλλοντός μας λοιπόν και... βλέπουμε τι θα γίνει τελικά.<p>
Mε το ποδαρικό του 2001 οι πρώτες αλλαγές<p>
Tου XP. ZIΩTH<p>
ΝEΑ σελIδα γυρίζουν από την ερχόμενη εβδομάδα επιχειρήσεις και καταναλωτές, καθώς μαζί με τον καινούριο χρόνο κάνει ποδαρικό στην Ελλάδα και το ευρώ. Η νέα πραγματικότητα κρύβει εκπλήξεις ευχάριστες και δυσάρεστες για όλους τους φορείς της οικονομικής ζωής, καθώς το «νόημα» της μετατροπής των δραχμών σε ευρώ δεν περιορίζεται μόνο στο πρακτικό σκέλος της «ανταλλαγής των δύο νομισμάτων». Τα νέα δεδομένα που επιφυλάσσει το λυκαυγές του νέου χρόνου για κάποιους είναι ευχάριστα, ενώ αντίθετα ορισμένους άλλους μάλλον πρέπει να τους προβληματίσουν. <p>
 Οι καταθέτες δεν πρόκειται από τις 3 Ιανουαρίου (είναι στην ουσία η πρώτη εργάσιμη ημέρα του χρόνου, καθώς στις 2 Ιανουαρίου δεν θα λειτουργήσουν οι τράπεζες και το χρηματιστήριο) να δουν στο βιβλιάριό τους τις οικονομίες τους να έχουν «μετατραπεί» σε ευρώ. Βέβαια με απογοήτευση θα διαπιστώσουν ότι οι τόκοι που τους έχουν πιστωθεί για το δεύτερο εξάμηνο του 2000 είναι αρκετά περιορισμένοι, καθώς τα επιτόκια στο ταμιευτήριο έχουν συμπιεστεί στο 3%. Δηλαδή μετά την αφαίρεση του φόρου  καθαρή απόδοση έχει περιοριστεί στο 2,55%.<p>
Βέβαια τόσο το υπόλοιπο της κατάθεσης όσο και οι τόκοι θα είναι εκφρασμένα σε δραχμές. Ορισμένες τράπεζες, όπως η Γενική, έχουν ήδη ξεκινήσει τη διπλή αναγραφή, δηλαδή εκφράζουν το ποσό σε δραχμές και σε ευρώ. <p>
Οι υπόλοιπες έχουν ήδη πραγματοποιήσει την απαραίτητη προεργασία και θα ξεκινήσουν σταδιακά τη διπλή αναγραφή. Προς το παρόν δεν συντρέχει λόγος για τους καταθέτες να σπεύσουν να μετατρέψουν τους καταθετικούς τους λογαριασμούς σε ευρώ, αφού οι αναλήψεις που πρέπει να πραγματοποιούν για την κάλυψη των αναγκών τους θα είναι σε δραχμές.<p>
Ομως από το δεύτερο εξάμηνο του έτους σταδιακά οι τράπεζες θα προχωρήσουν από μόνες τους στη μετατροπή των δραχμικών λογαριασμών σε ευρώ, προκειμένου να είναι έτοιμες να λειτουργήσουν το 2002, οπότε θα αρχίσει η απόσυρση των δραχμών από την αγορά. <p>
 Εκπληξη, η οποία θα είναι μάλλον ευχάριστη, περιμένει τους δανειολήπτες. Και αυτό γιατί οι τράπεζες θα προχωρήσουν σε μείωση των επιτοκίων των περισσότερων κατηγοριών δανείων. Ομως αναμένεται για ορισμένες κατηγορίες δανείων, τα οποία χορηγούν ήδη οι τράπεζες σε ευρώ, με ιδιαίτερα χαμηλό επιτόκιο, να υπάρξει άνοδος των επιτοκίων τους. (Περισσότερα για τα δάνεια στη διπλανή σελίδα).<p>
 Οι τράπεζες προκειμένου να λειτουργήσουν στο νέο περιβάλλον πρέπει να λύσουν ορισμένα πρακτικά ζητήματα. Για παράδειγμα τα ΑΤΜ των τραπεζών, δηλαδή τα μηχανήματα αυτόματων συναλλαγών, πρέπει να είναι σε θέση να λειτουργήσουν στο περιβάλλον του ευρώ, πολύ πριν κάνει το ενιαίο νόμισμα την παρουσία του με φυσική μορφή. <p>
Στις αποδείξεις<p>
Ετσι κάθε φορά που ο καταθέτης θα χρησιμοποιεί το μηχάνημα για να κάνει κάποια ανάληψη, πρέπει στην απόδειξη να αναγράφεται το ποσό που εκταμιεύει ο πελάτης, αλλά και το υπόλοιπο του λογαριαμού του, όχι μόνο σε δραχμές αλλά και σε ευρώ. Οι τράπεζες υποστηρίζουν ότι έχουν πραγματοποιήσει τις σχετικές τροποποιήσεις στο λογιστικό τους σύστημα. Ετσι σύμφωνα με εκτιμήσεις τραπεζικών στελεχών, μέσα στο πρώτο εξάμηνο του έτους, όλα τα ATM που λειτουργούν στην Ελλάδα, θα είναι σε θέση να εκφράζουν τα ποσά τόσο σε δραχμές όσο και σε ευρώ. <p>
n Βέβαια το παραπάνω είναι από τα πιο απλά ζητήματα που έχουν να αντιμετωπίσουν οι ελληνικές τράπεζες, το οποίο σχετίζεται με την πελατεία τους. Ομως από την 1.1.2001 ανακύπτουν μια σειρά από ζητήματα τα οποία κάνουν πιο δύσκολες τις καθημερινές συναλλαγές, κυρίως των μικρότερων τραπεζών. Για παράδειγμα οι ελληνικές τράπεζες, οι οποίες προσέφευγαν μέχρι τώρα στην Τράπεζα της Ελλάδος για να τους χορηγήσει ρευστότητα, όποτε αντιμετώπιζαν έλλειψη με τον καινούριο χρόνο πρέπει να «αιτούνται» για το θέμα αυτό μαζί με όλες τις άλλες τράπεζες της ζώνης του ευρώ, από την Ευρωπαϊκή Κεντρική Τράπεζα. <p>
Για τους πρώτους μήνες του 2001 η ΤτΕ έχει εξασφαλίσει με τους μηχανισμούς που διαθέτει, ικανή ρευστότητα για όλες τις ελληνικές τράπεζες. Ετσι το πιο πιθανό είναι ότι δεν θα αναγκαστούν να προσφύγουν στην ΕΚΤ. Ομως μεσοπρόθεσμα ο μηχανισμός χρηματοδότησης των τραπεζών από την ΕΚΤ εκτιμάται ότι θα αποτελέσει καθοριστικό στοιχείο που θα κρίνει την ανταγωνιστικότητα των τραπεζών.</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640> 

<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>



</body></html>



