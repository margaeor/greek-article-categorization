<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 24/12/2000
</B></FONT>

		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td></P>

</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

Tου ΣTPATH ΛIAPEΛΛH<p>
Λίγο μετά τα μεσάνυχτα της Παρασκευής, ο πρωθυπουργός, βγαίνοντας από την αίθουσα συνεδριάσεων της Βουλής, επαναλάμβανε μία δήλωση που γίνεται κάθε χρόνο, σε τέτοιες περιπτώσεις: <p>
«Η υπερψήφιση του προϋπολογισμού καταδεικνύει ότι η κυβέρνηση παραμένει ισχυρή και εξουσιοδοτημένη να προχωρήσει την οικονομική της πολιτική».<p>
Την ίδια ώρα, όμως, στους διαδρόμους του Κοινοβουλίου οι υπουργοί της κυβέρνησης δεν αντάλλασαν μόνο τις καθιερωμένες ευχές: <p>
Δίπλα στο «Καλά Χριστούγεννα» προσέθεταν και το... «καλά ξεμπερδέματα». Και δεν είχαν άδικο, αφού -πλην του κόμματος Αβραμόπουλου- το μόνιμο θέμα συζήτησης μεταξύ των πρασίνων είναι η εσωκομματική κατάσταση στο ΠΑΣΟΚ- με αιχμή το νέο «χτύπημα» Ακη. <p>
Και τι είπε ο κ. Τσοχατζόπουλος; Μα, ό,τι είχε πει και ο Θ. Πάγκαλος. Οτι, δηλαδή, οκτώ μήνες μετά τις εκλογές «κάποιοι δεν έχουν λάβει το μήνυμα της κάλπης», και πως «η κίνηση Αβραμόπουλου πυροδοτεί διεργασίες και στην κεντροαριστερά».<p>
Το μωσαϊκό των αντικρουόμενων απόψεων που έχει διαμορφωθεί στο εσωτερικό του κυβερνώντος κόμματος, αποτελεί διπλό πονοκέφαλο για τον Κ. Σημίτη: Από τη μια ακυρώνει ουσιαστικά το επιχείρημα του μεγάρου Μαξίμου ότι ο «Αβραμόπουλος και το νέο κόμμα δεν απασχολούν την κυβέρνηση γιατί είναι ενδοοικογενειακό πρόβλημα της Ν.Δ.». Ταυτόχρονα, όμως, καθιστά επιβεβλημένη την ανάληψη άμεσων πρωτοβουλιών από τον πρόεδρο της κυβέρνησης αμέσως μετά τις γιορτές, με στόχο την αναστροφή του κλίματος και την αποκατάσταση των δεσμών συνοχής στο εσωτερικό της κυβέρνησης.<p>
Ο πρωθυπουργός, όπως λένε στενοί συνεργάτες του, «γνωρίζει ότι αν η κυβέρνηση συνεχίσει να πορεύεται αυτοαμφισβητούμενη, τότε σε πολύ μικρό χρονικό διάστημα θα βρεθεί σε εξαιρετικά δυσχερές σημείο και πάντως πίσω από τις εξελίξεις». Κυρίαρχη πεποίθηση, λοιπόν, είναι ότι χρειάζεται «φυγή προς τα εμπρός». <p>
Με πολιτικές παρεμβάσεις και κινήσεις που θα αποκαταστήσουν την εμπιστοσύνη της κοινής γνώμης προς την κυβέρνηση, αλλά και θα κατασβέσουν τις εστίες αντιπαράθεσης στο εσωτερικό του κινήματος με αφορμή την έλευση του δημάρχου στην πολιτική αρένα.<p>
Η σκέψη που κερδίζει ολοένα και περισσότερο έδαφος στο μέγαρο Μαξίμου είναι ο ανασχηματισμός. Εστω και αν ο Κ. Σημίτης στην τελευταία συνάντησή του με βουλευτές του ΠΑΣΟΚ διέψευσε τα σενάρια με τη φράση «οι υπουργοί δεν είναι τραπουλόχαρτα», δεν είναι λίγοι εκείνοι που του εισηγούνται να προχωρήσει σε αλλαγή του κυβερνητικού σχήματος και μάλιστα σαρωτική. Στέλνοντας έτσι μήνυμα ανανέωσης αλλά και ξεκαθαρίσματος κάποιων λογαριασμών, που παραμένουν εδώ και πολύ καιρό ανοικτοί. <p>
Κάπου εδώ βέβαια αρχίζουν τα προβλήματα, καθώς μόνο εύκολο δεν είναι για τον πρωθυπουργό αυτή την περίοδο ν' ανακατέψει την... κυβερνητική τράπουλα χωρίς να «καεί».<p>
Το μεγαλύτερο αγκάθι που έχει μπροστά του ο πρωθυπουργός είναι ποια στάση θα υιοθετήσει απέναντι στον Ακη Τσοχατζόπουλο. Αν, δηλαδή, θα τον αναβαθμίσει σε  κυβερνητικά πόστα, δίνοντάς του έτσι και εσωκομματικούς πόντους, ή αν θα τον αφήσει αμετακίνητο ενισχύοντας τις αφορμές που του δίνει για άσκηση έντονης κριτικής.<p>
Την ίδια στιγμή ο Γ. Παπαντωνίου συνεχίζει να πιέζει για αλλαγή πόστου.<p>
Ενα μικρότερο, αλλά πάντως αγκάθι, αποτελεί ο Θ. Πάγκαλος, ο οποίος είτε εντός είτε εκτός κυβέρνησης παραμένει απρόβλεπτος και άραγε για πόσο ακόμη ο Δημήτρης Ρέππας θα τρέχει να καλύπτει τις βολές του; <p>
Ολ' αυτά και ακόμη περισσότερα καλείται να αντιμετωπίσει και κυρίως να επιλύσει ο Κ. Σημίτης αμέσως μετά τις γιορτές σε μια περίοδο που ο δήμαρχος θα συνεχίζει τις κινήσεις επικοινωνιακής στρατηγικής και ο Κ. Καραμανλής θα μεθοδεύει την επανίδρυση της Ν.Δ. ή έστω τη μετεξέλιξή της. <p>
Μια περίοδο δηλαδή που κερδισμένος θα είναι αυτός που στέκεται τυχερός στο παιχνίδι «31». Mε άλλα λόγια, εκείνος που θα... τραβήξει από τριάντα, άσο...

</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
