<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


«Πώς φαίνεται ότι είμαι ο Αμερικανός εδώ μέσα; Δεν καπνίζω και δεν έχω κινητό τηλέφωνο», διαπίστωνε με το εξαιρετικό του χιούμορ χθες το μεσημέρι, στο θέατρο «Βασιλάκου», εν μέσω «μαινόμενων» κινητών και αναμμένων τσιγάρων, ο μοναδικός «Aμερικανός» της παρέας, ο Nεοϋορκέζος συγγραφέας Τζεφ Μπάρον.<p>
 Ο οποίος, προσκεκλημένος του θεάτρου «Διαδρομή» και των συντελεστών της αθηναϊκής παράστασης του έργου του «Κάθε Πέμπτη κύριε Γκριν», του σκηνοθέτη και πρωταγωνιστή Γιώργου Μιχαλακόπουλου, του συμπρωταγωνιστή Γεράσιμου Σκιαδαρέση, του μεταφραστή Ερρίκου Μπελιέ, του φωτιστή Νίκου Καβουκίδη -και όχι μόνο- με εκφραστικότητα και «τρυφερό» χιούμορ μίλησε με ενθουσιασμό για την ελληνική παράσταση του έργου του, που επαναλαμβάνεται και φέτος (στο θέατρο «Βασιλάκου» στον Κεραμεικό) μετά την περσινή επιτυχία.<p>
 «Είναι συναρπαστικό που βρίσκομαι εδώ, αφού δεν αισθάνομαι ότι είμαι μακριά από τη χώρα μου. Δεν μπορείτε να φανταστείτε πόσο συναρπαστικό είναι να γράφω κάτι για την πόλη μου, τη Νέα Υόρκη, και περνώντας τον ωκεανό να βλέπω μια παράσταση τόσο συγγενική στον τρόπο που τη συνέλαβα», ξεκίνησε ο προσκεκλημένος συγγραφέας.<p>
 Αυτό το «συγγενική», που φρόντισε να το τονίσει ο Μπάρον, δεν ήταν τυχαίο. Ο συγγραφέας παρακολούθησε την παράσταση το Σαββατόβραδο, και εντυπωσιάστηκε, όπως είπε, κατ' αρχάς από την «εσωτερικότητα» και το «βάθος» των δύο ερμηνευτών. «Οι ηθοποιοί είναι εντελώς ανθρώπινοι. Συνήθως οι ερμηνευτές δεν αποφεύγουν την πρόκληση του γέλωτα. Στην ελληνική παράσταση χάρηκα που δεν είδα προσπάθεια για εκμαίευση γέλιου. Εδώ διέκρινα βάθος υποκριτικό που δεν έχω ξαναδεί. Ο Μιχαλακόπουλος έκανε ό,τι ακριβώς απαιτούσε ο ρόλος του, ο Γεράσιμος, που ο χαρακτήρας του είναι προσωπικό μου βίωμα, με συγκίνησε».<p>
 Οσο για τα σκηνικά του έργου, τα οποία υπογράφει ο Απόστολος Βέττας, όπως ανέφερε, «παραπέμπουν κατευθείαν σε ένα διαμέρισμα της Νέας Υόρκης, πράγμα που

με έκανε μόλις τα αντίκρισα να συγκινηθώ». Αλλά και για τη μετάφραση (του Ερρίκου Μπελιέ) ακόμη και για τη μουσική (που επιμελήθηκε η Ηλέκτρα Παπακώστα)

μόνο καλά λόγια είχε να πει. Εξάλλου, ένας ακόμη λόγος που έκανε το συγγραφέα να ενθουσιαστεί ήταν και ο «εντυπωσιακά μεγάλος αριθμός νεαρών θεατών» που είδε στην παράσταση του Σαββάτου, σε αντίθεση με τις συνήθειες του νεανικού κοινού των ΗΠΑ.<p>
 « Εχω την αίσθηση ότι στην Ελλάδα, αλλά και στις άλλες χώρες, το θέατρο εκτιμάται περισσότερο απ' ό,τι στις ΗΠΑ. Η νεότερη γενιά στην Αμερική δεν έχει

μεγαλώσει με το θέατρο. Βεβαίως το θέατρο στις ΗΠΑ είναι πολύ ακριβό. Εξήντα πέντε δολάρια έχει το εισιτήριο για την πρόζα και 85 για το μιούζικαλ. Ο κόσμος πάει το πολύ δύο φορές το χρόνο στο θέατρο», διευκρίνισε, για να συμπληρώσει αμέσως μετά, απευθυνόμενος στους δύο ηθοποιούς: <p>
 «Αν και το έργο αναφέρεται στις σχέσεις, τη μοναξιά δύο Nεοϋορκέζων που μόλις γνωρίζονται, όταν το έβλεπα στην παράστασή σας ήταν σαν να παρακολουθούσα ένα έργο γραμμένο για την Ελλάδα». <p>
 Ο Γιώργος Μιχαλακόπουλος, αφού καλωσόρισε στη νέα στέγη του θεάτρου «Διαδρομή»

τόνισε την «ιδιαίτερη αίσθηση του να ξέρεις ότι αυτά που εκφέρεις πάνω στη σκηνή έχουν αποδέκτη τους κάποιον που τα έχει πονέσει, το συγγραφέα του».<p>
 »Στη διάρκεια της παράστασης του Σαββάτου υπήρχε ένα ρευστό μεταξύ σκηνής και συγγραφέα, σαν να ήμασταν προσυνεννοημένοι. Είναι ένα μπαλάκι περίεργο που παίζεται, μεταξύ σκηνής-πλατείας, το οποίο πολύ μού θύμιζε ερωτική πράξη. Είναι γοητευτικό το θεατρικό "ταξίδι" όταν ξέρεις ότι ο συγγραφέας είναι παρών», κατέληξε.<p>
 Αλλά και για τον Γεράσιμο Σκιαδαρέση «όταν δεν επιδιώκεις επίδειξη των ικανοτήτων σου, αισθάνεσαι μια προσυνεννόηση με το συγγραφέα, που βρίσκεται στο κοινό».<p>
 Το «Κάθε Πέμπτη κύριε Γκριν», ένα έργο λεπτών αποχρώσεων, το οποίο ισορροπεί μεταξύ κωμωδίας και δράματος, έχει μεταφραστεί σε 9 τουλάχιστον γλώσσες και έχει παρουσιαστεί σε κάθε γωνιά της υφηλίου, στην Αμερική, την Ευρώπη, την Αυστραλία, την Ασία, την Αφρική (αυτό τον καιρό παίζεται στο Αμστερνταμ, στη Βιέννη, στο Σάο Πάολο, ενώ συντόμως έπονται το Ισραήλ, η Τουρκία και το Παρίσι). Συνηθέστερα οι παραστάσεις του παρατείνονται για περισσότερες από μια

σεζόν, όπως ακριβώς συνέβη και στην Ελλάδα.<p>
<b> IΩ. KΛEΦTΟΓIANNH<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
