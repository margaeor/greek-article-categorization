<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Σ</b>φοδρή αντιπαράθεση ξέσπασε μεταξύ του προέδρου του Αρείου Πάγου Στ. Ματθία και

της Ενωσης Δικαστών και Εισαγγελέων με αφορμή ομιλία του ανώτατου δικαστή σε ημερίδα που διοργανώθηκε στη Θεσσαλονίκη με θέμα: «Σχέσεις δικαστών και δικηγόρων».<p>
 Ο κ. Ματθίας κατηγορεί την ένωση για αυτοπροβολή και φθηνό συνδικαλιστικό εντυπωσιασμό, καθώς ανακοίνωσή της τού αποδίδει δηλώσεις που ο ίδιος υποστηρίζει ότι ουδέποτε έκανε. «Οσα φέρομαι σε μερίδα του Tύπου και σε ανακοίνωση της ΕΔΕ ότι είπα στη Θεσσαλονίκη κατά τη διάρκεια επιστημονικής εκδήλωσης εις βάρος δικαστών, δεν ελέχθησαν», αναφέρει και διαψεύδει ότι είπε την επίμαχη φράση: «Δικαστές δεν είναι αμερόληπτοι, διότι διατηρούν δεσμούς με

κέντρα συμφερόντων και δέχονται πιέσεις από την εκτελεστική εξουσία και από ανώτατους δικαστές». <p>
 <b>«Δεν είπα»<p></b>
 «Στην πραγματικότητα δεν είπα καθόλου όσα φέρομαι πως είπα», τονίζει ο πρόεδρος του Αρείου Πάγου σε οργισμένη ανακοίνωση που εξέδωσε χθες. «Στην ομιλία μου που την παρακολούθησαν 200 περίπου δικαστές και δικηγόροι ανέπτυξα τα παράπονα κάθε πλευράς έναντι της άλλης και είπα ότι οι δικηγόροι ευλόγως προσδοκούν από τους δικαστές να απέχουν από εκδηλώσεις που θα μπορούσαν να τους εμφανίσουν ως συνδεόμενους με συμφέροντα, καθώς και να αποκρούουν κάθε τυχόν επέμβαση ή υπόδειξη, ακόμη και αν προέρχεται από την εκτελεστική εξουσία

ή από ανώτερους δικαστές».<p>
 Ο κ. Ματθίας υποστηρίζει ότι η ανακοίνωση της ΕΔΕ εκδόθηκε επειδή αρνήθηκε στον πρόεδρό της να του δώσει εξηγήσεις τις οποίες επιζητούσε προφανώς για συνδικαλιστική κατανάλωση. «Στόχος της ήταν όχι η προστασία των δικαστών από εμένα, αλλά η αυτοπροβολή και ο φθηνός συνδικαλιστικός εντυπωσιασμός εκείνων που την υπογράφουν. Οι ανοίκειες εκφράσεις, που οι συντάκτες της χρησιμοποίησαν, επιβεβαιώνουν τον ως άνω στόχο τους. Από τη δική τους ανακοίνωση επήλθε στην πραγματικότητα, εντελώς απρόκλητα, δημοσιότητα μιας φανταστικής δήλωσης που κακόβουλα μου αποδόθηκε, με αποτέλεσμα την κατασπίλωση

των δικαστών». Και αφού διαβεβαιώνει ότι «δεν πρόκειται να επανέλθει, έστω κι αν προκληθεί», καταλήγει λέγοντας ότι το πεδίο παραμένει ελεύθερο στους «συνδικαλιστές». <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
