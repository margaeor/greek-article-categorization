<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tης <b>ΧΑΡΑΣ ΤΖΑΝΑΒΑΡΑ<p>
 Τ</b>ο 2002 θα αποκτήσουν προσωρινό τίτλο -πέντε χρόνια αργότερα θα γίνει οριστικός

και αδιαπραγμάτευτος- 500.000 ιδιοκτησίες που καταγράφηκαν στην πρώτη φάση τού

υπό κατάρτηση Εθνικού Κτηματολογίου.<p>
 Την ίδια χρονιά θα λειτουργήσουν τα 40 πρώτα κτηματογραφικά γραφεία, στη θέση ισάριθμων υποθηκοφυλακείων που θα καταργηθούν.<p>
 Την πορεία υλοποίησης του «μεγαλύτερου από τα μεγάλα έργα» παρουσίασε χθες, σε

συνέντευξη Tύπου, ο υπουργός ΠΕΧΩΔΕ Κώστας Λαλιώτης. Από τα στοιχεία που έδωσε
στη δημοσιότητα προκύπτει ότι έως τώρα έχουν ολοκληρωθεί ή βρίσκονται υπό κτηματογράφηση 11 εκ. στρέμματα σε 450 δήμους και κοινότητες σε όλη τη χώρα. Για το πρόγραμμα αυτό (Α' και Β' πιλοτικό και 1ο κύριο πρόγραμμα) έχουν διατεθεί έως τώρα 55 δισ. δραχμές και έχουν δημιουργηθεί 9.500 θέσεις εργασίας. Από αυτές, το 60% καλύπτονται από την τοπική αγορά και τα υπόλοιπα από την Αθήνα και τη Θεσσαλονίκη, όπου βρίσκονται οι έδρες 800 μελετητικών γραφείων που μετέχουν στο πρόγραμμα.<p>
 Στο Γ' ΚΠΣ έχει προβλεφθεί κονδύλι της τάξης των 84 δισ. δραχμών, που θα απορροφηθούν ώς το 2006. Στο ίδιο διάστημα θα δημιουργηθούν 20.000 νέες θέσεις

εργασίας.<p>
 Στην πρώτη ομάδα των κτηματογραφήσεων έχουν υποβληθεί δηλώσεις για περισσότερα

από 4 εκατ. ακίνητα από 2 εκατ. πολίτες, οι οποίοι έχουν ήδη λάβει στο σπίτι τους επιστολή-αντίγραφο με χάρτη που δείχνει την ιδιοκτησία τους, ενώ έχουν ολοκληρωθεί οι χάρτες για 2 εκατ. στρέμματα. Για τις καταγραφές αυτές έχουν υποβληθεί 180.000 ενστάσεις, ποσοστό 15% επί των δηλωθέντων ακινήτων, που αφορούν 125.000 ιδιοκτησιακά δικαιώματα. Από αυτές έχουν εκδικαστεί έως τώρα οι 20.000 και η διαδικασία θα ολοκληρωθεί σε ένα εξάμηνο, όπως διαβεβαίωσε ο κ. Λαλιώτης.<p>
 Το 39% των ενστάσεων αφορά αντιρρήσεις για το εμβαδόν της ιδιοκτησίας και το 6% διαφορές στα όρια. Το 22% αναφέρονται σε διαφορές σε τίτλους ιδιοκτησίας και το 12% στοιχεία αυτού που υπέβαλε τη δήλωση. Το 11% αφορά εγγραφή αγνώστου

ή άλλου ιδιοκτήτη και το 10% ασάφεια στον προσδιορισμό της θέσης του ακινήτου.

Για την εκδίκασή τους έχουν συγκροτηθεί 55 ανεξάρτητες επιτροπές, στις οποίες μετέχουν ειρηνοδίκες, τοπογράφοι μηχανικοί, δικηγόροι και εκπρόσωποι της αντίστοιχης νομαρχίας και των ενδιαφερομένων δήμων.<p>
 Από τις έως τώρα καταγραφές προκύπτει ότι 30.000 ακίνητα έχουν δηλωθεί από δύο

διαφορετικούς ιδιοκτήτες. Το ποσοστό των διπλοδηλώσεων αντιπροσωπεύει το 0, 3% των αστικών ακινήτων, που φτάνει στο 2% στις αγροτικές περιοχές, όπου είναι ακόμη καθεστώς οι μεταβιβάσεις ακινήτων διά λόγου.<p>
 Για πρώτη φορά προχωρά παράλληλα η πρώτη ολοκληρωμένη καταγραφή των δασικών εκτάσεων της χώρας. Εχουν ολοκληρωθεί οι δασικοί χάρτες για 2 εκατ. στρέμματα και θα ακολουθήσουν σύντομα άλλα 5 εκατ. στρέμματα.<p>
 Στις αρχές του χρόνου θα κληθούν να υποβάλουν δηλώσεις ιδιοκτήτες με ακίνητα σε άλλους 106 ΟΤΑ, σε 2, 5 εκ. στρέμματα, ενώ έχουν ξεκινήσει οι διαδικασίες για την έναρξη της κτηματογράφησης σε άλλους 740 σε συνολική έκταση 13 εκατ. στρέμματα.<p>
 «Υπερφαλαγγίσαμε τη δυσπιστία του Ελληνα», είπε χαρακτηριστικά ο υπουργός ΠΕΧΩΔΕ και πρόσθεσε ότι σιγά σιγά οι ιδιοκτήτες πείστηκαν ότι πρέπει να δηλώσουν τα ακίνητά τους. Το 96% των δηλώσεων υποβλήθηκαν εμπρόθεσμα, ενώ το υπόλοιπο δεν έχει δηλωθεί. «Μπορεί να γίνει ανά πάσα στιγμή και χωρίς πρόστιμο», διευκρίνισε ο Κ. Λαλιώτης.<p>
 Το πιο σημαντικό όμως είναι η εμπιστοσύνη που δείχνουν οι πολίτες για το κτηματολόγιο. Το Μάρτιο του 1999, σε έρευνα που είχε γίνει, το 78% των ερωτηθέντων διευκρίνιζε ότι θα υποβάλει δήλωση ακινήτου. Το Δεκέμβριο του ίδιου χρόνου το ποσοστό ανέβηκε στο 93%. Το 74% των ερωτηθέντων πιστεύει ότι το κτηματολόγιο προστατεύει από καταπατήσεις και αυθαίρετα, ενώ το 54% σημειώνει ότι θα προστατεύσει τη δημόσια περιουσία. Το 37% αναφέρει ότι με τις

καταγραφές αυτές θα διευκολυνθούν οι αγοραπωλησίες και το 18% ότι θα προστατευθεί ο δασικός πλούτος της χώρα μας. Το 16% δηλώνει συμμετοχή στο πρόγραμμα ελπίζοντας στη μείωση της γραφειοκρατίας στις κρατικές συναλλαγές.<p>
 Εχει ενδιαφέρον να αναφερθεί ότι το 85% των πολιτών το Μάρτιο του 1999 δήλωνε ότι η συμμετοχή τους είναι εθνική υποχρέωση και αφορά τόσο τον πολίτη όσο και τη χώρα. Τον περασμένο Δεκέμβριο το ποσοστό ανήλθε στο 87%.<p>
 Από την επόμενη χρονιά, όπως ανακοίνωσε ο Κώστας Λαλιώτης, θα λειτουργήσουν τα

τρία πρώτα υποθηκοφυλακεία με τη νέα τους μορφή, όπως προβλέπει ο νόμος 2664/1998. Από τον περασμένο Σεπτέμβριο λειτουργεί στη Θεσσαλονίκη το πρώτο περιφερειακό κέντρο του κτηματολογίου.<p>
 Η επικοινωνία και η ενημέρωση του κοινού είναι το κύριο μέλημα της κρατικής εταιρείας «Κτηματολόγιο Α.Ε.» που έχει την ευθύνη του προγράμματος. Δημιουργήθηκε και λειτουργεί γραφείο εξυπηρέτησης πολιτών, ενώ υπάρχει και ηλεκτρονική διεύθυνση στο Internet (www.ktimatologio.gr). Για την ενημέρωση των εκτός Ελλάδας ιδιοκτητών οργανώθηκε εξειδικευμένο πρόγραμμα επικοινωνίας με ομογενείς στη Νότια Αφρική, την Αμερική, την Αυστραλία, τον Καναδά και τη Γερμανία.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
