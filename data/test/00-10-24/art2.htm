<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της <b>BIKHΣ ΤΣIΩPΟY<p> ΣEPAΓEBΟ<p> </b>Στο Σεράγεβο της Βοσνίας-Ερζεγοβίνης συγκεντρώθηκαν από τις 25 Σεπτεμβρίου ώς τις 2 Οκτωβρίου 200 περίπου συγγραφείς, διανοούμενοι, μεταφραστές λογοτεχνικών έργων, άνθρωποι του θεάτρου από όλες τις γωνιές της παλιάς Γιουγκοσλαβίας αλλά και από άλλες χώρες. Μαζί τους, φωτογράφοι, μερικοί κομιστές, όπως ο Μπιλάλ, που φιλοτέχνησε και την αφίσα αυτών των πρώτων «Ευρωπαϊκών Συναντήσεων Βιβλίου» και πολλοί Σέρβοι φοιτητές που ήρθαν στο Σεράγεβο «για πρώτη φορά μετά τον πόλεμο»...<p> «Το Σεράγεβο», λέει στην εφημερίδα «Λιμπερασιόν», ο γαλλόφωνος Aλγερινός συγγραφέας, Μπουαλέμ Σανσάλ, ένας από τους ομιλητές των «Συναντήσεων», «έχει αποκτήσει μια τόσο υψηλή συμβολική σημασία ως τόπος, ώστε δεν ξέρουμε αν πρέπει να πηγαίνουμε εκεί προσευχόμενοι γονατιστοί ή αντίθετα, τρέχοντας, όπως θα μπαίναμε στον παράδεισο μια μέρα πανηγυριού. Εδώ αντιλήφθηκα, συνεχίζει, πως η ελπίδα, όσο μικρή κι αν είναι, μπορεί να ξεπροβάλει από τη πιο μεγάλη απελπισία. Πρέπει να το συνειδητοποιήσω καλά αυτό, διαφορετικά θα περάσω όλη μου τη ζωή γράφοντας πικρά βιβλία».<p> Πραγματική συνάντηση αυτό το αντάμωμα ανθρώπων με τα ίδια ενδιαφέροντα, τις ίδιες ευαισθησίες, που γέμιζαν τα καφενεία, έστηναν συζητήσεις οπουδήποτε στο κέντρο της πόλης, πίνοντας, ή περιπλανώμενοι κατά μήκος του ποταμού, ορφανεμένου από τη μεγάλη βιβλιοθήκη που καταστράφηκε από τους βομβαρδισμούς, αλληλοασπαζόμενοι στους διαδρόμους του «αστυνομικού κτιρίου», όπου έλαβε χώρα το συνέδριο.<p> Διοργανωτές των «Συναντήσεων», ο Γάλλος Μισέλ Λεμπρίς, κύριος συντελεστής και του γνωστού φεστιβάλ του Σεν Μαλό της Γαλλίας, καθώς και ο συμπατριώτης του, Φρανσίς Μπουέμπ, ιδρυτής και διευθυντής του Κέντρου Αντρέ Μαλρό.<p> Πέντε χρόνια μετά τον πόλεμο, η πρωτεύουσα της Βοσνίας-Ερζεγοβίνης προσπαθεί να κλείσει τις πληγές της και να γίνει, στο διάστημα αυτών των «Συναντήσεων», η μυθική πρωτεύουσα ελπίδας εκείνων που μπορούν ακόμη να πιστεύουν πως η τέχνη ή η λογοτεχνία έχουν τη δυνατότητα να εμποδίσουν το θάνατο.<p> Η ομάδα του Μπουέμπ, που δούλεψε γι' αυτή τη διοργάνωση, όπως λέει ο ίδιος, αποτελείται από ανθρώπους που στον πόλεμο ήταν ακόμη παιδιά: «Ολοι αυτοί οι νέοι μέχρι τότε είχαν απλώς επιζήσει, σήμερα ξαναζούν και παίρνουν στα χέρια τους τη μοίρα τους. Η λογοτεχνία μπορεί να είναι κίνητρο ζωής».<p> Πλήθος κόσμου συγκεντρώθηκε για να ακούσει τον πρύτανη όλων των προσκαλεσμένων, τον Χόρχε Σεμπρούν, να μιλά για τη δική του εμπειρία του κομμουνιστή που αντιτάχθηκε στον Φράνκο και που σε ηλικία 20 ετών βρέθηκε στο στρατόπεδο του Μπούχενβαλντ. Αυτός που πίστευε πως η δική του γενιά θα ήταν η τελευταία που θα γνώριζε πολέμους και μετακινήσεις πληθυσμών, στρατόπεδα συγκεντρώσεων. ο ίδιος παρακολούθησε με μεγάλη προσοχή τους άλλους ομιλητές από τα όμορα κράτη, όπως τον Σέρβο Βιντοσλάβ Στεφάνοβιτς, αντίπαλο του Μιλόσεβιτς, που εξόριστος έγραψε το έργο «Επιτάφιος».<p> Αλλά και ο 70χρονος Bόσνιος ποιητής, Ιζέτ Σαραγλίτς, που μίλησε με μεγάλη πραότητα και αξιοπρέπεια για όλους εκείνους τους φιλόσοφους και διανοούμενους που είχαν περάσει από το Σεράγεβο στη διάρκεια του πολέμου και μετά το εγκατέλειψαν: «Δεν πρέπει να κρίνουμε τον Μπερνάρ Ενρί Λεβί ή οποιονδήποτε άλλο. Ο καθένας μας βοήθησε με τον τρόπο του». Γιατί φυσικά δεν επρόκειτο εδώ ν' αποδοθούν ευθύνες ή να κλείσουν κάποιοι λογαριασμοί. Σημασία έχει να επαναπροσδιοριστούν έννοιες και όχι να διαιωνιστούν συζητήσεις επί προσώπων.<p> Με τον Πασκάλ Μπρικνέρ έγινε η προσέγγιση στο θέμα της ευτυχίας, αυτό το ευρωπαϊκό-αμερικανικό περίσσευμα ως εξωτερικό σημάδι πλούτου, ενώ το ντόπιο αστυνομικό διήγημα δίπλα στο αγγλοσαξονικό συγκέντρωσε το ενδιαφέρον μιας μερίδας του κοινού, όσο ο εκπληκτικός Χουάν Γκοϊτίσολο συζητούσε με τον Bόσνιο Dzevad Karahasan για τη λογοκρισία.<p> Σίγουρα η συνάντηση αυτή ανοίγει δρόμους ανάμεσα στα Βαλκάνια και την Ευρώπη.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
