<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



Οι 15 προσήλθαν στην άτυπη Σύνοδο Κορυφής με διαμετρικά αντίθετες θέσεις σε σειρά κρίσιμων για τη φυσιογνωμία της Ευρώπης ζητημάτων: Εντελώς αντίθετες απόψεις εκφράστηκαν για το μέγεθος και τη σύνθεση της Ευρωπαϊκής Επιτροπής, για τη δυνατότητα χρήσης του δικαιώματος βέτο, για την κοινή εξωτερική πολιτική, για τις προϋποθέσεις ενισχυμένης συνεργασίας μεταξύ ορισμένων χωρών-

μελών κ.λπ. Η μία προοπτική ήταν να συζητηθούν τα του οίκου της Ευρώπης, να διευκολυνθεί, δηλαδή, η συζήτηση και η λήψη αποφάσεων στη Διακυβερνητική της Νίκαιας, το Δεκέμβριο. Η άλλη προοπτική ήταν η συζήτηση για τα γενικότερα προβλήματα της υφηλίου: Το Γιουγκοσλαβικό προσφερόταν, καθώς ο Βόιτσλαβ Κοστούνιτσα αναζητούσε ευκαιρία για να συναντήσει όλους μαζί τους Ευρωπαίους και να διαλύσει και τις τελευταίες αμφιβολίες σχετικά με την επανένταξη της χώρας του στη διεθνή κοινότητα. Το Mεσανατολικό προσφερόταν, επίσης, λόγω της ραγδαίας επιδείνωσης της κατάστασης στα Kατεχόμενα ακριβώς τις ημέρες της Συνόδου Κορυφής. <p>
 Οι Ευρωπαίοι ηγέτες δεν απέφυγαν το δεύτερο, παρά το ότι προσπάθησαν να ασχοληθούν και με το πρώτο. Σε κάθε περίπτωση τα αποτελέσματα της συζήτησης στο Μπιαρίτς για τη φυσιογνωμία της Ευρώπης των 25 ή, μετά την ολοκλήρωση των κυμάτων της διεύρυνσης, των 26 δεν επιτρέπουν αισιοδοξία ενόψει της Συνόδου της Νίκαιας: Ο ίδιος ο Κώστας Σημίτης παραδέχθηκε στη συνέντευξη Τύπου ότι «ίσως δεν είναι δυνατόν να γίνει αυτό (σ.σ. να ξεκαθαρίσουν οι Ευρωπαίοι ποίαν

Ευρώπη θέλουν) μέχρι τη Νίκαια, αλλά βεβαίως πρέπει να γίνει μετά... Η Ευρωπαϊκή Ενωση έχει προοπτική, αν το όραμα το οποίο θέλουμε, ο στόχος τον οποίο επιδιώκουμε, γίνει πολύ πιο φανερός».<p>
 <B>Στοίχημα</B><p>
 Η άτυπη Σύνοδος Κορυφής του Μπιαρίτς ήταν το πρώτο στοίχημα μιας υπερδύναμης της Ευρώπης, της διοργανώτριας Γαλλίας, που ασκεί γι' αυτό το εξάμηνο την προεδρία της Ενωσης. Ο στόχος του Παρισιού ήταν να διαμορφώσει στο Μπιαρίτς ένα πλαίσιο συζήτησης με συμβατές μεταξύ τους απόψεις, δηλαδή με θέσεις που, πρώτον, μπορούσαν να «αμβλυνθούν» εκατέρωθεν και, δεύτερον, δεν ήταν αλληλοσυγκρουόμενες. Αυτό το επίτευγμα θα εξειδικευόταν στη συνέχεια, μέχρι το

τέλος της γαλλικής προεδρίας και θα οδηγούσε στην υπογραφή της Διακυβερνητικής

στη Νίκαια. Αυτό ήταν ρεαλιστική προοπτική, με δεδομένο ότι την προεδρία ασκεί

μια πολύ ισχυρή χώρα, που και πιέσεις μπορεί να ασκήσει αλλά και μετέχει ενεργά στη συζήτηση για την αυριανή Ευρώπη, μετά τις προτάσεις του Γιόσκα Φίσερ στο Πανεπιστήμιο Χούμπολντ, το Μάιο του 2000. Σε περίπτωση που αυτή η προοπτική επιβεβαιωνόταν, μετά την υπογραφή της Συνθήκης στη Διακυβερνητική της Νίκαιας, θα χρειαζόταν περίπου ένας χρόνος, ώστε η Συνθήκη να επικυρωθεί από τα εθνικά κοινοβούλια των 15 κρατών- μελών. Στη συνέχεια (και υπό την προϋπόθεση ότι οι ενταξιακές διαδικασίες των χωρών του πρώτου κύματος θα πήγαιναν κατ' ευχήν) τα πρώτα νέα μέλη στην Ευρωπαϊκή Ενωση θα μπορούσαν να ξεκινήσουν τις σχετικές διαδικασίες στα τέλη του 2003, με προοπτική πλήρους ένταξης περίπου το 2005. <p>
 Η αδυναμία να συμφωνήσουν οι ηγέτες των 15 στο Μπιαρίτς παραπέμπει εκ των πραγμάτων τη δεύρυνση στις ελληνικές καλένδες. Διότι αμέσως μετά τη Σύνοδο Κορυφής της Νίκαιας, η ευρωπαϊκή υπερδύναμη που ασκεί αυτό το εξάμηνο την προεδρία της Ενωσης, η Γαλλία, παραδίδει στη Σουηδία, η οποία θα προεδρεύσει κατά το πρώτο εξάμηνο του 2001. Η Σουηδία, όμως, ούτε το ειδικό βάρος της Γαλλίας έχει στο εσωτερικό της Ευρώπης, ούτε την ίδια επιθυμία πίεσης προς την

κατεύθυνση της ευρωπαϊκής ολοκλήρωσης, συνεπώς της διεύρυνσης. Η Σουηδία είναι

η μία από τις τρεις χώρες που δεν μετέχει στη ζώνη του ευρώ με τη θέλησή της, παρακολουθεί τις εξελίξεις στο εσωτερικό της Ενωσης από μια απόσταση και δεν έχει πάρει μέρος μέχρι τώρα στη συζήτηση για τη μελλοντική φυσιογνωμία της Ενωμένης Ευρώπης. Συνεπώς, σχεδόν κανένας δεν αναμένει θεαματικές πρωτοβουλίες

από τη Στοκχόλμη, ώστε να ξεπεραστούν τα προβλήματα και οι χαώδεις αποστάσεις που εμφάνισαν οι 15 στο Μπιαρίτς. Οι ελπίδες, τώρα, μετατοπίζονται στη βελγική

προεδρία του δεύτερου εξαμήνου του 2001, μια και το Βέλγιο είναι μεταξύ των χωρών που περισσότερο ενδιαφέρονται για τη δόμηση της νέας Ευρώπης. Ωστόσο, και το Βέλγιο είναι μια μικρή χώρα, χωρίς το εκτόπισμα των Γάλλων, που σε περίπου δύο μήνες παραδίδουν την προεδρία. <p>
 Η απογοήτευση από τη Σύνοδο του Μπιαρίτς είναι διάχυτη, κυρίως στις χώρες του πρώτου κύματος: Η Πολωνία έχει βαρεθεί να «τρώει πόρτα» στην Ευρώπη, καθώς η ημερομηνία ένταξής της παίρνει συνεχώς αναβολές. Η Σλοβενία, η Ουγγαρία και η Εσθονία, σύμφωνα με πολλούς αξιωματούχους των Βρυξελλών, πληρούν πλέον τα κριτήρια για να γίνουν πλήρη μέλη της Ευρωπαϊκής Ενωσης. Κι όμως, οι χώρες αυτές είναι υποχρεωμένες να περιμένουν απ' έξω, μήπως και οι 15 καταλήξουν σε συμφωνία για τα βασικά στοιχεία της φυσιογνωμίας μιας Μεγάλης Ευρώπης των 27 κρατών. Να αποφασίσουν, δηλαδή, οι μέσα για την τύχη των έξω.<p>
 <B>TA «AΓKAΘIA»</B><p>
 Πέραν της ασυμφωνίας των 15, η διεύρυνση της Ευρωπαϊκής Ενωσης έχει πολλά ακόμη εμπόδια να ξεπεράσει. Απόδειξη είναι τόσο οι δηλώσεις του αρμόδιου επιτρόπου, Γκίντερ Φερχόιγκεν, όσο και του επικεφαλής της αρμόδιας διεύθυνσης της Ενωσης για τη διεύρυνση, Ενέκο Λαντάμπουρου. Ο Φερχόιγκεν ομολόγησε προ ημερών ότι «είναι πολύ λίγοι εκείνοι που επιθυμούν τη διεύρυνση της Ευρώπης» και ζήτησε τη διεξαγωγή δημοψηφίσματος στη Γερμανία με θέμα τη διεύρυνση. Ο υπαινιγμός είναι σαφής: Ο Γερμανός επίτροπος κατηγορεί το Γερμανό καγκελάριο ότι δεν θέλει τη διεύρυνση! Οι υπουργοί Εξωτερικών της Γερμανίας και της Γαλλίας κ. Φίσερ και Βεντρίν μίλησαν για «τρικυμία εν κρανίω» του Φερχόιγκεν, εκτίμηση που προσυπέγραψε και ο πρόεδρος της Κομισιόν, Ρομάνο Πρόντι, παρά το γεγονός ότι και ο ίδιος ο αρμόδιος επίτροπος για τη διεύρυνση επιχείρησε να ανασκευάσει τις δηλώσεις του. Από την άλλη πλευρά, ο Λαντάμπουρου εξήγησε ότι δεν είναι σαφής ο δρόμος που θα ακολουθήσουν οι υπό ένταξη χώρες. Επίσης δεν είναι σαφές αν το πρώτο κύμα θα ενταχθεί το 2003 και θα περιλαμβάνει τρεις χώρες (Ουγγαρία, Εσθονία, Σλοβενία) αλλά όχι και την Πολωνία, ή, αντίθετα, θα πάμε σε ένα μεγαλύτερο πρώτο κύμα με τη συμμετοχή της Τσεχίας και της Πολωνίας, που όμως δεν θα ενταχθούν στην Ενωση πριν από τα τέλη του 2005. Ακόμα δεν είναι σαφές πόσο ακριβώς θα βαρύνει η «μέτρηση του εκδημοκρατισμού» στις υπό ένταξη χώρες σε σχέση με τα οικονομικά τους επιτεύγματα. Το κερασάκι στην τούρτα έβαλε ο ίδιος ο Γερμανός καγκελάριος Γκέρχαρντ Σρέντερ, όταν, μιλώντας στις αρχές Σεπτεμβρίου προς τους πρεσβευτές της χώρας του, ξεκαθάρισε

ότι «η Ευρωπαϊκή Ενωση των 25 κρατών-μελών θα επιβιώσει μόνο αν οι σχετικές μεταρρυθμίσεις ολοκληρωθούν μέχρι το Δεκέμβριο του 2000», δηλαδή στη Διακυβερνητική Διάσκεψη της Νίκαιας. <p>
 Ειδικό πρόβλημα στη διαδικασία της διεύρυνσης αποτελεί η Πολωνία. Η γενική της

πρόοδος χαρακτηρίζεται «αξιοθαύμαστη» από τους κοινοτικούς αξιωματούχους, αλλά

ειδικά οι διαπραγματεύσεις για τον εξευρωπαϊσμό της γεωργίας της είναι εξαιρετικά πολύπλοκες. Η οικονομική μεταμόρφωση της Πολωνίας τα τελευταία χρόνια είναι η πιο πετυχημένη όλων των υπό ένταξη χωρών. Σημειώνεται ότι η Πολωνία έχει το 37% του συνολικού πληθυσμού των υπό ένταξη χωρών και το 41% του ΑΕΠ των χωρών αυτών. Η γεωργία απασχολεί το ένα πέμπτο των Πολωνών εργαζομένων, και το μόνο βέβαιο είναι ότι οι στρόφιγγες με τα «Κοινοτικά Πλαίσια Στήριξης» θα ανοίξουν από την πρώτη μέρα της ένταξης της Πολωνίας στην

Ενωση. Οι σχετικοί υπολογισμοί κάνουν λόγο για περίπου τρία δισεκατομμύρια ευρώ κάθε χρόνο, ποσό που είναι πλήρως απαγορευτικό για τους 15. <p>
 <B>Σκεπτικισμός</B><p>
 Η ασυμφωνία του Μπιαρίτς δεν επηρεάζει τη διεύρυνση μόνο επειδή οι Ευρωπαίοι ηγέτες δεν συμφώνησαν στα ζητήματα της ημερήσιας διάταξης. Οι φόβοι τους για τη μαζική είσοδο νέων χωρών δεν κρύβεται. Στελέχη της Μπούντεσμπανκ εκφράζουν δημόσια το σκεπτικισμό τους για την αντίδραση των αγορών και την περαιτέρω πορεία του ευρώ μετά τη διεύρυνση. Ακόμη κι αν ορισμένες χώρες από τις υποψήφιες για ένταξη είναι σε θέση να εκπληρώσουν τα κριτήρια σύγκλισης, η γενικότερη οικονομική τους κατάσταση δεν επιτρέπει αισιοδοξία για τα οικονομικά μεγέθη στην Ευρώπη και, συνεπώς, για την τύχη του ενιαίου νομίσματος. <p>
 Ακριβώς αντίθετοι είναι οι προβληματισμοί των υπό ένταξη χωρών: Χωρίς μια καταληκτική ημερομηνία ένταξης όσων χωρών πληρούν τα σχετικά κριτήρια, ούτε οι

διαρθρωτικές αλλαγές στην οικονομία μπορούν να προωθηθούν αποτελεσματικά ούτε ο ευρωσκεπτικισμός να καταπολεμηθεί στη ρίζα του. Κι ακόμη είναι εντελώς απροσδιόριστη η σχέση που θα έχει ο σκληρός πυρήνας της Ενωσης με τις χώρες που θα ενταχθούν σ' αυτή -όταν και αν ενταχθούν. Πού είναι το όραμα των πατέρων της Ευρώπης για ενιαία Ενωση από τον Ατλαντικό μέχρι τα Ουράλια; <p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
