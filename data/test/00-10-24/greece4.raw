τελευταία συνάντηση του αρχιεπισκόπου Χριστόδουλου με τον πρωθυπουργό Κώστα Σημίτη, τον περασμένο Ιούλιο, στη δεξίωση του Προέδρου της Δημοκρατίας, περιορίστηκε σε μια τυπική χειραψία. Το θέμα των ταυτοτήτων βρισκόταν στο αποκορύφωμα και ο «πάγος» δεν έσπασε... Σήμερα ο αρχιεπίσκοπος και ο πρωθυπουργός θα συναντηθούν δύο φορές. Για την ακρίβεια θα καθήσουν στο ίδιο τραπέζι για φαγητό.
 Σύμφωνα με πληροφορίες, από την Αρχιεπισκοπή, ο αρχιεπίσκοπος και οι ιεράρχες που θα τον συνοδεύουν στο γεύμα και στο δείπνο που θα παρατεθούν προς τιμήν του Οικουμενικού Πατριάρχη, δεν πρόκειται να θέσουν το θέμα των ταυτοτήτων στον πρωθυπουργό ή σε κάποιο από τα στελέχη της κυβέρνησης. Θα περιοριστούν σε
 Χθες ο Οικουμενικός Πατριάρχης Βαρθολομαίος, συνέχισε τις επισκέψεις σε ιδρύματα και μητροπόλεις. Το απόγευμα πήγε στη Θήβα ύστερα από πρόσκληση του μητροπολίτη Θηβών και Λεβαδείας Ιερώνυμου. Στην Ιερά Μονή Οσίου Λουκά έγινε δοξολογία. Η επίσκεψη στη Mητρόπολη Θηβών και Λεβαδείας αποφασίστηκε όταν ο Mητροπολίτης Θηβών Ιερώνυμος πήγε στο Φανάρι και συνάντησε τον Πατριάρχη. 
 Χθες το απόγευμα ο Βαρθολομαίος είχε επισκεφθεί το Κέντρο Μικρασιατικών Σπουδών, όπου μίλησε για «τις αξίες της Ορθοδοξίας ως πνευματικής παρακαταθήκης για την ανθρωπότητα του εικοστού πρώτου αιώνα».
 Το μεσημέρι επισκέφθηκε το Ιδρυμα Μείζονος Ελληνισμού, όπου «περιηγήθηκε» μέσω
της εικονικής πραγματικότητας. Το πρωί είχε πάει στο Ευρωπαϊκό Κέντρο Δημοσίου
Δικαίου. Εκεί ο Οικουμενικός Πατριάρχης έγινε δεκτός από το διευθυντή του Kέντρου Σπύρο Φλογαΐτη, ενώ εκεί ήταν και ο υπουργός Δικαιοσύνης Μιχάλης Σταθόπουλος, ο καθηγητής και βουλευτής Προκόπης Παυλόπουλος, ο καθηγητής Νίκος
 Στο λόγο του, ο Πατριάρχης αναφέρθηκε εμμέσως πλην σαφώς στις επιπτώσεις της παγκοσμιοποίησης δηλώνοντας εμμέσως ότι δεν υπάρχει κίνδυνος για την «ιδιοπροσωπία» του έθνους όπως έχει κάνει πολλές φορές στο παρελθόν ο Χριστόδουλος. Είπε συγκεκριμένα ότι «η πολυπολιτισμική ενότητα χωρίς εσωτερικά
σύνορα ενοτήτων, ενέχει βεβαίως τον κίνδυνο αφομοιώσεως των ασθενέστερων ομάδων υπό των ισχυροτέρων. Αλλά η ιστορική πείρα κατέδειξε ότι η εν λόγω αφομοίωση συναντά ισχυρές αντιστάσεις».
 Ο υπουργός Δικαιοσύνης, Μιχάλης Σταθόπουλος, μιλώντας για τον Πατριάρχη είπε ότι «είναι μεγάλη τιμή και χαρά που έχουμε εδώ την κεφαλή της Ορθοδοξίας, ο οποίος εκφράζει κατά τον καλύτερο τρόπο την οικουμενικότητα της ορθόδοξης και χριστιανικής διδασκαλίας, με κάθε λόγο και πράξη του». Στη συνέχεια πρόσθεσε: «Νομίζω ότι είναι το αίτημα των καιρών, τηρώντας βεβαίως τις παραδόσεις μας, και σ' αυτό που είναι η μεγάλη εξέλιξη της εποχής μας, ο σεβασμός των ανθρωπίνων δικαιωμάτων, αίτημα λοιπόν των καιρών είναι να μη διαχωρίζουμε, όπως πράγματι ξέρει να μη διαχωρίζει ο Οικουμενικός Πατριάρχης ανάμεσα στο εμείς και οι άλλοι. Διότι είναι και η ουσία της χριστιανικής διδασκαλίας. Ξέρει να εκφράζει με τον καλύτερο τρόπο την παγκοσμιότητα και την αδελφοσύνη όλων των ανθρώπων. Ο Οικουμενικός Πατριάρχης ξέρει όχι απλώς να σέβεται όλους,
και τους διαφορετικούς ακόμη, αλλά και να τους αγκαλιάζει, έστω και αν υπάρχουν διαφορετικές απόψεις. Με τρόπο ώστε να εμπνέει και να ακτινοβολεί την
αγάπη και τη συνεργασία που πρέπει να υπάρξει».
 Λίγο αργότερα όταν ρωτήθηκε για το πώς η παρουσία του προκαθήμενου της Εκκλησίας της Κωνσταντνούπολης, μπορεί να επηρεάσει τις σχέσεις Εκκλησίας - Κράτους κατά τη διάρκεια των σημερινών συναντήσεων, ο υπουργός Δικαιοσύνης είπε ότι και μόνο για λόγους συμβολικούς μπορεί πράγματι η παρουσία του να συμβάλει στην εκτόνωση κάποιων κρίσιμων καταστάσεων. Και συνέχισε: «Αλλά δεν είναι μόνη η παρουσία του Πατριάρχη. Και όλοι εμείς πρέπει να συμβάλουμε, και ιδίως εκείνοι που έχουν προκαλέσει την όξυνση».
 Υπουργός και Πατριάρχης είχαν κι ένα διάλογο. «Η προσωπικότητά σας είναι αντάξια ή και περισσότερο αντάξια του αξιώματάς σας. Δεν θέλετε να κάνουμε διαχωρισμούς», είπε ο Μιχάλης Σταθόπουλος. «Σε πρόβατα και ερίφια», πρόσθεσε ο
