<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tου <b>ΒΑΣΙΛΗ Κ. ΚΑΛΑΜΑΡΑ<p>
 Τ</b>ο ηλεκτρονικό βιβλίο θα έχει μέλλον που θα το μοιράζεται από τούδε και στο εξής με το τυπωμένο, χωρίς να ακυρώνει την κυκλοφορία του τελευταίου. Οι μέρες

μάς θυμίζουν την εποχή που εγεννάτο ο κινηματογράφος ή την ημέρα που στηνόταν στο Παρίσι ο Πύργος του Αϊφελ. Τότε οι του θεάτρου διαμαρτύρονταν ότι ήρθε το τέλος του. Αρνητικές ήταν και οι φωνές που ακούγονταν για την αρχιτεκτονική του Πύργου της Πόλης τού Φωτός: ότι σ' εκείνο το σημείο θα χαθεί η ομορφιά τού

παρισινού τοπίου. Τι ειρωνεία! Ο Πύργος τού Αϊφελ έγινε το σύμβολο του Παρισιού. Και είναι κοινός τόπος ότι θέατρο και κινηματογράφος ακολούθησαν παράλληλους δρόμους.<p>
 Σαν να ζητάει συγγνώμη από τους λάτρεις του τυπωμένου χαρτιού, έτσι αισθάνεται

η Κριστίνε Λιμπλ των εκδόσεων «Λούχτερχαντ - Φερλάγκ», όταν την ερωτούν γιατί εκδίδει ψηφιακά βιβλία. «Οι χρήστες του Διαδικτύου μάς τα ζητούν. Κι εμείς σπεύδουμε να ανταποκριθούμε, γιατί προσδοκούμε νέους αναγνώστες». Ασφαλώς και δεν είναι τόσο αθώα η απάντησή της, κρύβει όμως και την αγωνία της, πώς θα επιβιώσουν τα εκδοτικά λέγοντας «ναι» στις νέες τεχνολογίες. Το e-Βοοk είναι πραγματικότητα, πιστοποιούν οι ηλεκτρονικές διευθύνσεις. Ανάμεσά τους, οι «Barnes znd Noble» και «Dibi», με 4.000 τίτλους η πρώτη και 1.000 η δεύτερη. Οι αναγνώστες τους είναι ηλικίας 30-38 ετών και προτιμούν τους κλασικούς, τα υψηλών πωλήσεων βιβλία, τα αστυνομικά και επιστημονικής φαντασίας μυθιστορήματα. <p>
 Ανθηση παρουσιάζουν τα ακουστικά (Audio Books) και τα πολυμέσα - βιβλία. Αίφνης, μπορείς να απολαύσεις λογοτεχνικά κείμενα, τα οποία διαβάζουν οι ίδιοι

οι συγγραφείς ή γνωστοί ηθοποιοί, ή να μελετήσεις τη φιλοσοφία από «κτίσεως» της (κείμενο, εικόνα, ήχος, μουσική): η εταιρεία «VirtuSens» της Λειψίας ήδη έχει δώσει στην κυκλοφορία «προϊόντα» με τους προσωκρατικούς, τον Επίκουρο, τον Επίκτητο, τον Γκαίτε, τον Κίργκεκραντ, τον Μονταίνιο, τον Νίτσε, τον Σοπενχάουερ κ.ά. <p>
 Στη φετινή 52η Εκθεση Βιβλίου της Φρανκφούρτης είχε την τιμητική του η βιογραφία για τον Χίτλερ Ιαν Κέρσοου, που μπορεί να τη δεις να διαφημίζεται ακόμα και στα πουλμανάκια που μετέφεραν τους επισκέπτες της έκθεσης.<p>
 Οι εκδότες του, ο «Πένγκουιν», είχαν αφιερώσει ειδικό χώρο στο περίπτερό του, όπου δέσποζε μια τεράστια φωτογραφία του Χίτλερ. <p>
 <b>Πόρτερμανια<p></b>
 Και το όνομα αυτού Χάρι Πόρτερ. Το τέταρτο βιβλίο «Ο Χάρι Πόρτερ και το κύπελλο της φωτιάς» της Τζόαν Ρόουλινγκ δέσποζε, όχι μόνο στους χώρους της έκθεσης, αλλά και στο κεντρικό βιβλιοπωλείο της Φρανκφούρτης, το «Χουγκεντούμπελ», όπου είχε στηθεί ολόκληρο σκηνικό με μάγισσες, σκουπόξυλα και μαύρα πέπλα. Για να καταλάβετε τη ζήτηση τού βιβλίου, να σας πούμε ότι μέσα σε δέκα ημέρες κοντεύει να φθάσει το ένα εκατομμύριο αντίτυπα. Στο ίδιο βιβλιοπωλείο, σε πάγκο όπου υπήρχαν τίτλοι με θέμα τον Πάπα, συναντήσαμε έκπληκτοι την «Πάπισσα Ιωάννα» του Εμμανουήλ Ροΐδη, ενώ παρακάτω ο Πέτρος Μάρκαρης και το αστυνομικό του «Νυχτερινό δελτίο» είχε την τιμητική του. <p>
 Κεντρικό πρόσωπο της έκθεσης και των γερμανικών βιβλιοπωλείων ήταν η Αλγερινή συγγραφέας Ασια Τζεμπάρ, τιμημένη με το Βραβείο Ειρήνης των Γερμανών Βιβλιοπωλών, η οποία παρουσίασε την επιθεώρηση του Διεθνούς Κοινοβουλίου των Συγγραφέων «Autodafe». Μια γυναίκα που αγωνιά διπλά, τόσο ως πολίτης της χώρας

της όσο και ως γυναίκα. <p>
 Από την πλευρά της, η 98χρονη Λένι Ρίφενσταλ παρέστη στην παρουσίαση της βιογραφίας της « Πέντε Ζωές», που επιμελήθηκε η Ανγκέλικα Τάσεν. Παραδέχθηκε ότι δεν έχει ακόμη διαβάσει το βιβλίο και ξεκαθάρισε, ύστερα από επίμονες ερωτήσεις δημοσιογράφων, ότι δεν υπήρξε ποτέ μέλος του εθνικοσοσιαλιστικού κόμματος και ότι εργάστηκε για τον Χίτλερ μόνον επτά μήνες. Ηταν, δεν ήταν μέλος, σημασία έχει ότι το καλλιτεχνικό αποτέλεσμα των φωτογραφιών της λειτουργεί ως τέχνη και ότι είναι ένα ντουμέντο για μια εποχή. <p>
 Παρούσα και η Μάργκαρετ Ατγουντ, η οποία βρέθηκε εκεί αυτές τις ημέρες και στήριξε την κυκλοφορία μιας ανθολογίας με κείμενα, ειδικά γραμμένα για την Καναδή συγγραφέα από μελετητές του έργου της. <p>
 <b>Πολωνία: η τιμώμενη χώρα<p></b>
 Η φετινή τιμώμενη χώρα, η Πολωνία, είχε πρόβλημα εστίασης, καθώς στο χώρο που τη φιλοξενούσε δεν υπήρχε ένα κεντρικό θέμα, το οποίο θα προσείλκυε επισκέπτες. Η διοργανώτρια προσπάθησε να δώσει χώρο στους εκδότες της, με αποτέλεσμα να χαθεί η ουσία χάρη της «δημοκρατικότητας». Αρχιτεκτονικά, το στήσιμο του χώρου παρέπεμπε σε εμπορικά αυτονόητα και δεν δημιουργούσε γωνιές και «φωλιές», όπου θα μπορούσες να μελετήσεις μια πτυχή της πολωνικής λογοτεχνίας ή κουλτούρας. <p>
 Από την Ιταλία ήρθε το χτύπημα στις εκδόσεις «Φλαμαριόν». Ο οίκος «Ριτσόλι» που ανήκει στον όμιλο Ανιέλι, αγόρασε το γαλλικό εκδοτικό. Αυτή η κίνηση -όπως

ακούστηκε εντόνως- είναι ένας τρόπος των Αμερικανών να διεισδύσουν στην ευρωπαϊκή αγορά και να επιβάλουν συγγραφείς και τάσεις. <p>
 Ο Μπράιν Γκριν είναι ένα παιδί-θαύμα, τριάντα επτά ετών και καθηγητής Φυσικής και Μαθηματικών στο Πανεπιστήμιο της Κολούμπια. Ο «Κνοπφ» αγόρασε από τον ατζέντη τού Γκριν το δεύτερο βιβλίο του, το «Τhe Fabric of the Cosmos: Space, Time and the Texture of Realit y» (πρόχειρη απόδοση: «Η δομή του κόσμου: Διάστημα, χρόνος και η υφή τής πραγματικότητας») έναντι ενός εκατομμυρίου δολαρίων. <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
