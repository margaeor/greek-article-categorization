<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη 24/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΜΑΝ.ΔΡΑΚΟΥ</b><p>
 Διαστάσεις λαμβάνει η υπόθεση του αποκλεισμού της αυστραλιανής εταιρείας Bligh Voller Nield από τους διαγωνισμούς για την ανάληψη έργων των Ολυμπιακών Αγώνων του 2004. Ο Κώστας Λαλιώτης κατέστησε σαφές χθες με δηλώσεις του ότι «οι διαγωνισμοί γίνονται σύμφωνα με τους κανόνες της Ευρωπαϊκής Ενωσης», ενώ ένας εκπρόσωπος της εταιρείας, ο Λόρενς Νιλντ, επικαλέστηκε «Ελληνες αρμοδίους», οι οποίοι (σύμφωνα με τους ισχυρισμούς του) ζητούσαν τη βοήθειά τους και τώρα τους απαγορεύουν να συμμετάσχουν στις διαδικασίες. Παράλληλα, διάφορες πηγές δηλώνουν στις εφημερίδες (όπως αναμετέδωσε χθες το Αθηναϊκό Πρακτορείο Ειδήσεων) ότι οι αυστραλιανές επιχειρήσεις, είναι θύματα του ανταγωνισμού κυβέρνησης-Οργανωτικής Επιτροπής κι επειδή έχουν αναπτύξει καλύτερες σχέσεις με το «Αθήνα 2004» μεθοδεύεται από την Ελλάδα, ο αποκλεισμός τους από τους διαγωνισμούς! <p>
 Οι μεγαλύτερες εφημερίδες στην Αυστραλία έχουν επιδοθεί σε έναν ανελέητο πόλεμο κατά της ελληνικής κυβέρνησης. Η «Herald Sun» επαναλαμβάνει τους ισχυρισμούς της εταιρείας Bligh Voller Nield (η οποία θα συνεργαζόταν με την ελληνική εταιρεία Αρώνης - Δρέττας - Καρλάφτης, για την ανάληψη έντεκα ολυμπιακών έργων, όπως μετέδωσε και χθες το ΑΠΕ) και τις απειλές τους, για προσφυγή στην Ευρωπαϊκή Ενωση, υποστηρίζοντας πως οι Ελληνες υπουργοί ζήλεψαν την επιτυχία του Σίδνεϊ... <p>
 Ο Κώστας Λαλιώτης απάντησε χθες με σαφήνεια σε αυτούς τους υπαινιγμούς: «Δεν μπορούμε να κάνουμε διαγωνισμούς για όλη την οικουμένη», τόνισε ο υπουργός ΠΕΧΩΔΕ και διευκρίνισε: «Οι διαγωνισμοί είναι διεθνείς και μπορούν να λαμβάνουν μέρος όλες οι εταιρείες που έχουν σημείο αναφοράς την Ευρωπαϊκή Ενωση, καθώς και οι χώρες που έχουν συμβληθεί με την Ευρωπαϊκή Ενωση. Η Αυστραλία -κατέληξε- δεν έχει υπογράψει τη συμφωνία για το παγκόσμιο εμπόριο και ως εκ τούτου δεν μπορούν οι εταιρείες της να συμμετάσχουν σε διαγωνισμούς που γίνονται στην Ευρωπαϊκή Ενωση».<p>
 Κύκλοι της αυστραλιανής κυβέρνησης θεωρούν ότι η υπογραφή της συμφωνίας (την οποία χαρακτηρίζουν... «ασήμαντη») δεν είναι υποχρεωτική για τον Παγκόσμιο Οργανισμό Εμπορίου και την έχουν υπογράψει 25 χώρες από το σύνολο των 135 μελών. Ως λόγους επικαλούνται κάποιες διατάξεις, οι οποίες κατά την άποψή τους θεωρούνται άδικες και κάνουν διακρίσεις! <p>
 Εξόχως ενδιαφέρουσα ήταν η χθεσινή τοποθέτηση του Λορενς Νιλντ, που φέρεται να πρωτοστατεί σε αυτή την επίθεση των Αυστραλών κατά της χώρας μας και να απειλεί με προσφυγές στην Ευρωπαϊκή Ενωση. Είπε λοιπόν περίπου...ωρυόμενος: «Η εταιρεία μου έχει ήδη δαπανήσει εκατοντάδες χιλιάδες δολάρια στην Ελλάδα. Βρισκόμαστε στην Αθήνα περισσότερο από ένα χρόνο και σκοπεύαμε ν' ανοίξουμε γραφείο. Οι Ελληνες αρμόδιοι συνεχώς μας διαβεβαίωναν ότι θέλουν τη βοήθεια της Αυστραλίας και τώρα μας αποκλείουν»! <p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
