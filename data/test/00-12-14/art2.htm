<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 14/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



ΗΚλαίρη Αγγελίδου είναι μια πολυτάλαντη γυναίκα: εκπαιδευτικός, λογοτέχνης, πολιτικός, αγωνίστρια. Τα φοιτητικά της χρόνια (1955), οργάνωσε μαζί με τον άντρα της και άλλους αγωνιστές το αντάρτικο κατά των Αγγλων στην Καρπασία. <p> Διετέλεσε η πρώτη γυναίκα υπουργός Παιδείας και Πολιτισμού της Κύπρου. Το πέρασμά της από το συγκεκριμένο υπουργείο έγραψε ιστορία. Επί των ημερών της προβλήθηκε μέσω εκθέσεων, εκτός της νήσου, ο κυπριακός πολιτισμός από το 7000 π.Χ. έως σήμερα.<p> Η κ. Αγγελίδου γράφει ποιήματα και πεζά. Συμμετέχει στα κοινά. Πρόσφατα δέχθηκε την πρόταση του Ιδρύματος Ωνάση να γίνει μέλος του διοικητικού συμβουλίου του Ιδρύματος. Πρώτη φορά έλαβε μέρος ως μέλος αυτού σε συνεδρίαση στη Ν. Υόρκη με την ευκαιρία των εγκαινίων του θυγατρικού ιδρύματος. Κατά την παραμονή της στη Ν. Υόρκη, σε μια de profundis εξομολόγηση: <p> * Τι «στιγμάτισε» το πέρασμά σας από το υπουργείο Πολιτισμού; <p> «Η πολλή δουλειά. Δούλευα με όραμα και με σύστημα, κυρίως στα θέματα της παιδείας, δεδομένου ότι επί 35 χρόνια δίδασκα στη Μέση Εκπαίδευση, όπου έφτασα στον βαθμό του διευθυντή. Με αυτή λοιπόν την εμπειρία προσπάθησα να διοικήσω το υπουργείο.<p> Δέχθηκα την πρόταση της υπουργοποίησης, διότι τη θεώρησα ως προσφορά. Δούλευα από το πρωί στις 7.15 έως τις 11 το βράδυ».<p> * Hσασταν η πρώτη γυναίκα υπουργός Πολιτισμού. Το υπουργείο Πολιτισμού είναι δύσκολη υπόθεση; <p> «Για μένα ήταν. Διότι στην Κύπρο δεν υπήρχε καμία υποδομή για τον πολιτισμό. Το υπουργείο συστήθηκε από μηδενική βάση. Υπήρχε χάος. Επί των ημερών μου το υπουργείο μετονομάσθηκε σε υπουργείο Πολιτισμού και Παιδείας. Η πορεία μου ως υπουργού σταμάτησε με τον ανασχηματισμό».<p> * Μετά τι έγινε; <p> «Βρήκα τρόπο και διοχέτευσα την ενεργητικότητά μου αλλού, με αφετηρία πάντα τον πολιτισμό. Στόχος μου είναι να φτιάξω το πρώτο παιδικό μουσείο στην Κύπρο, που ως θεσμός δεν υπάρχει. Στην Αμερική ισχύει εδώ και 100 χρόνια, 11 χρόνια στην Ελλάδα και σε όλες τις ευρωπαϊκές χώρες».<p> * Tι είναι το παιδικό μουσείο; <p> «Δεν έχει σχέση με τα κανονικά μουσεία. Είναι χώρος που τα παιδιά μέσα από το παιχνίδι μαθαίνουν την Iστορία του τόπου τους, την Iστορία των άλλων λαών, τη μουσική, τη λειτουργία ενός εργοστασίου κ.λπ. Πρόκειται για μεγάλο όραμα. Ευτυχώς, από την κυβέρνηση εξασφάλισα τη γη. Υπάρχει για τον σκοπό αυτό μια επιτροπή. Ολα τα μέλη προσπαθούμε να βρούμε τα χρήματα να το οικοδομήσουμε».<p> * Πόσοι δουλεύετε για αυτό τον σκοπό; <p> <b>«Πολλοί».</b><p> * Οπως; <p> «Οι «Γιατροί του Κόσμου», πανεπιστημιακοί, εκπαιδευτικοί, καλλιτέχνες και μεμονωμένες προσωπικότητες. Ηδη έχω μιλήσει με αρκετούς χορηγούς, να συνεισφέρουν στην προσπάθεια».<p><b> Στο Iδρυμα Ωνάση</b><p> * Με το Ιδρυμα Ωνάση, πώς ασχοληθήκατε; <p> «Με πρότεινε στο Δ.Σ. του ιδρύματος ο κ. Παύλος Ιωαννίδης, δεδομένου ότι έχουμε δεσμούς από τα χρόνια του πατέρα του και της αντίστασης κατά των Αγγλων. Ο γιατρός Γιάννης Ιωαννίδης συγκαταλέγεται στους πρώτους αγωνιστές της Κύπρου. Ηταν ο άνθρωπος που ίδρυσε την ΚΑΡΗ (Κύπριοι Αγωνιστές Ριψοκίνδυνοι Ηγέτες). Ηταν μια αντιστασιακή οργάνωση που προηγείτο της ΕΟΚΑ. Εγώ μαζί με τη Ρούλα Ηρειώτου -και οι δυο φοιτήτριες της Φιλοσοφικής τότε- ήμασταν οι πρώτες γυναίκες που μπήκαμε στην οργάνωση, μαζί με 17 άλλους αγωνιστές. Ο πατέρας του Παύλου με πάντρεψε με τον άντρα μου στην παρανομία στο ιστορικό σπίτι της οδού Σκουφά, στην Αθήνα, που ανήκε στον πρέσβη κ. Βισταξή, ο οποίος είχε παντρευτεί την αδερφή του Παύλου, Μάουζι. Η συμμετοχή μου στο Δ.Σ., του ιδρύματος εγκρίθηκε».<p> * Τι σας ώθησε να προσφέρετε στο ίδρυμα; <p> «Η δική του προσφορά στον πολιτισμό. Παρακολουθούσα την πορεία του ιδρύματος από τα χρόνια που ήμουν υπουργός. Με προσέλκυσε κυρίως η προσπάθεια να διαδώσουν τον πολιτισμό μέσω των εδρών Aρχαίας και Νεοελληνικής Φιλολογίας. Μεγάλη προσφορά είναι οι υποτροφίες προπτυχιακές και μεταπτυχιακές, που δίνει το ίδρυμα σε Ελληνες και αλλοδαπούς φοιτητές. Ο διορισμός μου έγινε από τον περασμένο Ιούλιο. Η επίσημη «πρώτη» μου συμμετοχή στο Δ.Σ. του κοινωφελούς ιδρύματος «Αλέξανδρος Σ. Ωνάσης» έγινε στη Ν. Υόρκη την 23η Οκτωβρίου. Ελπίζω να μπορέσω να σταθώ αντάξια των προσδοκιών των μελών του προεδρείου, καθώς και του Δ.Σ. Υπόσχομαι να προσφέρω με όλες τις δυνάμεις τις υπηρεσίες μου».<p> * Υπάρχει κάτι που να σας προβληματίζει σε σχέση με το ίδρυμα; <p> «Ναι, οι τριβές που υπάρχουν με τον Ρουσέλ, ο οποίος επιδιώκει, πέρα από την περιουσία της κόρης του, να μπει στο ίδρυμα, παρά τις προϋποθέσεις που έχει θέσει ο ίδιος ο Ωνάσης για την απόγονό του. Η Αθηνά προς το παρόν δεν συγκεντρώνει όσα ορίζει ο παππούς της. Δεν ξέρω τι θα κάνει μελλοντικά. Μακάρι το κοριτσάκι να τα συγκεντρώσει και να αποδειχθεί άξια απόγονος του Αριστοτέλη Ωνάση».<p> * Εκτός από τη λογοτεχνία και τον πολιτισμό ασχολείστε και με τα θέματα των γυναικών. Θέλετε να να μας τα απαριθμήσετε; <p> «Ας τα πάρουμε από την αρχή. Στον χώρο της λογοτεχνίας, μόλις τελείωσα το βιβλίο μου με τίτλο «Συνομιλία με την αδερφή μου Αμμόχωστο. Βίοι Παράλληλοι». Στο βιβλίο περιγράφω το κάλλος της πόλης από την εποχή που αρχίζω να τη θυμάμαι. Από την ηλικία 4 χρόνων. Επίσης, είμαι μέλος στην Εταιρεία Κυπρίων Λογοτεχνών και πρόεδρος της Εθνικής Επιτροπής για την Οικογένεια. Το διάστημα αυτό εκπονούμε μια πολύ μεγάλη έρευνα σε συνεργασία με το Πανεπιστήμιο Κύπρου, για το πού βρίσκεται η οικογένεια σήμερα. Επίσης, είμαι πρόεδρος του Λυκείου των Ελληνίδων, που ιδρύθηκε στην Κύπρο το 1930 από τη Μαρία Ιωάννου. Τότε δεν υπήρχαν γυναικείοι σύλλογοι και σωματεία».<p> <b>Στο γυναικείο κίνημα</b><p> * Να υποθέσω ότι εκλεγήκατε αμέσως πρόεδρος; <p> «Οχι, βέβαια. Η ενασχόλησή μου με το Λύκειο άρχισε όταν ήμουν 6 χρόνων, ως μαθήτρια του ωδείου αρχικά. Μετά την εισβολή, τότε που χάσαμε τα πάντα, είχα μεγάλη αγωνία τι θα γίνει με το Λύκειο. Το ξαναέστησα από την αρχή. Σήμερα κολακεύομαι να πω ότι έχουμε τρία παραρτήματα, εκτός του κεντρικού στη Λεμεσό, υπάρχουν από ένα σε Λευκωσία και Λάρνακα. Τώρα, προσπαθούμε να ιδρύσουμε παράρτημα στο Παραλίμνι». <p> * Συνεχίζετε τη δράση σας στο γυναικείο κίνημα; <p> «Πάντα. Το 1974 διετέλεσα πρόεδρος της «Συντονιστικής Επιτροπής Σωματείων της Αμμοχώστου». Σταθήκαμε δίπλα στους ξεριζωμένους και τους πρόσφυγες. Η δραστηριότητά μας αυτή επεκτάθηκε σε όλη την Κύπρο. Σήμερα είμαι πρόεδρος της «Κίνησης Εκτοπισμένων Γυναικών Κύπρου», η οποία αγωνίζεται για τα ανθρώπινα δικαιώματα όχι μόνο των γυναικών, αλλά όλων των Κυπρίων».<p> * Πώς τα καταφέρνετε όλα αυτά; <p> «Με την ευλογία του Θεού. Παίρνω δύναμη από την προσευχή. Στη ζωή μου πέρασα πολλά. Χάσαμε τα πάντα. Εχασα τον άνδρα μου σε ηλικία 48 ετών. Εμεινα μόνη με δυο παιδιά στην αγκαλιά. Μεγάλωσα και σπούδασα τα παιδιά μου. Εγινα γιαγιά. Ολα αυτά τα χρόνια δεν είχα από πουθενά ελπίδα παρά μόνο από τον Θεό. Οι γονείς μου μου δίδαξαν την αγάπη για την Ορθοδοξία και τον άνθρωπο».<p><b> ΜΑΙΡΗ ΠΙΝΗ<p> Eργα της Kλαίρης Aγγελίδου</b><p> α. Ποιητικές συλλογές: «Ποιήματα» Aμμόχωστος, Kύπρος 1967. «Tου ξεριζωμού», Kύπρος 1975. «Nόστιμον Hμαρ», Kύπρος 1982. «Eν Δήμω Aμαθούντος», Kύπρος 1988 α' έκδοση, 1989 β' έκδοση. «Πενταδάκτυλος, ο γιός μου», Λευκωσία, Kύπρος 1991, δίγλωσση έκδοση, Kύπρος 1994. «H σιωπή των αγαλμάτων», Παρουσία 1994. «Πότνια Aλς», Kύπρος 1998, Iδρυμα A. Γ. Λεβέντη.<p> β. Πεζά: «Ο δρόμος», αφήγημα, εκδ. Kαστανιώτη, 1997.<p> γ. Mελέτες: Robert Tristram Coffin - Δελτίο EΦΣA 1968, Eλένη Xατζηπέτρου: Mια ζωή στην εκπαίδευση - Δελτίο EΦΣA 1973.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
