<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 14/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Από τον Κύρο Γρανάζη μέχρι τους διασημότερους προγραμματιστές, οι επιστήμονες ονειρεύονταν πάντα ένα υπερμέσο επικοινωνίας, που θα πάντρευε το ραδιόφωνο, την τηλεόραση και την εφημερίδα. Το μαγικό τσαντάκι του Σπορ Μπίλι αποδείχθηκε

πως είναι το Ιντερνετ. Ο ψηφιακός κόσμος, αφού έκλεψε το χρόνο μας από τις εφημερίδες, τα περιοδικά και τα βιβλία, μαρκάρει στενά και τη βασίλισσα τηλεόραση.<p>
<b> Α</b>ς φανταστούμε ότι είσαι μουσουλμάνος, στέλεχος επιχείρησης στην Καλιφόρνια και

η ώρα για τη μεσημεριανή προσευχή φτάνει. Δεν σε παίρνει με τίποτα να πας στο τζαμί. Συνδέεσαι μέσω υπολογιστή με την Islami TV. Ο μουεζίνης σκάει μύτη μέσα

από ένα μικρό παραθυράκι στην οθόνη σου. Απλώνεις το χαλάκι της προσευχής κι αρχίζετε μαζί το μέτρημα των ιδιοτήτων του Αλλάχ. Αν δε είναι και Παρασκευή, μπορείς να προσευχηθείς σε real time μαζί με τους πιστούς του Maszid Al Haram,

στη λειτουργία που μεταδίδει το Saudi 1.<p>
 Αν πληκτρολογήσετε τη διεύθυνση http: //wwitv.com θα ανοιχτεί μπροστά σας ολόκληρος ο δικτυακός τηλεοπτικός κόσμος. Με μικρό κόστος, χωρίς δορυφορικό πιάτο και με την εγκατάσταση ενός software, που οι ίδιοι δωρεάν θα σας δώσουν,

μπορείτε να σερφάρετε ατελείωτα σε δεκάδες τηλεοπτικούς σταθμούς.<p>
 Το πείραμα ξεκίνησαν το CNN και το BBC, ήδη από το 1996, διανέμοντας μέρος του

προγράμματός τους και μέσω Διαδικτύου. Σήμερα, από το Σουλτανάτο του Ομάν μέχρι την Ινδία και το Μπαχρέιν, οι περισσότερες δημόσιες τηλεοράσεις έχουν και το δικτυακό κανάλι τους. Το πραγματικά καινούργιο όμως είναι οι δεκάδες τηλεοπτικοί σταθμοί που εκπέμπουν μόνο στον παγκόσμιο ιστό. Στις ΗΠΑ, κάθε αίρεση που σέβεται τον εαυτό της έχει κι έναν σταθμό. Αν και γηραιά, η Ευρώπη τώρα κάνει τα πρώτα της βήματα στην ανάπτυξη της δικτυακής τηλεόρασης. Προηγείται η Γαλλία με 22 κανάλια, έναντι 13 της Γερμανίας και 8 της Αγγλίας.<p>
 Η on line τηλεόραση είναι πραγματικό πανηγύρι. Επειδή εκπέμπει μέσω Διαδικτύου

δεν οφείλει σε καμία περίπτωση να είναι μαζική. Ο κάθε σταθμός μπορεί να έχει ένα τόσο εξειδικευμένο πρόγραμμα, που να σου δημιουργεί την αίσθηση ότι κόπηκε

και ράφτηκε στα μέτρα σου. <p>
 Τα σκήπτρα της δικτυακής τηλεόρασης κρατούν οι αθλητικοί σταθμοί. Το πρώτο γεγονός, εξάλλου, που μεταδόθηκε ζωντανά μέσω Ιντερνετ ήταν ένας αγώνας ποδοσφαίρου τον Ιούλιο του 2000. Μπορείς να δεις ρεπορτάζ, αγώνες, προγνωστικά

για στοιχήματα, μέχρι και κυνοδρομίες. Αν δεν είσαι αθλητικός τύπος, μπορείς να ενημερωθείς για τα τελευταία μοντελάκια του Gautier από το γαλλικό Fashion TV. Ο Πάπας γιορτάζει τον ιωβηλαίο στο Vatican 2, μαύροι ιερείς τραγουδούν γκόσπελ στο 3ABN και οι ευαγγελιστές κάνουν κηρύγματα στο Shepherd's Chapel. <p>
 Το Ιντερνετ είναι ο παράδεισος του υποχόνδριου. Ολοι οι γιατροί του κόσμου μπορούν να παρελάσουν από την οθόνη σου για γνωματεύσεις χωρίς σύνορα. Οι γαλλομαθείς αναζητήστε το Medecine TV κι οι υπόλοιποι μπείτε στο American Health Network. Αν θεωρείτε πεπερασμένη την κλασσική ιατρική, το Wisdom Network φροντίζει να σας ενημερώνει για την τελευταία λέξη στους ιαματικούς κρυστάλλους και τα θεραπευτικά βότανα.<p>
 Αλήθεια, κινδυνεύει η τηλεόραση από την προχωρημένη δικτυακή ξαδέρφη της; Ο διευθυντής του μεταπτυχιακού τμήματος της Κοινωνιολογίας στο Πανεπιστήμιο City

του Λονδίνου και ειδικός στη media policy, δρ Πέτρος Ιωσηφίδης, σχολιάζει. «Κατά την άποψή μου, το μεγαλύτερο εμπόδιο στη διανομή οπτικοακουστικών προϊόντων μέσω Δικτύου είναι η ποιότητα εικόνας και ήχου, η οποία ακόμα δεν είναι καλή. Είμαστε μακριά ακόμα από τη στιγμή που το Ιντερνετ θα αντικαταστήσει την τηλεόραση. Αυτή τη στιγμή το Ιντερνετ δεν είναι ανταγωνιστής της τηλεόρασης. Μπορεί να γίνει στο μέλλον».<p>
 Στις χαμηλές ταχύτητες και στην υπερφόρτωση των τηλεπικοινωνιακών δικτύων αποδίδει τη μικρή μέχρι ώρας ανάπτυξη της web tv ο καθηγητής στο Πάντειο Πανεπιστήμιο, Νίκος Λέανδρος. «Το Ιντερνετ δεν είναι σε θέση, προς το παρόν, να ανταγωνιστεί τα τηλεοπτικά κανάλια στα ψυχαγωγικά προγράμματα που βασίζονται στην κινούμενη εικόνα. Από την άλλη, υπερέχει σημαντικά σε ζητήματα

ενημέρωσης. Οι μεγάλοι τηλεοπτικοί σταθμοί έχουν μετατρέψει τις ειδήσεις σε σόου κι αυτό μειώνει την αξιοπιστία τους στους νέους και το πιο δυναμικό και μορφωμένο κομμάτι του πληθυσμού, που στρέφονται έτσι στον παγκόσμιο ιστό για να αντλήσει πληροφορίες και να ανταλλάξει μηνύματα. Είναι σαφές πάντως ότι όχι

μόνο η βιομηχανία των Μέσων, αλλά ολόκληρη η κοινωνία βρίσκονται στη δίνη τεράστιων αλλαγών».<p>
 Εδώ και τέσσερα χρόνια, οι εταιρείες προσπαθούν να σχεδιάσουν μια νέα γενιά τηλεοράσεων, με ηλεκτρονικές και διαδραστικές εφαρμογές. Η τεχνολογία αυτή θα είναι διαθέσιμη μέσα στον επόμενο χρόνο. Η Microsoft, σε μια προσπάθεια να ανταγωνιστεί την κυρίαρχο των τεχνολογιών ροής RealNetworks, παρουσίασε πρόσφατα στο Λας Βέγκας το Windows Media Pla yer 7. Η εταιρεία ισχυρίζεται ότι η ανανεωμένη έκδοση του προγράμματός της θα δίνει τη δυνατότητα στο χρήστη να βλέπει μέχρι και 60 καρέ το δευτερόλεπτο. Αυτή η επίδοση βέβαια θα είναι δυνατή μόνο σε συνδέσεις πολύ υψηλής ταχύτητας, αλλά σκεφτείτε ότι η εικόνα που βλέπετε από την οικιακή τηλεόρασή σας τρέχει με 25 μόλις καρέ το δευτερόλεπτο. Η ψηφιακή γενιά βγαίνει στη σέντρα κι... η κλασική τηλεόραση πρέπει να αρχίσει να φυλάει τα δίχτυα της.<p>
<b> NTINA ΔAΣKAΛΟΠΟYΛΟY</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
