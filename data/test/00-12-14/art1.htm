<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 14/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Μ</b>ε αφορμή τους Ολυμπιακούς Αγώνες δρομολογούνται επεμβάσεις στον ευρύτερο χώρο της Ακρόπολης, που ξεκινούν από τον Παρθενώνα και καταλήγουν στην πλατεία Θησείου. Επεμβάσεις που θα αποτελέσουν ανοιχτή πρόσκληση για να ξανανέβουμε στον Ιερό Βράχο, να κάνουμε τη βόλτα μας στον «Αρχαίο Περίπατο», ή να διαβούμε

εσωτερικές διαδρομές ακολουθώντας τα βήματα των αρχαίων, γνωρίζοντας αθέατα ή άγνωστα στους περισσότερους μνημεία. Αυτά που υπό τη σκιά των επιβλητικών ναών
αγνοούνται, όπως είναι το Ιερό του Ερωτα και της Αφροδίτης, τα Σπήλαια της Αγλαύρου, του Διός και του Απόλλωνα Υποακραίου. Μνημεία που βρίσκονται στη σκιερή πλευρά της Ακρόπολης (πάνω από την Πλάκα), τα οποία η εγκατάλειψη τα έκανε απρόσιτα στο κοινό για ολόκληρες δεκαετίες.<p>
 Η Επιτροπή Συντήρησης Μνημείων Ακρόπολης (ΕΣΜΑ), ξεπερνώντας τις αρχικές επιφυλάξεις της για την έναρξη μεγάλων επεμβάσεων σε μνημεία της Ακρόπολης, όπως στον Παρθενώνα, μετά το διορισμό 55 νέων ανθρώπων, πρότεινε προχθές στο Κεντρικό Αρχαιολογικό Συμβούλιο την ολοκλήρωση της επέμβασης στον οπισθόναο του Παρθενώνα. Ενα έργο που είχε μείνει ημιτελές από το 1992. Τότε με βάση τη μελέτη του αρχιτέκτονα Κουφόπουλου είχαν κατεβεί αρχιτεκτονικά μέλη από τη δωρική πρόσταση του οπισθόναου όπως και η δυτική ζωφόρος που φυλάσσεται στο Μουσείο της Ακρόπολης. Επρεπε όμως να προχωρήσουν, όπως είπε ο πρόεδρος της ΕΣΜΑ Χαρ. Μπούρας, να ξηλωθούν τα επιστήλια, να κολληθούν, να συντηρηθούν και να επανέλθουν όλα στο μνημείο. Ακόμη και η ζωφόρος. Οχι βέβαια η αυθεντική, αλλά το καλύτερο αντίγραφό της από τα εκμαγεία που έχουν βγει σε διάφορες εποχές.<p>
 Το πρόγραμμα αυτό, ένα από τα 12 του Παρθενώνα, εγκεκριμένο από το ΚΑΣ ύστερα από διεθνές συνέδριο και δημοσιευμένο από το 1994, επειδή δεν προχωρούσε, οδήγησε τον κ. Κουφόπουλο σε παραίτηση. Ετσι, όντας σήμερα εκτός υπηρεσίας, διορίζεται τεχνικός σύμβουλος για την επίβλεψη και το συντονισμό του έργου, που θα αρχίσει το 2001 και θα ολοκληρωθεί το 2003, όπως είπε στο ΚΑΣ η διευθύντρια της ΥΣΜΑ κ. Ιωαννίδου. Θα κατεβούν 21 επιστήλια, ίσως ένα κιονόκρανο και ένας σπόνδυλος. Θα προχωρήσουν και σε μερική διάλυση της ανωδομής και αποκατάσταση του μεσαιωνικού κλιμακοστασίου. <p>
 – Κάτω από την Ακρόπολη εξελίσσεται ένα άλλο πρόγραμμα. Στο πλαίσιο της ενοποίησης των αρχαιολογικών χώρων της Αθήνας ετοιμάζεται και η αποκατάσταση του «Αρχαίου Περιπάτου» μήκους 1.100 μ. και πλάτους 5-6 μ. που ξεκινούσε από τον Αρειο Πάγο -υπάρχει μονοπάτι-, συναντούσε την Κλεψύδρα, σπήλαια που ήταν κατοικίες στα προϊστορικά χρόνια, βωμούς και ιερά, και γύριζε το βράχο περνώντας μέσα από το Θέατρο Διονύσου χωρίζοντας το άνω από το κάτω διάζωμα όπως θα λέγαμε σήμερα. Από εκεί ανέβαινε πάνω από το Ηρώδειο προς τα μνημεία της Ακρόπολης. Σήμερα η πορεία του διακόπτεται από πεσμένους βράχους στη γωνία

Μακρυγιάννη, όπου υπάρχει το αναβατόριο για να ανεβοκατεβαίνουν οι μεγάλοι όγκοι μαρμάρων. Εκεί, θα δημιουργηθεί μια κυκλική κατασκευή μήκους 30 μ. για να γίνει προσπελάσιμη η πορεία στη σκιερή πλευρά της Ακρόπολης όπου βρίσκονται

τα Σπήλαια και τα αθέατα ιερά. Ολη η όδευση του «Aρχαίου Περιπάτου» εξομαλύνεται με ξύλινες ράμπες όπου χρειάζεται και αποφεύγονται τα πολλά σκαλιά. Ξύλινη ράμπα συνδέει την περιοχή του Θεάτρου Διονύσου με το Ασκληπιείο

 (338 π.Χ.), όπου βρίσκεις τον Περίπατο και μεταξύ τους υπάρχει υψομετρική διαφορά 9 μ. <p>
 – Αποφασίστηκε επίσης να γίνουν τρία στέγαστρα. Ενα για την προστασία των επιγραφών που βρίσκονται στην Ιωνική Στοά μέχρις ότου αυτή αναστηλωθεί και τις

στεγάσει μονιμότερα, το δεύτερο στο Χαλκουργείο, ένα κυκλικό κτίσμα σαν δεξαμενή, και το τρίτο θα γίνει σε αντικατάσταση και επέκταση του υπάρχοντος στεγάστρου των αγαλμάτων, στη γωνία του αρχαιολογικού χώρου στου Μακρυγιάννη, απ' όπου θα περνάει η νέα είσοδος.<p>
 –Το ΚΑΣ ενέκρινε και την πρώτη φάση της μελέτης για την πεζοδρόμηση της Απ. Παύλου απ' όπου θα περνάει ένα μόνο όχημα μαζικής μεταφοράς, ασθενοφόρα και πυροσβεστικά. Θα απαγορευθεί η διέλευση όλων των Ι.Χ. Για την ασφάλεια των πεζών θα διακρίνεται ο δρόμος από τον πεζόδρομο και πάνω στο οδότρωμα θα σημαίνονται οι αρχαίοι δρόμοι που διασταυρώνονται με το σύγχρονο δρόμο. Τους μελετητές απασχόλησε η σύνδεση του πεζόδρομου με το λιθόστρωτο Πικιώνη. Ωστόσο

αποφασίστηκε να μη γίνει καμία επέμβαση στο τρίγωνο Πικιώνη (μπροστά στην άνοδο για την Ακρόπολη) γιατί θεωρείται μνημείο νεότερης αρχιτεκτονικής. Μελετήθηκαν όμως τα πλατώματα που δημιουργούνται σε σχέση με τον αρχαιολογικό χώρο της Αρχαίας Αγοράς και η διευθέτηση της πλατείας Θησείου χωρίς να κοπούν τα δέντρα του γειτονικού της αλσυλλίου, που κρύβουν σε εκείνο το σημείο τη θέα

προς την Ακρόπολη, όπως ζητούσαν οι μελετητές.<p>
 <b>Ν. ΚΟΝΤΡΑΡΟΥ-ΡΑΣΣΙΑ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
