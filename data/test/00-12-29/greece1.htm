<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Του ΘΩΜΑ ΤΣΑΤΣΗ<p>
 Α</b>ν τη χρονιά που τελειώνει σε δύο ημέρες, ο αρχιεπίσκοπος Χριστόδουλος είχε ασχοληθεί με τα στενά εκκλησιαστικά του καθήκοντα, η εκκλησιαστική ειδησεογραφία θα ήταν πολύ φτωχή. Ο Χριστόδουλος με αφορμή κυρίως το θέμα των ταυτοτήτων φρόντισε να την εμπλουτίσει και να πετύχει δύο πράγματα.<p>
 Το πρώτο, ήταν να καταλάβει, χωρίς καμία αμφισβήτηση, την πρωτοκαθεδρία στα δελτία ειδήσεων του Σαββατοκύριακου. Ιδιαίτερα με τα κηρύγματα της Κυριακής ήταν «πρώτη είδηση» σε όλα τα τηλεοπτικά δελτία. Μόνο για το λόγο αυτό θα μπορούσε να διεκδικήσει μια θέση ανάμεσα στα τρία πρόσωπα που προβλήθηκαν περισσότερο τη χρονιά που πέρασε. Και εννοούμε τα πρόσωπα που προβλήθηκαν για όσα είπαν και όχι για όσα έπραξαν.<p>
 Το δεύτερο πράγμα που πέτυχε, ήταν ότι ασχολούνταν οι πάντες με κάθε αφορμή, μαζί του. Καθένας με τον τρόπο του. Aλλοι βλέποντας θετικά και άλλοι αρνητικά όσα ο προκαθήμενος της Εκκλησίας της Ελλάδος, έλεγε, συνήθως από τους άμβωνες της εκκλησιών.<p>
 Με τον τρόπο αυτό ο αρχιεπίσκοπος εντάχθηκε για τα καλά στο σταρ-σίστεμ.<p>
 Εκείνο όμως που επιδίωξε ο Χριστόδουλος, όσο τίποτε άλλο ήταν να έχει λόγο επί

παντός επιστιτού. Το κακό, για τον ίδιο, είναι ότι τις περισσότερες φορές με όσα είπε, προκάλεσε κρίσεις. Τόσο στις σχέσεις του με άλλες Εκκλησίες και κυρίως με το Οικουμενικό Πατριαρχείο, αλλά και με την κυβέρνηση και τα κόμματα.<p>
 Η φράση του, τον περασμένο Μάιο: «Κανένας δεν θα μπορέσει να κλείσει το στόμα μας, γιατί η δύναμή μας προέρχεται από το Θεό», αν ακουγόταν από τα χείλη οποιουδήποτε κοινού θνητού θα χαρακτηριζόταν υβριστική. Ομως ο αρχιεπίσκοπος δεν έμεινε εκεί. Το θέμα της αναγραφής του θρησκεύματος στις ταυτότητες τροφοδότησε τον ίδιο με συνθήματα. Στόχος κατά τον αρχιεπίσκοπο Χριστόδουλο, κάποιων «σκοτεινών δυνάμεων» είναι ένας. Η «αποχριστιανοποίηση» της Ελλάδας.<p>
 <b>Kαι γραπτά...</b><p>
 Σ' ένα άρθρο που έγραψε ο αρχιεπίσκοπος τον περασμένο Σεπτέμβριο και δημοσιεύτηκε στο περιοδικό «Εφημέριος» ανέφερε μεταξύ άλλων: «Εχει αριστοτεχνικά καταστρωθεί από την εξουσία και συγκαλύπτεται από τα ΜΜΕ στρατηγικό σχέδιο για την εξουδετέρωση της επιρροής της Εκκλησίας στο λαό». Στη συνέχεια του ίδιου κειμένου προσέδωσε και επιστημονική ερμηνεία σε όσα υποστήριζε: «Σύμφωνα με την επιστημονική ψυχογραφική ανάλυση αυτού του φαινομένου, το ελληνικό κράτος-θύτης διαπράττει σε βάρος του λαού ένα είδος ψυχολογικής βίας με το να τον παρενοχλεί στον πυρήνα της ηθικής του υπόστασης.

Η παρενόχληση αυτής της μορφής εμφανίζεται στις καθημερινές μικρές εκδηλώσεις και εκφράζεται με λόγια, συμπεριφορές, γραπτά μηνύματα, και επιδιώκεται η μείωση της προσωπικότητας του άλλου, της αξιοπρέπειας και της ψυχικής ακεραιότητας».<p>
 Τα ίδια πράγματα, με πιο απλά λόγια τα είχε πει όμως ο αρχιεπίσκοπος ένα μήνα πριν, όταν συμπεριέλαβε όλους όσοι διαφωνούν με τις θέσεις γύρω από το θέμα των ταυτοτήτων στις «δυνάμεις του κακού»! Η μόνιμη ρήση του αρχιεπισκόπου είναι γνωστή. Η προσπάθεια «των δυνάμεων του κακού» να «αποχριστιανοποιήσουν το έθνος». Και με κάθε ευκαιρία ο Χριστόδουλος δεν ξεχνά να την επαναλαμβάνει,

εμφανιζόμενος ως προστάτης της παράδοσης, που όπως είπε, «κρημνίζεται από κάποιους που οραματίζονται τον εκσυγχρονισμό του έθνους». Και κατά τον αρχιεπίσκοπο «κανένας δεν θα μπορέσει να κλείσει το στόμα μας, γιατί η δύναμή μας προέρχεται από το Θεό».<p>
<b> Προφήτης</b><p>
 Η φράση που έμεινε όμως ως η χαρακτηριστικότερη και ακούστηκε από τα χείλη του

αρχιεπισκόπου Χριστόδουλου, ειπώθηκε στις 30 Ιουνίου, όταν υποστήριξε: «Εχω αναλάβει παρά Θεού αυτήν την ευθύνη να πορεύομαι μπροστά και εσείς να με ακολουθείται». Και δύο μέρες αργότερα μιλώντας για τους προφήτες πρόσθεσε: «Προφήτης δεν είναι αυτός όπως λέμε στην καθομιλουμένη, που λέει από δική του έμπνευση ή πρωτοβουλία αυτά που πρόκειται να συμβούν εις το μέλλον, αλλά προφήτης κατά το λεξικόν της αρχαίας ελληνικής γλώσσης είναι εκείνος ο οποίος ομιλεί εξ ονόματος του Θεού και λέγει αυτά τα οποία λέγει ο Θεός και αυτό το νόημα έχει όταν λέμε και εμείς ότι δεν ομιλούμε από τον εαυτό μας, αλλά ομιλούμε εξ ονόματος του Ιησού Χριστού και εξ ονόματος της αποκεκαλυμμένης αλήθειας του Κυρίου».<p>
 Με λίγα λόγια, εμμέσως πλην σαφώς, ο αρχιεπίσκοπος μας είπε: «Επικοινωνώ με τον Θεό» και «Είμαι προφήτης».<p>
 Πολλές φορές ο αρχιεπίσκοπος κατηγορήθηκε για τη στάση του να ασχολείται περισσότερο με την πολιτική και λιγότερο με την Εκκλησία. Ο ίδιος όμως σε κάθε

ευκαιρία απέφευγε να λάβει θέση. Και κάθε φορά που μιλούσε για την εξουσία επικαλούνταν το λαό. Οπως όταν βρισκόταν στη Λαμία και απευθυνόμενος σε χιλιάδες κόσμο υποστήριξε: «Η Εκκλησία δεν ερωτοτροπεί με την πολιτική εξουσία, δεν επιδιώκουμε και δεν θα επιδιώξουμε ποτέ θώκους πολιτικής εξουσίας, γιατί μας αρκεί η θέση στην οποία μας έταξε ο Θεός μας και μας αποδέχεται ο λαός με την αγάπη του, τη θέση του πνευματικού ποιμένος...».<p>
 Τον περασμένο Μάρτιο ο αρχιεπίσκοπος μαζί με τους μητροπολίτες-μέλη της Διαρκούς Ιεράς Συνόδου υπέγραψε ένα κείμενο που καταδίκαζε το βιβλίο του Μίμη Ανδρουλάκη «Μν». Και ενώ αρχικά ο αρχιεπίσκοπος είχε σπεύσει να καταδικάσει όλους εκείνους που έκαιγαν αντίτυπα του βιβλίου, με το κείμενο της Συνόδου υποστήριζε: «οι αντιδράσεις πιστών μελών της Εκκλησίας δικαιολογούνται λόγω της πρωτοφανούς βλασφήμου αισχρότητος του βιβλίου "Μν"».<p>
<b> «Eυρωλιγούρηδες»</b><p>
 Εγιναν και άλλα πολλά κατά τη διάρκεια της χρονιάς που πέρασε. Είπε πολλά ο Χριστόδουλος, μιλώντας από τη θέση του αρχιεπισκόπου. Εκανε λόγο για «ευρωλιγούρηδες», χωρίς ωστόσο να παραιτείται η Εκκλησία του αιτήματός της να λάβει 126 δισεκατομμύρια από το τα ευρωπαϊκά κονδύλια. Ζήτησε να κοιμηθούν οι νόμοι για να μη εφαρμοστούν και «συμβολικά» σήκωσε το λάβαρο της επανάστασης ξεκινώντας τη δική του, «επανάσταση».<p>
 Αποκορύφωμα όλων όσων είπε όμως ήταν εκείνη η φράση που εκστόμισε στη συγκέντρωση της Αθήνας: «Οποιος τα βάζει με την Ορθοδοξία, του ξεραίνεται το χέρι».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
