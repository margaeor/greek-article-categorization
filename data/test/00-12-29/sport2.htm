<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΑΝΔΡΕΑ ΜΠΕΤΣΗ</b><p>
 Ενα παλιό φλερτ Παναθηναϊκού και Μάρτιν Μίετσελ, του 25χρονου διεθνούς σέντερ φορ της Λέγκια, αναζωπυρώθηκε ξαφνικά χθες μετά το αδιέξοδο των διαπραγματεύσεων με τη Σεντ Ετιέν για το Βραζιλιάνο Αλεξ Ντίας. Ο Πολωνός κλήθηκε εσπευσμένα στην Αθήνα και κατά μια πηγή που πρόσκειται στο περιβάλλον των μεγαλομετόχων της «πράσινης» ΠΑΕ, είναι κοντά σε συμφωνία. <p>
 Με τον Μίετσελ (15 ματς φέτος - 6 γκολ) υπάρχει προϊστορία. Το καλοκαίρι του '96, μετά τη χρυσή πορεία στους «4» του Τσάμπιονς Λιγκ, ο Παναθηναϊκός είχε ανακοινώσει τη μετεγγραφή του μαζί με Λυμπερόπουλο, Κόλα, Νασιόπουλο, όμως ο παίκτης δεν ήρθε ποτέ στην Αθήνα. Οι απαιτήσεις του τότε προέδρου της Λέγκια και μεγαλοπαράγοντα του πολωνικού ποδοσφαίρου Ρομανόφσκι είχαν κριθεί κατ' αρχάς υπερβολικές. Αργότερα, το Νοέμβριο του '96 έσπασε το πόδι του σε αγώνα πρωταθλήματος, οπότε ο ΠΑΟ απέσυρε το ενδιαφέρον του. Πριν τραυματιστεί, πάντως, ο Μίετσελ είχε βγάλει τους «πράσινους» νοκ άουτ από το κύπελλο UEFA, σημειώνοντας το δεύτερο γκολ της ομάδας του ακριβώς στο 90' στον επαναληπτικό αγώνα στη Βαρσοβία (στην Αθήνα ο ΠΑΟ είχε κερδίσει τη Λέγκια 4-2).<p>
 Η υπόθεση του Ντίας μοιραία πέρασε σε δεύτερο πλάνο μετά την άκαμπτη στάση της Σεντ Ετιέν, που ζητούσε γύρω στα 2, 8 δισ. για να τον παραχωρήσει. Με τον 28χρονο Βραζιλιάνο επιθετικό (11 γκολ σε 18 ματς φέτος και 15 σε 29 πέρσι), σημειωτέον, ο ΠΑΟ τα είχε βρει.<p>
<b> ΓΙΑ ΚΟΛΑ</b><p>
 ΑΕΚ και Αρης θέλουν τον Μπλένταρ Κόλα, τον οποίο ο Παναθηναϊκός έχει βγάλει στο σφυρί. Παθιακάκης και Ντέμης Νικολαΐδης είναι δύο φίλοι από τα παλιά, τον Απόλλωνα συγκεκριμένα, ισχυρό κίνητρο για τον Αλβανό διεθνή, όμως οικονομικά η πρόταση του Αρη (150 εκατομμύρια το χρόνο) υπερτερεί. Ο άμεσα ενδιαφερόμενος, ο ποδοσφαιριστής, δεν έχει κατασταλάξει προς το παρόν περιμένοντας πρώτα απ' όλα τη συνάντηση με τον πρόεδρο Αγγελο Φιλιππίδη. Σε σχετική ερώτηση της «Ε», πάντως, δήλωσε χθες: <p>
 «Από 1/1/2001 και μέχρι τις 30/6/2001 είμαι ελεύθερος να διαπραγματευτώ τη μετεγγραφή μου και να υπογράψω σε σύλλογο της αρεσκείας μου. Για την ώρα έχω ομάδα και δεν ψάχνω για ομάδα. Θα τιμήσω το συμβόλαιό μου και την υπογραφή μου. Αν είμαι πρόβλημα, είμαι αυτόματα και η λύση, η οποία βρίσκεται στα χέρια του Παναθηναϊκού».<p>
 Ο Κόλα, που θεάθηκε τις ημέρες των Χριστουγέννων σε ρεστοράν του Κολωνακίου παρέα με τον Αλβανό πρέσβη στην Αθήνα, ακολουθεί ανελλιπώς το πρόγραμμα των προπονήσεων του ΠΑΟ, όπως και ο άλλος υπ' ατμόν παίκτης του ΠΑΟ, ο Γιώργος Αλεξόπουλος. που έχει προτάσεις από Ηρακλή, Πρέστον (Α'Αγγλίας). Τέλος, τον «καρχαρία» Χέλγκι Σίγκουρτσον θέλει ο ΟΦΗ. Ο Ισλανδός, ως γνωστόν, ήταν στη «μαύρη» λίστα του Αναστασιάδη, όμως τα δύο γκολ επί του Εθνικού Αστέρα στην Καισαριανή στον τελευταίο επίσημο αγώνα της χρονιάς ίσως παρατείνουν την περίοδο...εξετάσεων μέχρι τη νέα ετυμηγορία.<p>
 Στον αγωνιστικό τομέα, Πάολο Σόουζα και Γιώργος Καραγκούνης από Δευτέρα θα μπουν σε πιο εντατικούς ρυθμούς προπονήσεων, με στόχο να προλάβουν το ντέρμπι με την ΑΕΚ (7/1, Στάδιο Νίκος Γκούμας). Δεν θα παίξουν εναντίον του Ιωνικού την ερχόμενη Τετάρτη στη Ρόδο (16.00).<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
