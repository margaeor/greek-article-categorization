<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



«Ολα ειπώθηκαν για τον Μπρεχτ, οι μπρεχτικοί μεγάλωσαν, είναι η κατάλληλη στιγμή να διαβάσουμε Μπέρτολτ Μπρεχτ, τον ουσιαστικό και ωραίο Μπρεχτ. Χωρίς φτιασίδια, αναλύσεις και εμπόδια. Μέσα από την ίδια του τη ζωή, τα ίδια του γραπτά. Και το λόγο του, ένα λόγο που δεν βολεύτηκε ποτέ, που υπήρξε συχνά μαχητικός και πάντα ηθελημένα γοητευτικός». Ετσι ανακοινώνει η «Λιμπερασιόν» την έκδοση «Μπέρτολτ Μπρεχτ. Γραπτά για το Θέατρο» που κυκλοφορεί από τις εκδόσεις «Γκαλιμάρ», είναι ενταγμένη στη σειρά της Πλειάδας, και αριθμεί 1.552

σελίδες.<p>
 Ο τόμος περιλαμβάνει όλα του τα θεατρικά έργα, αλλά και πολλές σημειώσεις και σκέψεις του για το θέατρο, πολλές ανέκδοτες, οι περισσότερες ελάχιστα γνωστές,

όλες με τις αναλύσεις της 7μελούς συντακτικής επιτροπής που επιμελήθηκε την έκδοση. Εργα και σημειώσεις παρατίθενται σε χρονολογική σειρά αποτελώντας «μια

Bίβλο για τις μελλοντικές γενεές». <p>
 Οπως λοιπόν «παίζουν» κάποιοι με τη Βίβλο ανοίγοντάς την στην τύχη για να δουν

τι προλέγει το εδάφιο που τους έτυχε, έτσι και ο Γάλλος δημοσιογράφος της «Λιμπέ» άνοιξε με τα μάτια κλειστά τον τόμο για να πέσει στην σελίδα 966. «Η πλάνη είναι πλήρης όταν τα επαγγελματικά θέατρα κλείνουν την πόρτα στο ερασιτεχνικό θέατρο. Και η πλάνη είναι πλήρης όταν το ερασιτεχνικό θέατρο κλείνει την πόρτα στο επαγγελματικό θέατρο».<p>
 Αντίστοιχα από τη σελίδα 799 αλιεύεται ο σύντομος διάλογος: <p>
 « -Τι διακρίνει τον ηθοποιό της παλαιάς σχολής; <p>
 -Εκφράζεται. Αυτό είναι όλο. Κι αυτή την έκφραση την πουλά σαν να ήταν εμπόρευμα.<p>
 -Σε ποιον; <p>
 -Αυτός ο αγύρτης ο οποίος δεν φανερώνει παρά τα συναισθήματα που του προμηθεύουν κάποια επινοημένα γεγονότα, έχει ως θεατή έναν συλλέκτη εντυπώσεων

ο οποίος, από τη δική του πλευρά, δεν εγγράφει παρά τα συναισθήματα που του προμηθεύει το θέαμα».<p>
 Στον τόμο υπάρχουν δεκάδες φράσεις διαχρονικής αξίας. Υπάρχουν βεβαίως και άλλες που γέρασαν μαζί με την ιστορία του μαρξισμού. Ομως λέξεις πολυχρησιμοποιημένες πια, όπως π.χ. η «αποστασιοποίηση», ξαναβρίσκουν την αρχική τους πολυπλοκότητα.<p>
 Μία άλλη παράγραφος ανήκει στις ανέκδοτες σημειώσεις του Μπρεχτ, που παρατηρεί: «Φαίνεται πως τα τελευταία χρόνια υπάρχουν στο θέατρο κάποιες μεμονωμένες παραστάσεις ενός παραδεκτού επιπέδου: ένας δύο άνθρωποι, οι οποίοι

στο μελλοντικό θέατρο θα κάνουν ίσως κάτι καλό, έδειξαν πως έχουν ταλέντο. Αυτή είναι πάντως μια δυσάρεστη κατάσταση για όλους όσοι επιμένουν ακόμα να γράφουν ή να κάνουν παραστάσεις. Το να δηλώνει κανείς μετρίως ικανοποιημένος από την παρούσα κατάσταση του θεάτρου θα ήταν απόδειξη μιας θλιβερής απουσίας απαίτησης. Το βροντοφωνάζω: Οποιος θα έδειχνε και το παραμικρό σημάδι ικανοποίησης ως προς αυτό το θέατρο θα απεδείκνυε τρανταχτά την ανικανότητά του να δημιουργήσει ένα θέατρο πραγματικό. Αντίθετα, η ανοιχτή, γενική παραδοχή της έλλειψης ικανοποίησης που φανερώνεται κάθε μέρα και περισσότερο είναι το μόνο σημάδι ότι το θέατρο μπορεί να έχει μέλλον».<p>
 Ο Μπρεχτ το έγραψε αυτό το 1920. «Ομως», παρατηρεί η «Λιμπερασιόν», «σε όποιο σημείο της Γης κι αν διαβαστεί σήμερα, καίει τα δάχτυλα...».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
