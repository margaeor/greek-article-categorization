<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Κ</b>άνοντας το γύρο του χρόνου με δώδεκα βιβλία καλής συντροφιάς που μας ταξίδεψαν

στα μονοπάτια των μύθων, της ερωτικής αφύπνισης, της εύθραυστης παιδικής ηλικίας, του ιερού, της παράδοσης, του αυτοδημιούργητου, της γυναικείας αισθαντικότητας.<p>
 - «Η δύναμη του μύθου» του Τζόζεφ Κάμπελ (Ιάμβλιχος). Η περιπέτεια του να είσαι ζωντανός, η αναζήτηση της ευδαιμονίας, η επιθυμία και ο φόβος, ο εναρμονισμός φύσης- κοινότητας, ο πόνος, το εσωτερικό ταξίδι, η συμπόνοια, το κουράγιο, η ζωή και ο θάνατος, το υπερβατικό. Μια συναρπαστική περιήγηση στον κόσμο των μύθων και των πολιτισμών μέσα από μια συζήτηση ενός κορυφαίου Aμερικανού καθηγητή με το δημοσιογράφο Μπιλ Μάγιερς.<p>
 - «Το καλοκαίρι του '42» του Χέρμαν Ρότσερ (Αγκυρα). Διακοπές ενός 15χρονου με

δύο φίλους του σ' ένα νησί τα χρόνια του Mεσοπολέμου. Σκανδαλιές, σκιρτήματα, φόβοι και πόθοι, η αναπάντεχη τρυφερή ερωτική μύηση του έφηβου από μια γοητευτική γυναίκα. Νοσταλγία και χιούμορ για το γλυκό τραύμα της «πρώτης φοράς».<p>
 - «Ο Τοβίας και ο άγγελος» της Σουζάνα Ταμάρο (Αιώρα). Ενα 8χρονο κοριτσάκι το

σκάει από το σπίτι των τσακωμένων γονιών του και περιπλανιέται στην πόλη. Με λέξεις-κουβέρτες που ζεσταίνουν την καρδιά, η Ιταλίδα συγγραφέας μάς μυεί στον

κόσμο των μικρών, στη γλώσσα των πραγμάτων, στη διακριτική παρουσία των αγγέλων, στα παράθυρα της ζωής, στη δύναμη της αγάπης.<p>
 - «Εκείνος κι Εκείνη» του Τζίμι Λιάο (Σύγχρονοι Ορίζοντες). Ενα βιβλίο εξαίσιων ζωγραφιών (φθινοπωρινών-χειμωνιάτικων χρωμάτων) που θα τις ζήλευε κι ο... Ντίσνεϊ, μια ολιγόλογη ιστορία για ερωτευμένους κάθε ηλικίας. Μία κοπέλα και ένας νεαρός που αν και ζουν σε διπλανά διαμερίσματα δεν γνωρίζονται, αφού αυτή στρίβει πάντα αριστερά κι αυτός στρίβει πάντα δεξιά. Κι όμως δυο παράλληλες ευθείες μπορεί κάπου να συναντηθούν στον κύκλο της ζωής.<p>
 - «Το δημοτικό τραγούδι ως περιεχόμενο της συνειδήσεως του Νέου Ελληνισμού» του Χρήστου Μαλεβίτση (Ευθύνη-σειρά «Αναλόγιο»). Ο πρόωρα εκλιπών Ελληνας στοχαστής μάς μυεί στους θησαυρούς του δημοτικού τραγουδιού (από πέντε ομιλίες

του στο Iδρυμα Γουλανδρή-Χορν). Η τραγική και παραδεισιακή αίσθηση της ζωής, τα σύμβολα της μάνας και του βουνού, το τίμημα του θανάτου, η σύγκρουση φύσεως

και πνεύματος, με παραδείγματα εξαίσιων στίχων τους.<p>
 - «Λόγοι» του αρχιμανδρίτη Ανανία Κουστένη (Αρμός). Ο, τι πιο ουσιαστικό και απλό από ομιλίες του σ' ένα εκκλησάκι στην περιοχή Εξαρχείων. «Λαδάκι» σε δυσκολεμένες ψυχές, που κυλάει με αναφορές από Κολοκοτρώνη, Σολωμό, Μακρυγιάννη, Παπαδιαμάντη έως τους πατέρες και αγίους της Εκκλησίας σε συνδυασμό με περιστατικά καθημερινότητας. Ξεχασμένες αξίες όπως καλή έγνοια, μεγαλοψυχία, φιλοπατρία, συγχώρεση, ελπίδα, συμπόνοια για το συνάνθρωπο. <p>
 - «Αγιον Ορος» του ιερομόναχου Νικολάου (Καστανιώτης). Στο «υψηλότερο σημείο της γης», στην αθωνική πολιτεία, στο μυστικό βίωμα, στις ασκητικές μορφές, στη

μοναδικότητα του φτωχού κι απέριττου, στο αθέατο και υπέρλογο μας μεταφέρει ο συγγραφέας με θαυμάσιο λόγο, πλήρη αγάπης, νοσταλγίας αλλά και σκεπτικισμού για το εκσυγχρονιστικό πνεύμα των καιρών. Το Ορος «που πρέπει ν' ανεβείς» κι όχι να το επισκεφθείς σαν τουρίστας.<p>
 - «Βροχή στο μνήμα» του Τηλέμαχου Κώτσια (Κέδρος). Η προσπάθεια και το «χρέος»

ενός γέρου Βορειοηπειρώτη να επιστρέψει ό,τι έχει απομείνει από έναν Ελληνα στρατιώτη που σκοτώθηκε και τάφηκε στην Αλβανία πριν από 45 χρόνια. Μια απέριττη, συγκινητική νουβέλα για το σεβασμό στους νεκρούς, κόντρα στη λήθη του χρόνου. <p>
 - «Τα πορτοκάλια της Παλαιάς Επιδαύρου» του Θοδωρή Γκόνη (Αγρα). Λιλιπούτεια διηγήματα αυτοβιογραφικών αισθημάτων παιδικής κι εφηβικής ηλικίας, στην ελληνική επαρχία κυρίως, για το μυστικό μιας ντουλάπας, το μεράκι ενός ρολογά,

τα καινούρια παπούτσια της Λαμπρής, για αεριωθούμενα, ποδοσφαιρικά παιχνίδια στο χώμα, για τη χαρά ενός στίχου. Η τέχνη του ολίγου και δροσερού.<p>
 - «Η Πάνω Μεριά του Κόσμου» της Καδιώς Κολύμβα (Αρμός). Η ζωή μιας αγράμματης,

άξιας γυναίκας από τη Σαντορίνη που έγινε η πρώτη εφοπλιστίνα του αιώνα μας έχοντας καπετάνιο άντρα ταξιδευτή κι επτά παιδιά ν' αναθρέψει. Η δύναμη της θρησκευτικής πίστης, η οικογένεια, η ελληνική ναυτοσύνη, το κουράγιο και το ήθος μιας λεβέντισσας γυναίκας, μέσα από ένα λόγο καθάριο σαν το νεράκι της πηγής. <p>
 - «Αίσθηση γυναίκας» (Καστανιώτης). Εξι γυναίκες (Κωνσταντίνα Γεωργακάκη, Νατάσα Κεσμέτη, Ζέτα Κουντούρη, Αγγελική Σιδηρά, Ντέμη Σταυροπούλου, Κλαίτη Σωτηριάδου) καταθέτουν πάνω σε κοινά αποσπάσματα λογοτεχνικών κειμένων σκέψεις, συναισθήματα για την αγάπη, την απώλεια, τη βιασύνη, την υπομονή, τις

σχέσεις γονιών-παιδιών, τη μνήμη, τις συνήθειες, κ.ά. Η καθεμία προσωπικά με ειλικρίνεια και ευαισθησία.<p>
 - «Νύχτες με αχνά φεγγάρια» του Γιάννη Πιτσιώρα (Λιβάνη). Εφτά άνθρωποι, άγνωστοι μεταξύ τους, βρίσκονται για 15 φθινοπωρινές μέρες αποκλεισμένοι στην Αμοργό λόγω των μποφόρ. Ενα ενδιαφέρον παζλ γύρω από τη μοναξιά, την προδοσία,

τη μοίρα, την καταλυτική παρουσία της φύσης (θάλασσα, αγέρας, φεγγάρι) σε συνδυασμό με την ανακάλυψη ενός μυστηριώδους γράμματος. Μια αξιοπρόσεκτη νέα φωνή από τη Θεσσαλονίκη.<p>
 <b>ΓIΩPΓΟΣ BIΔAΛHΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
