<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 29/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Της ΒΕΝΑΣ ΓΕΩΡΓΑΚΟΠΟΥΛΟΥ </b><p>
 Eίναι το πιο σύντομο και ευκολοδιάβαστο από τα μυθιστορήματά του. Ακόμα και το σχήμα βιβλίου-τσέπης, με το οποίο κυκλοφόρησε από τις εκδόσεις «Ωκεανίδα», προδιαθέτει για μια πιο λάιτ αναγνωστική εμπειρία. Δεν είναι, όμως, έτσι. Η «Τρέλα του μεσημεριού», το τέταρτο κατά σειρά μυθιστόρημα του Τάκη Θεοδωρόπουλου, είναι εξίσου στοχαστικό και απαιτητικό με τα προηγούμενα. Ο ίδιος προτιμά να το χαρακτηρίζει ως το «λιγότερο φιλολογικό και πιο άμεσο» από τα έργα του. Η αμεσότητά του έχει να κάνει και με το θέμα του.<p>
 Ενα καυτό μεσημέρι Ιουλίου, σε δωμάτιο ξενοδοχείου ελληνικού νησιού, πάμπλουτος επιχειρηματίας, που έχει πατήσει επί πτωμάτων για να ανέλθει κοινωνικά και οικονομικά αφήνοντας πίσω την επαναστατημένη του νιότη και τα ιδανικά της, σχεδιάζει την αυτοκτονία του. Δεν πάει πολύς καιρός που ο Παντελής Σφηνιάς σχεδίασε και πραγματοποίησε ένα παρόμοιο εγχείρημα. Δεν υπάρχει, έτσι, δημοσίευμα για την «Τρέλα του μεσημεριού», που να μην ταυτίζει το μυθιστορηματικό ήρωα με τον ιδρυτή της MFD.<p>
 «To βιβλίο βγήκε εντελώς απροσδόκητα. Διότι, εδώ και 3 χρόνια, γράφω μια βιογραφία του Ξενοφώντα. Και ξαφνικά, φέτος το καλοκαίρι, ανάμεσα σε Ανδρο και Τζια, και ενώ έγραφα ένα διήγημα παραγγελία από εφημερίδα, μου ήρθε η ιδέα. Η ιδέα ενός ανθρώπου που αντιμετωπίζει τον εαυτό του σαν να είναι ένας άλλος άνθρωπος, που ετοιμάζεται να σκοτώσει τον εαυτό του, κοινώς να αυτοκτονήσει, όχι επειδή αισθάνεται ο ίδιος ένοχος, αλλά γιατί δεν αντέχει άλλο την πλήξη που του προκαλεί η αίσθηση της αθωότητάς του. Η ιδέα αυτή με πίεζε. Κάθησα κι έγραψα.<p>
 Η σύμπτωση της εκδοσής του με την αυτοκτονία του Παντελή Σφηνιά ήταν και για μένα έκπληξη. Θα μπορούσα, απλώς, να πω ότι με ενδιέφερε η ιστορία του πιο προωθημένου και επιτυχημένου μέρους της δικής μου γενιάς. Το κοινωνικό καθεστώς της γενιάς μας δεν είναι οι συγγραφείς και οι σκηνοθέτες, αλλά αυτοί που έγιναν υπουργοί και διαχειρίζονται δισεκατομμύρια. Στη δεκαετία του '60 οι

ίδιοι άνθρωποι διαδήλωναν εναντίον του Βιετνάμ. Αισθάνομαι ότι η αμετακίνητη αθωότητα της γενιάς μου είναι το χαμόγελο του Κλίντον».<p>
 <b>Δικαίωμα στην ελευθερία</b><p>
 *Είναι, λέτε, ένοχο αυτό το χαμόγελο του Κλίντον και των επιτυχημένων της γενιάς σας; <p>
 «Δεν λέω ότι είμαστε ένοχοι. Εχουμε κάνει πολλά πράγματα. Απαλλάξαμε τον κόσμο

από πολλά ταμπού. Η σεξουαλική επανάσταση, που μας ανήκει, ακόμη κι αν έγινε δυνατή επειδή είχαν κατανικηθεί τα αφροδίσια και δεν είχε υπάρξει το AIDS, είναι μια πελώρια απελευθέρωση, παρ' όλο που πολλές φορές οδήγησε και στην αντίπερα όχθη. Δεν μου αρέσει καθόλου αυτός ο πανικός των νεοσυντηρητικών, που

μας λένε ξαφνικά να επιστρέψουμε στην αφέλεια του Αδάμ. Εγώ θεωρώ ότι αν η γενιά μου έβγαλε κάποια ηθική αυτή είναι το δικαίωμα στην ελευθερία, το δικαίωμα να αντιμετωπίζουμε τον εαυτό μας όπως είναι. Αυτό κάνει και ο ήρωας της "Τρέλας του μεσημεριού". Κι αυτό είναι το μεγάλο του κέρδος. Είναι ευθύς και καθαρός».<p>
 *Ποιο θα λέγατε εσείς ότι είναι το προσωπικό σας όφελος, το όφελος του λογοτέχνη, από την «Τρέλα του μεσημεριού»; <p>
 «Βρήκα επιτέλους το μέγεθος που μου αρέσει. Και βρήκα και κάτι άλλο. Είναι η πρώτη φορά που μιλώ για το σημερινό κόσμο, όχι για μένα προσωπικά, αλλά για τον κόσμο που ζούμε χωρίς να τον αντιμετωπίζω ως κοινότοπο ή αδιάφορο. Βρίσκω ότι η σημερινή λογοτεχνία, φοβισμένη από την αδιαφορία που προκαλεί ο κόσμος στους συγγραφείς, στρέφεται προς τα μεγάλα και μικρά ιστορικά θέματα, αναζητεί

τις μυθολογίες άλλων εποχών και αφήνει τους δικούς μας μύθους στα χέρια ανθρώπων που είναι ανάξιοι να τους χειριστούν -στη "γυναικεία λογοτεχνία", τα σίριαλ και τα άρθρα των περιοδικών. Βρήκα έναν τρόπο να μιλήσω για έναν άνθρωπο δικό μας, που μας μοιάζει: τον αντιπαθούμε, μας εκνευρίζει, λέμε "δεν

είναι δυνατόν", είναι λίγο αλαζών, αλλά και αυτοσαρκάζεται και έχει συνείδηση της μικρότητάς του».<p>
 *Οταν βάζετε τον ήρωά σας να λέει ότι η «κάβλα» και το «χρήμα» είναι οι αξίες

που κινούν την εποχή μας, εκφράζετε μια δική σας διάθεση καταγγελίας και κριτικής; <p>
 «Δεν τα χρησιμοποιώ ως αντικείμενο κοινωνικής κριτικής, ούτε απαραίτητα ως απαξία. Αποδέχομαι την πραγματικότητά τους και προσπαθώ να εντοπίσω ποιο είναι

το σύστημα ζωής που επιβάλλουν. Αναρωτιέμαι, δηλαδή, αν μπορεί ο άνθρωπος να ζήσει χωρίς ηθική -και δεν εννοώ τη συμβατική ηθική- χωρίς το δίλημμα που του

επιβάλλει να επιλέξει ανάμεσα στο ένα και το άλλο. Γιατί νιώθω ότι σήμερα όλα

είναι δυνατά, με αποτέλεσμα να χάνουν το νοήμα τους. Οτι δεν έχει σημασία αν θα κλέψεις ένα δισεκατομμύριο. Η διαφορά από το να κλέψεις ή να μην κλέψεις είναι τεχνητή, αν έχεις ένα δισεκατομμύριο βρίσκεσαι, απλούστατα, σε καλύτερη θέση από αυτόν που δεν έχει. Ο ήρωας του βιβλίου, που έχει κλέψει, που έχει ακόμα και δολοφονήσει, νιώθει κάποια στιγμή μέσα του ότι κάτι δεν πάει καλά».<p>
 *Είναι αποτέλεσμα μιας πάλης του καλού με το κακό, που όλοι έχουμε βαθιά μέσα

μας; Είναι θέμα απογοήτευσης; <p>
 «Δεν νομίζω ότι όλα αυτά που κουβαλάμε μέσα μας βρίσκουν κάποιο αντίκτυπο στην

πραγματικότητα. Τα διαψεύδει καθημερινά. Υπάρχει, βέβαια, ένα είδος ανθρωπισμού, που μας συγκινεί, απλώς δεν μας εκπλήσσει καθόλου αν αυτός ο ίδιος άνθρωπος σε μια άλλη κατάσταση κάνει εντελώς το αντίθετο. Δεν είναι καν

θέμα απογοήτευσης. Πιστεύω, αντίθετα, ότι το βιβλίο μου έχει μια αισιοδοξία. Ουδείς αυτοκτονεί από λόγους αδυναμίας. Η αυτοκτονία είναι μια αλαζονική πράξη

απέναντι στην ύπαρξη».<p>
 <b>«Δεν φτιάχνω γυναικείο πρότυπο»</b><p>
 *Η γυναίκα του ήρωα έχει το ίδιο βάρος με αυτόν, το δράμα μοιράζεται στα δύο.<p>
 «Δεν έχει μόνο το ίδιο βάρος, αλλά και το ίδιο θάρρος. Είναι μια θαρραλέα γυναίκα, πράγμα που βοηθάει και τον ήρωα. Αυτός ο συγκεκριμένος άνθρωπος δεν θα μπορούσε παρά με μια τέτοια γυναίκα να είναι παντρεμένος, με μια γυναίκα που έχει το θάρρος να κοιτάζει τη ζωή και τα πράγματα. Επιτέλους, οι γυναίκες

που έχουν φτάσει τα 40 δεν έχουν όλες τα προβλήματα που θέλει να μας κάνει να πιστέψουμε η γυναικεία λογοτεχνία...»<p>
 *Ούτε, όμως, ξεκινάνε να πάρουν μέρος σε παρτούζες σε κότερα για να ξεχάσουν τα προβλήματά τους.<p>
 «Δεν φτιάχνω γυναικείο πρότυπο. Αυτό που κάνει η γυναίκα του ήρωα κρύβει μια απελπισία. Δεν το κάνει επειδή την κάνει ευτυχισμένη. Γι' αυτό και βάζει τα κλάματα. Δείχνει ότι έχει εσωτερικό κόσμο. Είναι ακόμη μια γυναίκα που δεν έχει τη βλακώδη κτητικότητα, που μας πλασάρεται ως κυρίαρχο χαρακτηριστικό της

σημερινής γυναίκας. Εχουμε φτάσει στο σημείο να ταυτίζεται η γυναικεία χειραφέτηση με την κτητικότητα! ». <p>
 -Ακόμα κι αν ο ήρωάς σας δεν είναι διανοούμενος, ζωγράφος, συγγραφέας ή σκηνοθέτης, όπως στά προηγούμενα βιβλία σας, αλλά ένας κυνικός επιχειρηματίας,

θα 'λεγε κανείς ότι ο τρόπος που αντιμετωπίζει τον εαυτό του και τον κόσμο δεν

έχει αλλάξει.<p>
 «Εχετε δίκιο ότι κατά έναν παράδοξο τρόπο το θέμα που με απασχολεί δεν αλλάζει

από βιβλίο σε βιβλίο. Ο ήρωας του "Αδιανόητου τοπίου" είχε έναν αυτοσαρκασμό, που ελάχιστοι κατάλαβαν, και μια απελπισία που την ξαναβρίσκουμε σε όλους τους

ήρωες των βιβλίων μου. Στην "Τρέλα του μεσημεριού" ο αυτοσαρκασμός είναι απλώς

απόλυτα απελευθερωμένος γιατί είναι η μόνη δύναμη, ο μόνος δρόμος προς την αυτοσυνειδησία. Μου αρέσει η λογοτεχνία όταν μπορεί να πάρει την πλάκα της ζωής στα σοβαρά. Φοβάμαι ότι έχει αρχίσει να διαμορφώνεται μια πολιτική ορθότητα και στην παγκόσμια λογοτεχνία. Ολες οι μεγάλες διεθνείς εκδοτικές επιτυχίες των τελευταίων χρόνων είναι βιβλία που θυμίζουν...διδακτορικά με θέμα "τι είναι η καλή λογοτεχνία και πώς γράφεται". Δεν υπάρχει καθόλου, ή τείνει να χαθεί, η ανατρεπτική ικανότητα της λογοτεχνίας. Νομίζω ότι αν ο Αλμπέρ Καμί έβγαζε σήμερα τον "Ξένο" δύσκολα θα έβρισκε εκδότη».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
