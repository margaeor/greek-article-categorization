<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 19 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Τα είκοσι έξι χιλιάδες νέα προϊόντα που κάθε χρόνο λανσάρονται στην αγορά έχουν κάνει τα «βαφτίσια» τους ένα εξαιρετικά προσοδοφόρο σπορ και έχουν προσθέσει μια ακόμη ειδικότητα στο «πάνθεον» των επαγγελμάτων. <p> Ναι, όπως ακριβώς το καταλάβατε! Αρκετοί άνθρωποι στην Αμερική βγάζουν το ψωμί τους «βαφτίζοντας» υπολογιστές, αμάξια, μακαρόνια και σερβιέτες. Μη βιαστείτε να πείτε πως αυτό μπορείτε να το κάνετε κι εσείς. Η δουλειά τους δεν έχει τίποτε κοινό με το όνομα που βρήκατε για το κατοικίδιό σας και σας ενθουσίασε. Πρόκειται για καλοπληρωμένους επαγγελματίες, με πτυχία γλωσσολογίας, ψυχολογίας και μάρκετινγκ, που θέτουν σε ποικίλες δοκιμασίες σύμφωνα και φωνήεντα, για να βρουν το όνομα που θα τινάξει ένα προϊόν στην κορυφή των πωλήσεων.<p> Εταιρείες όπως η Lexicon, η Nametag International και η Namelab παίζουν καθημερινά με τις λέξεις και «βαφτίζουν» κατά μέσο όρο εκατόν τριάντα νέα προϊόντα το χρόνο, κερδίζοντας πεντέμισι εκατομμύρια δολάρια. Μέσα σε μια πληθώρα αγαθών που προσφέρουν τις ίδιες ή παρεμφερείς υπηρεσίες, η επιλογή του σωστού ονόματος για ένα προϊόν αποδεικνύεται καθοριστική. Μια έξυπνη κι ελκυστική μάρκα προσελκύει καταναλωτές και γίνεται η βάση πάνω στην οποία θα στηθεί μια ολόκληρη καμπάνια. <p> Οι κανόνες που διέπουν τη συνταγή της επιτυχίας είναι απλοί. Κανόνας πρώτος: Να χρησιμοποιείτε λέξεις σύντομες, που προφέρονται και απομνημονεύονται εύκολα. <p> Κανόνας δεύτερος: Να μη χρησιμοποιείτε λέξεις πολυχρησιμοποιημένες και «φθαρμένες». Κανόνας τρίτος: Να προτιμάτε λέξεις παγκοσμίως κατανοητές. Κανόνας τέταρτος: H λέξη πρέπει να δίνει μια υπόσχεση ή να λέει μια ιστορία. Κανόνας πέμπτος: Να εμπιστεύεστε το αυτί σας και την αντίδραση που σας προκαλεί ο ήχος μιας λέξης. <p> Ο ήχος είναι συχνά το βασικό στοιχείο της επιτυχίας μιας μάρκας. Ανώτατα, μεσαία και κατώτερα στελέχη δεν σταματούν να προφέρουν σύμφωνα και φωνήεντα, προσπαθώντας να καταλάβουν τι αίσθηση δημιουργεί το καθένα. Και κατέληξαν. Το αγγλικό z είναι το «ταχύτερο» της αλφαβήτου και γι' αυτό κάθε αμάξι που σέβεται τους ίππους του πρέπει να έχει ένα στο όνομά του. To αγγλικό p παραπέμπει σε δύναμη, ενώ το b προσδίδει κύρος κι εμπνέει σεβασμό.<p> Πριν γίνει οτιδήποτε, προτεραιότητα έχει η επικοινωνία με τον πελάτη. Ο πρόεδρος της εταιρείας Lexicon, Ντέιβιντ Πλάσεκ, διανύει εκατόν είκοσι εναέρια μίλια κάθε χρόνο για να ενημερωθεί για τα χαρακτηριστικά του επίδοξου βαφτισιμιού του, αλλά και για τα δημογραφικά στοιχεία τού καταναλωτή στον οποίο απευθύνεται. Από τη στιγμή εκείνη το πρότζεκτ αναλαμβάνουν τέσσερις ομάδες των τριών ατόμων. Εργο τους, να εφεύρουν εκατοντάδες λέξεις, ανάμεσα από τις οποίες θα επιλεγούν οι «φιναλίστ». Οι πέντε γλωσσολόγοι της ομάδας επιλέγουν την επικρατέστερη και το όνομα αυτού...αποφασίστηκε.<p> Μέκκα του είδους, η περιοχή του Σαν Φραντσίσκο Μπέι. Η γειτονιά με την περιοχή της Σίλικον Βάλεϊ την κατέστησε βάση πολλών εταιρειών που ειδικεύονται στα «βαφτίσια» προϊόντων. Καθεμιά από αυτές χρησιμοποιεί διαφορετικές τεχνικές και αντιμετωπίζει το έργο της με μια διαφορετική φιλοσοφία. Κάποιοι μιλούν για τέχνη, ενώ άλλοι για ψυχρούς μαθηματικούς υπολογισμούς και γλωσσολογία. Το σίγουρο πάντως είναι πως δεν πρόκειται για το πιο εύκολο εγχείρημα. Η παρθενογένεση και η πρωτοτυπία δεν είναι από τα ατού του 21ου αιώνα. Επίσης, μια σειρά νομικών λεπτομερειών περιπλέκουν ακόμη περισσότερο την κατάσταση. <p> Από το «παιχνίδι» δεν εξαιρείται η φαρμακοβιομηχανία. Η αγορά των φαρμάκων έχει πάψει από καιρό να απευθύνεται αποκλειστικά και μόνο σε γιατρούς. Οι φίρμες των φαρμάκων δεν χρειάζεται πια να ηχούν αξιόπιστες, ιατρικές και επαγγελματικές, αφού target group είναι ο ίδιος ο ασθενής. Τα φάρμακα πια, όπως και τα υπόλοιπα μαζικά καταναλωτικά αγαθά, χρειάζονται ένα όνομα φιλικό προς τον καταναλωτή. Εκεί ακριβώς το θέμα έρχεται στο μάρκετινγκ και το branding. Ανάμεσα σε κλώνους, πειράματα τεχνητής νοημοσύνης και στίχους που μιλούν για μια πλαστική, φανταστική ζωή, η γλώσσα γίνεται και αυτή «συνθετική». Λέξεις χωρίς καμία ιστορία και χωρίς κανένα νόημα εκτός καταναλωτικής σφαίρας, γίνονται μέρος της καθημερινής μας ζωής. Οπως οι γενετιστές στα εργαστήριά τους, έτσι και οι επιστήμονες των εταιρειών branding δημιουργούν εκ του μηδενός, συνθέτοντας και συνδυάζοντας τα αγαθά μιας νέας εποχής. Ετοιμα για πούλημα...<p> ΛΟΥΚΙΑ ΛΥΚΙΔΗ<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
