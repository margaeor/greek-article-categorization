<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 19 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου <b>ΘANΟY ΛAMΠPΟΠΟYΛΟY<p>
 Α</b>ναστάτωση επικρατεί στην Κρήτη μετά την απόφαση της κυβέρνησης να χορηγηθούν άδειες σκοπιμότητας, τόσο στο Ηράκλειο, έδρα των «Mινωϊκών» όσο και στα Χανιά όπου έχει την έδρα της η ΑΝΕΚ, επίτιμος πρόεδρος της οποίας είναι ο μητροπολίτης Ειρηναίος. <p>
 Ο τελευταίος, μετά τη χορήγηση άδειας σκοπιμότητας σε πλοίο των «Επιχειρήσεων Αττικής», έχει πυκνώσει τις τηλεφωνικές του επαφές με τη διοίκηση της εταιρείας του, και με τον πρόεδρο Κώστα Κληρονόμο.<p>
 Και ενώ όλα δείχνουν ότι οι δύο μεγάλες ναυτιλιακές εταιρείες της Μεγαλονήσου άφησαν κατά μέρος τις χρόνιες διαφορές τους, χθες ο πρόεδρος των «Μινωικών Γραμμών», πρώην ευρωβουλευτής του ΠΑΣΟΚ και δήμαρχος Ηρακλείου μιλώντας στους τοπικούς δημοσιογράφους επιτέθηκε στον ΥΕΝ Χρήστο Παπουτσή, αλλά και στον εφοπλιστή Περικλή Παναγόπουλο, η εταιρεία του οποίου θα δρομολογήσει πλοίο στην Κρήτη.<p>
 <b>«Δεν θα περάσει καλά»<p></b>
 Συγκεκριμένα, ο κ. Κληρονόμος, ο οποίος σύμφωνα με έγκυρες πληροφορίες διατηρεί συνεχή επαφή με τα διευθυντικά στελέχη της ΑΝΕΚ που αυτές τις ημέρες βρίσκονται στη Νορβηγία για την παραλαβή ενός υπερσύγχρονου νεότευκτου πλοίου,



αναφερόμενος στη χορήγηση αδειών σκοπιμότητας για την Κρήτη είπε μεταξύ άλλων:



«Οποιος αποφασίσει να δρομολογήσει καράβι στις γραμμές της Κρήτης, θέλω να τον



διαβεβαιώσω ότι δεν θα περάσει καθόλου καλά».<p>
 Αναφερόμενος στη συνέχεια στην απόφαση του ΥΕΝ Χρήστου Παπουτσή να δώσει άδεια



σε πλοίο του κ. Παναγόπουλου και στη ΝΕΛ, τόνισε ότι «ο κ. υπουργός από την πρώτη μέρα που ανέλαβε τα καθήκοντά του στο υπουργείο έβαλε κατά των δύο ναυτιλιακών εταιρειών της Κρήτης προκειμένου να εξυπηρετηθούν συγκεκριμένοι εφοπλιστές», και τον κάλεσε να προσέχει περισσότερο τους χειρισμούς του στα θέματα που αφορούν τη Μεγαλόνησο».<p>
 Ομως κατά του ΥΕΝ Χρήστου Παπουτσή στράφηκε και ο νομάρχης Χανίων Γιώργος Κατσανεβάκης, ο οποίος από τη Νορβηγία, όπου βρίσκεται, τόνισε τηλεφωνικά σε εφημερίδα των Χανίων τα εξης: «Η απόφασή του είναι εκτός τόπου και χρόνου, και



αποτελεί μια προέκταση της εκδικητικότητας, της ανασφάλειας, της άγνοιας και της δειλίας που τον διακατέχει τις τελευταίες ημέρες απέναντι κυρίως στο θεσμό



των δύο εταιρειών λαϊκής βάσης του νησιού μας».<p>
 Πάντως, σύμφωνα με έγκυρες πληροφορίες, τις επόμενες ημέρες οι αντιδράσεις στην Κρήτη αναμένονται εντονότερες, καθώς τοπικά στελέχη του ΠΑΣΟΚ έχουν ξεκινήσει επαφές με τους κατοίκους του Ηρακλείου και των Χανίων.<p>
 «Γκρίνια» όμως έχει πέσει και στις «Επιχειρήσεις Αττικής» καθώς η υποχρέωση που αναγράφεται στην Αδεια σκοπιμότητας για την εξυπηρέτηση των μικρών νησιών Κυθήρων-Αντικυθήρων δεν βολεύει την εταιρεία, αφού αφενός δεν την είχε ζητήσει



αφετέρου το πλοίο που θα συνδέει τον Πειραιά με τα Χανιά δεν θα μπορεί να προσεγγίζει στα μικρά λιμάνια των δύο νησιών, με αποτέλεσμα η εταιρεία να αναγκαστεί να αγοράσει ή να νοικιάσει μικρότερο πλοίο.<p>
 Στην «γκρίνια» προστίθεται και η αναβολή προς συζήτηση αίτησης των ΕΠΑΤΤ για δρομολόγηση νεότευκτου πλοίου στη γραμμή Πειραιά - Κω - Ρόδο.<p>
 <b>Παπουτσής:
 Aκούμε, δεν
 υπακούουμε
 σε κανέναν<p>
 M</b>ε τη φράση «το υπουργείο Eμπορικής Nαυτιλίας -και η κυβέρνηση του ΠAΣΟK- ακούει τους πάντες, αλλά δεν υπακούει σε κανέναν» υπεραμύνθηκε της απόφασής του να χορηγηθούν άδειες σκοπιμότητας, οι οποίες θα υλοποιηθούν ύστερα από 18-24 μήνες ο υπουργός Xρήστος Παπουτσής και κάλεσε τους ενδιαφερόμενους πλοιοκτήτες να καταθέσουν αιτήσεις για δρομολόγηση επιβατηγών πλοίων όλων των τύπων.<p>
 Tις προθέσεις του για τον πλήρη εκσυγχρονισμό της ελληνικής ακτοπλοΐας, αλλά και των λιμανιών της χώρας ο YEN Xρήστος Παπουτσής τις έκανε γνωστές χθες. Σε συνέντευξη Tύπου τόνισε ότι δεν είναι «δογματικός» και άφησε ανοιχτό το ενδεχόμενο να συμμετάσχει ένας τουλάχιστον πλοίαρχος στη γνωμοδοτική επιτροπή.<p>
 Eίπε μεταξύ άλλων: «Ολες οι άδειες σκοπιμότητας πρέπει να υλοποιηθούν σύμφωνα με τους νόμους, αφού πλέον πέρασε η εποχή των "σόου" που εκτυλίσσονταν σε παλαιότερες συνεδριάσεις της ΓEAΣ. H κυβέρνηση αποφάσισε την άμεση ίδρυση και λειτουργία της Γραμματείας Λιμένων, ενώ ταυτόχρονα προχωράμε στη διαδικασία μεταφοράς αρμοδιοτήτων από τα Λιμενικά Tαμεία στην Tοπική Aυτοδιοίκηση, πλην 20 περίπου λιμανιών εθνικής σημασίας, που θα μετατραπούν σε ανώνυμες εταιρείες».<p>
 Aναφερόμενος στην έντονη αντίδραση της Πανελλήνιας Nαυτικής Ομοσπονδίας τόνισε: «Tώρα είναι η ώρα των κομμάτων και της Bουλής των Eλλήνων, όπου οι εκπρόσωποι του λαού νομοθετούν», ενώ θέλοντας να δείξει την αποφασιστικότητά του ως προς την άμεση αλλαγή της λειτουργίας στη χορήγηση αδειών σκοπιμότητας από τη ΓEAΣ είπε χαρακτηριστικά ότι «καμία αίτηση για δρομολόγηση δεν θα μένει
πλέον στο ράφι».<p>
 Στις επίμονες ερωτήσεις των δημοσιογράφων για τις χορηγούμενες άδειες που θα υλοποιηθούν το 2002, έτος που δεν θα υπάρχει πλέον το «καμποτάζ» και ως εκ τούτου δεν θα χρειάζονται, ο κ. υπουργός είπε ότι κάτι τέτοιο θα προβλεφθεί από τη νομοθεσία.<p>
 <b>Θ.Λ.<p></b>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
