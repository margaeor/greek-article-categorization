 Μια δημοσκόπηση που έχει στα χέρια του ο πρωθυπουργός επιβεβαιώνει ότι το κυοφορούμενο «κόμμα Αβραμόπουλου» θα πλήξει κυρίως τη Ν.Δ., αλλά δεν θ' αφήσει
άθικτο το ΠΑΣΟΚ. Και γι' αυτό στο κυβερνών κόμμα αναζητούν την καταλληλότερη τακτική προκειμένου ν' αντιμετωπίσουν το δήμαρχο Αθηναίων, όταν θα εκτεθεί στον πολιτικό στίβο ως αντίπαλος.
 «Υπάρχει απόσταση μεταξύ θεωρίας και πράξης. Είναι διαφορετικό να μιλάμε για ένα ιδεατό κόμμα και διαφορετικό για ένα κόμμα που βρίσκεται στο πεδίο της αντιπαράθεσης και των ρήξεων, ένα κόμμα, δηλαδή, που λειτουργεί», δήλωσε ο κυβερνητικός εκπρόσωπος, μετά τη χθεσινή συζήτηση που έγινε για το θέμα στη συνάντηση του πρωθυπουργού με τους στενούς συνεργάτες του.
 Οι εκτιμήσεις ποικίλλουν. Παρά το αποτέλεσμα της δημοσκόπησης, ο κ. Σημίτης εμφανίζεται να πιστεύει ότι το «κόμμα Αβραμόπουλου» αφορά κυρίως, αν όχι αποκλειστικά, το συντηρητικό χώρο. Πάντως, τονίζει στους συνεργάτες του ότι το
ΠΑΣΟΚ δεν θα έχει κανένα πρόβλημα, αν καταφέρει να «τρέξει γρήγορα» το κυβερνητικό έργο και στο τέλος της τετραετίας έχει να επιδείξει την υλοποίηση ορισμένων βασικών υποσχέσεων που έδωσε.
 Δε συμμερίζονται, πάντως, όλα τα στελέχη αυτήν την εκτίμηση. Ορισμένοι πιστεύουν ότι μέσα σε ένα «θολό» πολιτικό τοπίο «μπορεί άνετα να ψαρέψει» ο δήμαρχος Αθηναίων, ο οποίος φαίνεται να διαθέτει την υποστήριξη και ισχυρών οικονομικών παραγόντων. Από το μέγεθος δε της επιτυχίας του θα εξαρτηθεί αν θα
 Σύμφωνα με μια άλλη εκτίμηση, το ΠΑΣΟΚ μπορεί να έχει σοβαρό πρόβλημα αν Ν.Δ. και Αβραμόπουλος καταφέρουν να βρουν τρόπο συμπόρευσης, κάτι ασφαλώς πολύ δύσκολο, αφού η κίνηση του δημάρχου πλήττει εξ αντικειμένου το κόμμα από το οποίο προέρχεται.
 Πάντως, σύμφωνα με τη δημοσκόπηση που έχει ο πρωθυπουργός, οι δύο στους τρεις εν δυνάμει ψηφοφόροι του νέου κόμματος προέρχονται από το χώρο της Ν.Δ. και ο ένας στους τρεις από το ΠΑΣΟΚ. Το κόμμα αυτό συγκεντρώνει (πριν καν ιδρυθεί) ποσοστό που αγγίζει το 20%. Και αυτό οδηγεί στο συμπέρασμα ότι σε συνθήκες εκλογών μπορεί να πλησιάσει το 10%. Ολα αυτά, φυσικά, είναι εκτιμήσεις με βάση
τα σημερινά στοιχεία, τα οποία στηρίζονται στη θεωρούμενη ως βέβαιη δημιουργία
 Με σιωπή εξακολουθεί να αντιμετωπίζει ο Κώστας Καραμανλής το ενδεχόμενο δημιουργίας κόμματος από τον Δημήτρη Αβραμόπουλο, ωστόσο μια σειρά από στελέχη
του κόμματος εισηγούνται στον πρόεδρο της Ν.Δ. σκληρή αντιμετώπιση. 
 Ανάμεσα σ' αυτούς ο Βύρων Πολύδωρας, ο οποίος δήλωσε χθες (στο ραδιόφωνο του Αντέννα), πως ο δήμαρχος πάει να φτιάξει ένα κόμμα της «γκλαμουριάς» και πρόσθεσε ότι ένα τέτοιο κόμμα χρησιμοποιείται από κάποιους ως όχημα για να μη γίνει κυβέρνηση η Ν.Δ. Ο κοινοβουλευτικός εκπρόσωπος της Ν.Δ. Π. Παυλόπουλος από την πλευρά του, σε δηλώσεις του (στον ΣΚΑΙ), είπε πως για να ανησυχήσει τη
Ν.Δ.ένα τέτοιο θέμα, θα πρέπει πριν να την απασχολήσει και κάτι τέτοιο δεν συμβαίνει. «Αλλωστε, τα πολιτικά κόμματα κρίνονται στη πράξη», πρόσθεσε.
 Εν τω μεταξύ, με μια κίνησή του ο Δ. Αβραμόπουλος προσπάθησε χθες να θέσει τέρμα στα δημοσιεύματα εκείνα τα οποία κάνουν λόγο για συγκεκριμένο αριθμό βουλευτών της Ν.Δ. που θα τον ακολουθήσουν και αναφέρονται μάλιστα και σε ονόματα. 
 Από το γραφείο του δημάρχου ανακοινώθηκε ότι «τα όσα γράφονται και αναφέρονται
σε ρεπορτάζ σχετικά με τις προθέσεις του δημάρχου Αθηναίων, καθώς και σε κινήσεις, πρόσωπα και άλλες "πληροφορίες" στερούνται επίσημης, αξιόπιστης πληροφόρησης και ανάγονται στη σφαίρα της φαντασίας, των εκτιμήσεων ή των αναλύσεων εκείνων που τα υπογράφουν. Ουδείς έχει εξουσιοδοτηθεί να ομιλεί εκ μέρους του δημάρχου Αθηναίων».
 Ομως, ο πρόεδρος της Ν.Δ. νιώθει τώρα και έναν επιπλέον «βραχνά», ο οποίος προήλθε από την επίσημη εκπροσώπηση του κόμματος στο μνημόσυνο για τον Μακρυγιάννη. Οι «υπόγειες» αντιδράσεις βουλευτών και στελεχών του κόμματος είναι πολλές και οι εκτιμήσεις κορυφαίων στελεχών του κόμματος είναι ότι η εικόνα αυτή ακυρώνει την οποιαδήποτε προσπάθεια Καραμανλή να πείσει ότι το κόμμα του ανήκει στο μεσαίο χώρο.
 Αντιδράσεις όμως προκλήθηκαν και από την κυβέρνηση, ο εκπρόσωπος της οποίας δήλωσε πως το γεγονός αυτό δείχνει πόσο προσκολλημένη είναι η Ν.Δ. στο παρελθόν της. Ο κ. Ρέππας είπε ότι είναι η πρώτη φορά που εκπροσωπήθηκε η συντηρητική παράταξη σε μια εκδήλωση διχασμού για να αποδείξει έτσι τι ακριβώς
