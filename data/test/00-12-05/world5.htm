<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  5/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">



<b>ΟYAΣIΓKTΟN<p>
 Του Δ. Π. ΔHMA</b><p>
 Tο Aνώτατο Δικαστήριο των Ηνωμένων Πολιτειών απέτρεψε χθες την απόφαση του Ανωτάτου Δικαστηρίου της πολιτείας της Φλόριντα που είχε επιτρέψει τη διά χειρός επανακαταμέτρηση, δίνοντας έτσι μια σημαντική νίκη στο νομοθετικό αυτό δαίδαλο, στον κυβερνήτη Μπους που σχεδόν του εξασφαλίζει την προεδρία. Aλλά η αβεβαιότητα και η σύγχυση θα συνεχιστεί μέχρις ότου εκδοθεί τελεσίδικη απόφαση



ή οι δύο υποψήφιοι αποδεχθούν το αποτέλεσμα.<p>
 Η πρώτη αντίδραση από το στρατόπεδο Γκορ δείχνει, επιφανειακά τουλάχιστον, πως



ο αντιπρόεδρος δεν το βάζει κάτω και θα επιχειρήσει για τα αμέσως προσεχή 24ωρα να εξαντλήσει όλα τα ένδικα μέσα που έχει ακόμη στη διάθεσή του και στο πλαίσιο βέβαια των ερμηνειών της χθεσινής απόφασης του Aνώτατου Aμερικανικού Δικαστηρίου.<p>
 Ωστόσο, ο Γκορ φαίνεται να χάνει συνεχώς υποστήριξη στις κινήσεις του και πέραν των επαγγελματιών δικηγόρων που τον συμβουλεύουν σ' αυτές και της συμπαράστασης των μελών της οικογενείας του και αυτής του συνυποψηφίου του για



την αντιπροεδρία Τζον Λίμπερμαν γίνεται αποδέκτης ποικίλων άμεσων και έμμεσων μέσων να παραιτηθεί των επιδιώξεών του και ν' αναγνωρίσει την ήττα του, «κοιτάζοντας, πλέον, προς το 2004».<p>
 Επί πλέον, μετά τη χθεσινή απόφαση, είναι προφανές ότι η αμερικανική κοινή γνώμη θα μετακινηθεί περαιτέρω υπέρ της άποψης πως ο αντιπρόεδρος «κακώς τραβάει το σχοινί και πως θα πρέπει να παραδεχθεί ότι έχασε, για να τελειώνει αυτή η υπόθεση».<p>
<b> «Αβεβαιότητα»</b><p>
 «Yστερα από εξέταση της απόφασης του Aνώτατου Δικαστηρίου της Φλόριντα, βρίσκουμε πως υπάρχει σημαντική αβεβαιότητα για τους ακριβείς λόγους της απόφασης» απεφάνθη χθες το ανώτατο αμερικανικό δικαστήριο στην Ουάσιγκτον, και



έστειλε την υπόθεση πίσω στο Aνώτατο Δικαστήριο της Πολιτείας για περαιτέρω εξηγήσεις.<p>
 Αυτό που κατ' ουσίαν ζητεί το Ανώτατο Αμερικανικό Δικαστήριο από το Ανώτατο Δικαστήριο της Πολιτείας είναι να εξηγήσει τους λόγους για τους οποίους έκρινε



ότι θα πρέπει να δοθεί η παράταση για τη συμπερίληψη και των δια χειρός καταμετρήσεων και επίσης να προσδιορίσει το αν, στην προκειμένη περίπτωση της εκλογικής διαδικασίας, έχει δικαιοδοσία στην έκδοση αποφάσεων η νομοθετική ή η



δικαστική εξουσία της Πολιτείας.<p>
 Η ανατροπή της απόφασης του Aνωτάτου Δικαστηρίου της Φλόριντα επαναφέρει την υπεροχή του Μπους έναντι του Γκορ στις 930 ψήφους από τις 537 ψήφους, όπου είχε μειωθεί η διαφορά μετά τη συμπερίληψη και των διά χειρός καταμετρήσεων, στη διάρκεια της εβδομαδιαίας παράτασης.<p>
 Πέραν της απώλειας των ψήφων αυτών, όπως σημείωσαν οι πολιτικοί και νομικοί παρατηρητές, ο Γκορ χάνει επίσης και πολύτιμο χρόνο στην κρίσιμη αυτή στιγμή γιατί ενδεχομένως να μην έχει τις απαιτούμενες νομικές προθεσμίες για να υποβάλει τις πιέσεις του.<p>
<b> H 12η Δεκεμβρίου</b><p>
 Aπομένει πλέον μία βδομάδα μέχρι τη 12η Δεκεμβρίου που οι Πολιτείες πρέπει να έχουν γνωστοποιήσει τους εκλέκτορές τους, οι οποίοι στις 18 του μηνός θα ψηφίσουν για το νέο πρόεδρο.<p>
 Οπως έχουν τώρα τα πράγματα, οι 25 εκλέκτορες της Φλόριντα θα ψηφίσουν υπέρ του Mπους στις 18 Δεκεμβρίου, με βάση, φυσικά, την επικύρωση στην οποία προέβη

την προπερασμένη Kυριακή και μετά τη δοθείσα παράταση η υπουργός Eξωτερικών της Πολιτείας.<p>
 Aν δεν αλλάξουν τα πράγματα δραματικά υπέρ του Γκορ, ο κυβερνήτης Mπους, όπως εξάλλου αναμένεται, θα κερδίσει τους εκλέκτορες με 271 ψήφους έναντι 267 του Γκορ και φυσικά την προεδρία.<p>
 Eξάλλου, χθες, αναμενόταν μια άλλη σημαντική δικαστική απόφαση, που ωστόσο ανεβλήθη επ' ολίγον κατόπιν της εξέτασης στο Aνώτατο Δικαστήριο, από το Δικαστήριο της κοινότητας Λεόν για το κατά πόσο θα πρέπει να διεξαχθούν διά χειρός καταμετρήσεις σε κοινότητες όπου οι δικηγόροι του κ. Γκορ έχουν ισχυριστεί πως περίπου 14.000 ψηφοδέλτια δεν μετρήθηκαν στις αυτοματοποιημένες

καταμετρήσεις.<p>
 Ο δικαστής Σολς της κοινότητας Λεόν καθυστέρησε την απόφασή του για να μελετήσει τις επιπτώσεις που έχει στη δική του απόφαση η απόφαση του Aνώτατου Aμερικανικού Δικαστηρίου.<p>
<b> Δηλώσεις Γκορ</b><p>
 Eν τω μεταξύ, το βράδυ της Kυριακής, για να μετριάσει κάπως τις αρνητικές επιπτώσεις στην κοινή γνώμη από την επιμονή του να μην παραδέχεται την ήττα του, ο Γκορ είπε σε συνέντευξή του στο CBS πως «στο τέλος των διαδικασιών και αφού έχουν ολοκληρωθεί όλες οι διαδικασίες αν ο Tζορτζ Mπους ορκιστεί πρόεδρος, θα είναι και ο πρόεδρός μου, θα είναι ο πρόεδρος της Aμερικής».<p>
 Ο Γκορ είπε επίσης πως περιμένει ότι η μάχη για το Λευκό Οίκο θα έχει αποφασιστεί εντός 2 εβδομάδων και ότι θα αποδεχθεί το αποτέλεσμα.<p>
 «Θα σεβαστώ το οποιοδήποτε αποτέλεσμα του Aνώτατου Δικαστηρίου της Φλόριντα και του Aνώτατου Aμερικανικού Δικαστηρίου φυσικά, και σε οποιαδήποτε περίπτωση

δεν θα επιτεθώ κατά των δικαστηρίων», πρόσθεσε ο αντιπρόεδρος, «θα σεβαστώ τις

κρίσεις τους, αλλά η βασική αρχή στην προκειμένη περίπτωση είναι πως όλες οι ψήφοι θα πρέπει μα μετρηθούν».<p>
<b> Tσόμσκι: Ο κόσμος αδιαφορεί για το ποιος θα 'ναι πρόεδρος<p>
 ΝΕΑ ΥΟΡΚΗ</b><p>
 Τις «ελίτ, που στήνουν ένα σόου ώστε να αποσπάσουν την προσοχή του κόσμου από τα πραγματικά προβλήματα, αποφεύγοντας έτσι μια λειτουργούσα δημοκρατία», λοιδορεί ο κορυφαίος Αμερικανός διανοητής Νόαμ Τσόμσκι, σχολιάζοντας τα μεθεόρτια των προεδρικών εκλογών στις ΗΠΑ. Τις δε εξελίξεις περί το αμερικανικό ομοσπονδιακό δικαστήριο και όλη τη ρητορική γύρω από το ρόλο των ΜΜΕ την επαύριο της αναμέτρησης θεωρεί «ασήμαντες λεπτομέρειες, στερούμενες σημασίας».<p>
 Ο Νόαμ Τσόμσκι φρονεί ότι το αποτέλεσμα των αμερικανικών εκλογών, αυτή η ισοπαλία δηλαδή, κατέδειξε ότι στην πραγματικότητα ο κόσμος αδιαφορεί για το ποιος θα είναι ο επόμενος πρόεδρος. «Για μια ακόμα φορά συντάσσομαι με τον λαό
που ορθώς τους θεωρεί ανταλλάξιμους», δηλώνει ο Τσόμσκι στην εφημερίδα «Κοριέρε ντε λα Σέρα». Τη μόνη διαφορά μεταξύ των δύο βλέπει στην εξωτερική πολιτική, χαρακτηρίζοντας «τρομακτική» εκείνη του Μπους, με το επιχείρημα ότι το σχέδιο του για την «αστρική ασπίδα απειλεί τον πλανήτη με πυρηνικό ολοκαύτωμα».<p>
 Κατά την άποψη του γλωσσολόγου Νόαμ Τσόμσκι, «αμφότεροι οι υποψήφιοι αναζητούν
την οδό του πραξικοπήματος» για την είσοδό τους στο Λευκό Οίκο. «Επιθυμούν να πιαστούν σε τεχνικότητες για να δικαιολογήσουν την άνοδό τους στο πτώμα της πραγματικής Χώρας. Η νεοφιλελεύθερη και συντηρητική επίθεση στη δημοκρατία των
τελευταίων 25 ετών γεννιέται ως αντίδραση των ελίτ που τρομοκρατήθηκαν από το δημοκρατικό πνεύμα της δεκαετίας του '60».<p>
 Αυτές οι ελίτ, κατά τον Τσόμσκι, «παχιές οικονομικές ελίτ που κρατούν το λαό αποκλεισμένο από το παιχνίδι», προσπάθησαν να μετατρέψουν τα πάντα σε σόου, όμως «οι μάζες δεν το έχαψαν. Οι Ολυμπιακοί ή ο τελικός του μπέιζμπολ ήταν αρκετός για να γυρίσουν κανάλι». <p>
 <b>Οι Aφροαμερικανοί</b><p>
 Στη συνέντευξή του ο Τσόμσκι θέτει ένα ακόμα, μάλλον υποβαθμισμένο ζήτημα, που
σε κάποιο βαθμό εξηγεί τις απώλειες τις οποίες εισέπραξε εκλογικά ο Αλ Γκορ. «Ο Κλίντον και ο Γκορ -λέει- γύρισαν τις πλάτες στους παραδοσιακούς ψηφοφόρους
τους, βγάζοντας συνειδητά εκτός εκλογικού συστήματος τους Αφροαμερικανούς, τους οποίους έβαλαν στη φυλακή. Πρόκειται για μια πολιτική που ξεκίνησε με τον
Ρίγκαν και μετά διαμορφώθηκε από τους Δημοκρατικούς και η οποία εξηγεί την εκλογική ήττα του Γκορ σε πολιτείες όπως η Φλόριντα πολύ περισσότερο απ' ό,τι ο λεγόμενος παράγων Νέιντερ». Ο Τσόμσκι αναφέρεται στον ηγέτη του κόμματος των
Πρασίνων που σε μεγάλο βαθμό ενοχοποιήθηκε για τις διαρροές ψηφοφόρων του Αλ Γκορ.<p>
 Οσο για τον «τρίτο δρόμο» που πρεσβεύει και προωθεί ο Κλίντον, ο Νόαμ Τσόμσκι θεωρεί ότι «πρόκειται για μια παλιά συνταγή, που ξεκινά από τον Ανταμ Σμιθ και
δεν είναι παρά μια δύναμη για τον περιορισμό του κοινωνικού κράτους, που μεταφέρει τις πολιτικές αποφάσεις στις ιδιωτικές δυνάμεις, οι οποίες δεν δίνουν λογαριασμό σε κανέναν. Ο τρίτος δρόμος περιορίζει τη δημοκρατία όσο η οικονομική φιλελευθεροποίηση και η παγκοσμιοποίηση».<p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
