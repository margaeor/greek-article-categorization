<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 2/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tων ΓΙΩΡΓΗ ΜΕΡΜΗΓΚΑ - ΒΑΣΙΛΗ ΓΕΩΡΓΑ</b><p>
 Θεαματική άνοδο 4, 85% είχαμε χθες στη Σοφοκλέους, με «αθέατους», αλλά εύκολα αναγνωρίσιμους πρωταγωνιστές, τους Eλληνες θεσμικούς επενδυτές, και τους traders που περίμεναν «στη γωνία».<p>
 Το ανοδικό ξέσπασμα που από καιρού αναμενόταν, ήρθε κατά την τελευταία ημέρα μιας εξαιρετικά ανησυχητικής και κουραστικής χρηματιστηριακής εβδομάδας, βάζοντας τη Σοφοκλέους με το δεξί στον τελευταίο και κρίσιμο από πλευράς οικονομικών αποτελεσμάτων των εταιρειών, μήνα του έτους. Το εάν η χθεσινή αγοραστική αντίδραση με τον τζίρο να φθάνει τα 100 δισ. δρχ. μαζί με τα προσυμφωνημένα πακέτα 36 δισ. δρχ., αποτελεί την αφετηρία ενός βραχύβιου όσο και τεχνητού ράλι των τιμών, θα φανεί ασφαλώς περί τα μέσα ή περί το τέλος της ερχόμενης εβδομάδας. Εάν αντίθετα η χθεσινή εξέλιξη σηματοδοτεί τη δυναμική απαρχή μιας ουσιαστικής ανάκαμψης του ελληνικού χρηματιστηρίου με τη συνδρομή και ξένων κεφαλαίων (που χθες ωστόσο δεν έκαναν τόσο αισθητή την εμφάνισή τους), αυτό είναι κάτι που θα διαπιστωθεί σε βάθος χρόνου, και οπωσδήποτε μετά τις αρχές του νέου έτους.<p>
 Δύο σοβαρά άλλοθι για την αλλαγή του έντονα αρνητικού κλίματος προσέφερε η χθεσινή ημέρα: το πρώτο ήταν η αισθητή ανάκαμψη που παρουσίασαν οι ευρωπαϊκές αγορές μετά την προχθεσινή σημαντική πτώση του λόγω των μετοχών του τηλεπικοινωνιακού κλάδου, με το χρηματιστήριο της Φρανγφούρτης να δίνει τον τόνο.<p>
 Η δεύτερη τυπική αφορμή είναι η διαφαινόμενη λύση στο γόρδιο δεσμό των αμερικανικών εκλογών, από τις αρχές της επόμενης εβδομάδας με την απόφαση του Ανωτάτου Δικαστηρίου των ΗΠΑ, εξέλιξη που εκτιμάται ότι θα εξαλείψει ένα στοιχείο αβεβαιότητας από τις διεθνείς αγορές.<p>
 Η πραγματική αιτία, όμως, για τη χθεσινή έντονα ανοδική κίνηση συνδέεται με πιο... πρακτικούς λόγους, που δεν είναι άλλοι από τις συντονισμένες αγορές στις οποίες προέβησαν τα ισχυρά χαρτοφυλάκια των εγχώριων θεσμικών επενδυτών. Παράγοντες της χρηματιστηριακής αγοράς απέδιδαν την πρωτοβουλία των χθεσινών τοποθετήσεων, που εξ αντικειμένου στηρίζει σε μια πολύ δύσκολη περίοδο την επενδυτική ψυχολογία, σε τραπεζική «ενδοσυνεννόηση» κορυφής με κύριο στόχο να μειωθούν, στο πλαίσιο του δυνατού, οι αρνητικές παρενέργειες από την βαθύτατη κρίση των προηγούμενων ζημιών.<p>
 Aλλωστε, εντός των επόμενων τριών εβδομάδων θα πρέπει να κλείσουν οι ετήσιοι ισολογισμοί με τα οικονομικά αποτελέσματα των εισηγμένων εταιρειών και των θεσμικών επενδυτών, οι οποίοι όπως φάνηκε από τις λογιστικές καταστάσεις του 9μήνου έχουν υποστεί σημαντικές απώλειες από χρηματοοικονομικά έσοδα. Κατά συνέπεια, το κίνητρο ανόδου είναι ισχυρό, έστω και αν περιοριστεί σε μια βραχύβια ανοδική κίνηση μέσω της οποίας θα διαμορφωθούν νέα επίπεδα τιμών (περί της 3.600-3.700, σύμφωνα με εκτιμήσεις χρηματιστών), επίπεδα στα οποία κινούνταν ο γενικός δείκτης στις αρχές Nοεμβρίου. Ουδείς αποκλείει βεβαίως ότι τα προαναφερθέντα όρια μπορεί να αποδειχθούν στενά στην περίπτωση που δημιουργηθούν και εμπεδωθούν συνθήκες ουσιαστικής ανάκαμψης της αγοράς.<p>
 Το χορό της ανόδου έσυραν χθες οι μετοχές του τραπεζικού κλάδου, ο δείκτης των οποίων έκλεισε με άνοδο 4, 44% επηρεάζοντας καταλυτικά το γενικό δείκτη που διαμορφώθηκε στις 3.403, 33 μονάδες, ενώ αξιόλογες τοποθετήσεις σημειώθηκαν στη μεσαία κεφαλαιοποίηση με το δείκτη FTSE 40 να αποκομίζει κέρδη 7, 46%. Η Παράλληλη Αγορά ενισχύθηκε κατά 7, 38%, ενώ με κέρδη κοντά στο limit up έκλεισαν οι κλάδοι των κατασκευαστικών εταιρειών και της χρηματοδοτικής μίσθωσης.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
