<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 2/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Tης ΒΕΝΑΣ ΓΕΩΡΓΑΚΟΠΟΥΛΟΥ</b><p>
 Ο ένας, ο Διονύσης Σαμιώτης, είναι σοβαρός, μετρημένος. Φοράει κοστούμι και μοιάζει με γιάπι. Eίναι τεχνοκράτης με νομικές σπουδές, ενώ το όνομά του είναι ιστορικό -ο πατέρας του Γιώργος Σαμιώτης είναι ο παραγωγός της «Αναπαράστασης» του Θόδωρου Αγγελόπουλου.<p>
 Ο άλλος, ο Τάσος Βασιλείου, είναι θορυβώδης, εκρηκτικός. Φοράει φόρμες και καπελάκια μπέιζμπολ κι όταν τον χάνεις από την Αθήνα είναι γιατί σκαρφαλώνει στις κορυφές του Μάτσου Πίτσου ή απολαμβάνει την αγροτική ζωή στη Μάνη. Σπούδασε στη Δραματική Σχολή του Θεάτρου Τέχνης και είναι ηθοποιός.<p>
 Αυτό που συνδέει αυτούς τους τόσο διαφορετικούς ανθρώπους είναι η αγάπη τους για τον κινηματογράφο. Είναι οι παραγωγοί της ταινίας του Νίκου Ζαπατίνα, που πριν από λίγες μέρες κέρδισε το α' κρατικό βραβείο. Η ίδια άκουσε, βέβαια, τα σχολιανά της από την κριτική, αλλά οι Σαμιώτης-Βασιλείου είναι πραγματικά ένας κι ένας. <p>
 Η εταιρεία τους, ο «Μύθος», που δραστηριοποιείται και στο θέατρο έχοντας έδρα το ιστορικό «Μουσούρη», δεν είναι καθόλου καινούργια. Ούτε ο «Ενας κι ένας» είναι η μοναδική φετινή τους παραγωγή. Δικοί τους είναι και οι εντελώς διαφορετικής σύλληψης και αισθητικής «Πάμπτωχοι Α.Ε.» του Αντώνη Κόκκινου. Ο κατάλογος των ταινιών που έχουν γυρίσει ολοένα μεγαλώνει. <p>
 Ξεκίνησαν με το «Βαλκανιζατέρ» του Σωτήρη Γκορίτσα -υπάρχει, άραγε, καλύτερη αρχή; Ακολούθησαν ο «Κύριος με τα γκρι» του Χούρσογλου, το «Απ' την άκρη της πόλης» του Γιάνναρη, το «Φοβού τους Ελληνες» του Τατούλη, η «Θηλυκή Εταιρεία» του Περάκη, ενώ αυτή την εποχή ολοκληρώνεται και ο «Καλύτερός μου φίλος είχε τη μνήμη χρυσόψαρου» των Λάκη Λαζόπουλου-Γιώργου Λάνθιμου. Δεν είναι όλες οι ταινίες 100% δικές τους, με την εξαίρεση αυτής του Γιάνναρη. Εχουν συνήθως ως συμπαραγωγούς την εταιρεία διανομής Οdeon, το Ελληνικό Κέντρο Κινηματογράφου και ιδιωτικά κανάλια.<p>
 «Να σας λέμε... Φίνους; » ήταν το αστειάκι, που άκουγαν τη βραδιά απονομής των Κρατικών Βραβείων. «Να μας λέτε...φίλους», απαντούσε ο Διονύσης Σαμιώτης. <p>
 Ο Τάσος Βασιλείου δίνει σήμερα τις δικές του απαντήσεις στην «Ε». Γιατί οι ιδιώτες παραγωγοί έχουν μεγάλο ενδιαφέρον. Κάποτε τους νοσταλγούσαμε, και τώρα που ξεφυτρώνουν σαν τα μανιτάρια ξεθάψαμε την αταβιστική μας καχυποψία και αρχίσαμε ήδη να τους κοιτάμε με μισό μάτι.<p>
 <b>Οδηγώ την κούρσα</b><p>
 «Εγώ έγινα παραγωγός επειδή πιστεύω ότι η τέχνη είναι η ύψιστη καλλιέργεια και η παραγωγή πολιτισμού ακόμα πιο ύψιστη», λέει. «Ο παραγωγός είναι μια δουλειά που και σπουδάζεται και μαθαίνεται. Είναι μια τεχνική και όχι καλλιτεχνική διαδικασία *άσχετα αν εγώ πιστεύω ότι ο παραγωγός είναι κατ' αρχήν καλλιτέχνης. Είναι αυτός που οδηγεί την κούρσα μιας ταινίας και την πάει εδώ ή εκεί, την πάει σέ καλό, μέτριο ή κακό χρόνο...».<p>
 * Πρέπει να έχεις λεφτά για να γίνεις παραγωγός; <p>
 «Δεν είναι ανάγκη και να 'σαι ζάμπλουτος. Εγώ αυτό που πρέπει να κάνω είναι να βρω τα λεφτά για να γίνει μια ταινία. Μπορεί και να βάλω και λίγα δικά μου, αν έχω, μπορεί και καθόλου».<p>
 * Αν έχετε, πόσα συνήθως βάζετε; <p>
 «Τα ίδια κεφάλαια του παραγωγού κυμαίνονται από 30% έως και 50% του προϋπολογισμού. Οσο πιο πολύ πιστεύεις την ταινία τόσο πιο πολλά μπορείς να βάλεις». <p>
 * Μπορεί ένας Eλληνας παραγωγός να βγάλει λεφτά; <p>
 «Πιστεύω ναι. Οπως σε όλο τον κόσμο, υπάρχει η αμοιβή της ειδικότητας του παραγωγού, που προβλέπεται και στον προϋπολογισμό της ταινίας. Από τη στιγμή όμως που μπαίνω και με δικά μου κεφάλαια προσδοκώ κι ένα ποσοστό από τα κέρδη που προκύπτουν από την εκμετάλλευση της ταινίας στην αίθουσα, στην τηλεόραση, στο βίντεο, μέχρι και από τα γκάτζετς... Το κέρδος αυτό το διεκδικώ για την εταιρεία μου, για να έχω μια κάβα ώστε να μπορώ να χρηματοδοτήσω και μόνος μου έναν φάκελο παραγωγής. Τα κέρδη πρέπει να επενδύονται. Εμείς στο "Μύθο" τα επενδύουμε κυρίως σε ανθρώπινο δυναμικό. Γιατί δεν έχουμε ίδια τεχνικά μέσα, ούτε μας ενδιαφέρει να αποκτήσουμε *αυτοί που έχουν είναι παραγωγοί της τηλεόρασης».<p>
 * Η σχέση του ιδιώτη παραγωγού με το Ελληνικό Κέντρο Κινηματογράφου ποια είναι; Συμπληρωματική ή αντιθετική; <p>
 «Εγώ το Κέντρο δεν το βλέπω ούτε ως αντίπαλο ούτε ως σύμμαχο. Το θέλω σαν έναν επιλεγμένο συνεργάτη. Πιστεύω όμως ότι ως θεσμός πηγαίνει άσχημα, διότι δεν μπορεί να σταθεί στα πόδια του αυτούσιο και αυθύπαρκτο. Πρέπει να αποκτήσει μόνιμες ανεξάρτητες πηγές, να μην εκλιπαρεί το ΥΠΠΟ για πιστώσεις. Πάνω από όλα, όμως, πρέπει να είναι ένα Κέντρο προβληματισμού και μελέτης, να στηρίζει, όπως καλή ώρα, ένα εναλλακτικό δίκτυο διανομής και να εφαρμόζει μια επιθετική πολιτική εξαγωγής του ελληνικού κινηματογράφου. Το να είναι συμπαραγωγός ή παραγωγός ταινιών είναι το τελευταίο».<p>
 Σενάρια στο ντουλάπι<p>
 * Ο σκηνοθέτης που έρχεται σ' εσάς τι πρέπει να περιμένει; Αμέριστη βοήθεια; Βοήθεια με όρους; Δραστική επέμβαση; <p>
 «Θα σου απαντήσω με ένα παράδειγμα, την ταινία του Αντώνη Κόκκινου "Πάμπτωχοι Α.Ε.", που αποτελεί τα τελευταία τουλάχιστον χρόνια μια παραγωγική πρωτοπορία και πρωτοτυπία. Διότι εμείς είχαμε στα χέρια μας το σενάριο του Γιώργου Κοτανίδη, πιστεύαμε ότι του πήγαινε πολύ του Αντώνη, του το προτείναμε, το μελέτησε, είδε ότι τον ενδιαφέρει και έγινε η ταινία. Χαίρομαι πολύ γιατί είδα ότι μπορεί να είναι εντελώς διακριτές πια αυτές οι καταραμένες ειδικότητες *ο σεναριογράφος, ο παραγωγός, ο σκηνοθέτης. Στην ταινία του Κόκκινου πραγματικά ένιωσα παραγωγός. Κι αν δικαιώνεται κάπου η πορεία μας στο "Μύθο" είναι ότι μπορούμε πια να έχουμε σενάρια στο ντουλάπι μας και να φωνάζουμε άνετα "έλα εδώ Αντώνη, έλα Σοφία, αυτό το σενάριο από την πορεία σου φαίνεται ότι σου πάει, έλα να το κάνεις ταινία..."».<p>
 * Πιστεύετε ότι οι Eλληνες σκηνοθέτες το θέλουν; <p>
 «Πιστεύω ότι το θέλουν. Η συνεργασία με τον Αντώνη ήταν άριστη». <p>
 * Και ποιος έχει την ευθύνη του «φάιναλ κατ», δηλαδή του τελικού μοντάζ, της μορφής με την οποία η ταινία βγαίνει στις αίθουσες; <p>
 «Καλό είναι να το έχει ο παραγωγός. Εμείς το είχαμε και στον Ζαπατίνα και στον Κόκκινο».<p>
 * Κι αν υπάρξει διαφωνία με το σκηνοθέτη; <p>
 «Κατ' αρχήν τα έργα τέχνης είναι διαφωνούντα και με τους...ίδιους τους σκηνοθέτες. Αν λοιπόν υπάρξει διαφωνία, θα κοιτάξεις να την κάνεις όχι συμφωνία, αλλά τουλάχιστον δύο παράλληλες φωνές».<p>
 * Δεν έχετε πείρα από τριβές και συγκρούσεις με σκηνοθέτες; <p>
 «Εμείς εδώ δεν είχαμε ποτέ τέτοια προβλήματα, προς Θεού. Βεβαίως, όμως, δημιουργούνται. Εχουν φτάσει σχέσεις σε φοβερή κόντρα και επηρέασαν και την παραπέρα πορεία των ανθρώπων». <p>
 * Τι θέλει το κοινό, κύριε Βασιλείου; Εσείς το ξέρετε; <p>
 «Ολοι μας το ξέρουμε. Κυρίως εμείς οι Eλληνες, που έχουμε και αρχαία γραπτά ως περιουσία. Τι ήθελε το κοινό από τον Αισχύλο, τον Ευριπίδη, τον Σοφοκλή και τον Αριστοφάνη; Να ταυτιστεί με τους ήρωες και να ζήσει καταστάσεις που να τις αναγνωρίζει. Ούτε να μεθάει θέλει ούτε να ξενερώνει».<p>
 Κόκορας κρασάτος<p>
 * Υπάρχει άρα μια συνταγή επιτυχίας; <p>
 «Οχι. Οι συνταγές είναι προσωπικά μυστικά των σεφ. Μπορεί να φας από μένα κόκορα κρασάτο και να τρελαθείς, μπορεί να φας από το διπλανό και να πεις "τι αίσχος". Τώρα το γιατί πέτυχε το "Safe Sex" θα στο πω. Γιατί ήταν ένα απέραντο μπανιστήρι, όχι με την κακή έννοια. Γιατί έβλεπες γνωστούς ηθοποιούς να αυνανίζονται, να παθαίνουν αυτά που παθαίνουν, γιατί ήταν σαν να έμπαινες στην κρεβατοκάμαρά τους».<p>
 * Εσείς δεν θα το κάνατε το «Safe Sex»; <p>
 «Οχι. Και όχι επειδή δεν μου αρέσουν αυτές οι ταινίες, αλλά επειδή δεν με ενδιαφέρει να κάνω πράγματα από δεύτερο χέρι, όταν έχω την άνεση να πρωτοτυπώ, να προτείνω».<p>
 * Τι σενάρια απορρίπτετε; <p>
 «Αυτά που απορρίπτουμε δεν είναι αναγκαστικά κακά, αλλά είναι μη πραγματοποιήσιμα, μη εφαρμόσιμα. Μας έρχονται πολλά, ακόμα και από γνωστούς σκηνοθέτες. Δεν υπάρχει πια το κόμπλεξ το παλιό του σκηνοθέτη απέναντι στον ιδιώτη παραγωγό. Ούτε κι εγώ είμαι εναντίον του σκηνοθέτη-σεναριογράφου. Είναι εξάλλου μια παγκόσμια πραγματικότητα. Ο Τρίερ μόνος του γράφει τα σενάριά του. Αλλά κι εγώ δεν έχω πια το κόμπλεξ "πώς να προτείνω ένα σενάριο στον Περάκη, αυτός γράφει τα δικά του". Οταν πιστεύω σε μια ταινία, όταν την οραματίζομαι και μπορώ να την πραγματοποιήσω, θα την προτείνω παντού με επιμονή».<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
