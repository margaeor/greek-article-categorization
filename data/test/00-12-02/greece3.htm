<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 2/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Της ΧΑΡΑΣ ΤΖΑΝΑΒΑΡΑ</b><p>
 Και όμως η Αθήνα μπορεί να πρασινίσει... Πάνω από 250 ελεύθερους χώρους και αδόμητα οικόπεδα, που ανήκουν στο Δημόσιο αλλά και σε ιδιώτες, εντόπισε ομάδα ειδικών της δημοτικής παράταξης «Κίνημα για την Αθήνα» και καλεί την πολιτεία να πάρει μέτρα για να απαλλοτριωθούν και να αναδειχθούν σε οάσεις πράσινου για την τσιμεντόπληκτη Αθήνα.<p>
 Μεγάλες ιδιοκτησίες διαθέτουν φορείς όπως η Εθνική Τράπεζα, η ΔΕΗ, η ΕΥΔΑΠ, ενώ εντοπίστηκαν περισσότερα από 200 διάσπαρτα οικόπεδα με εμβαδόν πάνω από 500 τετραγωνικά, τα οποία μπορεί να αγοραστούν και να αξιοποιηθούν, ώστε να πάψει πλέον η πρωτεύουσα να διαθέτει μόλις 3 τετραγωνικά πράσινου ανά κάτοικο, έναντι 20 που αντιστοιχούν, κατά μέσο όρο, στις ευρωπαϊκές πρωτεύουσες.<p>
 Τα ενδιαφέροντα αυτά στοιχεία παρουσιάστηκαν σε ημερίδα που οργάνωσε η Κίνηση στο κατάμεστο Πνευματικό Kέντρο του δήμου, με εισηγητές τον επίτιμο αντιπρόεδρο του Συμβουλίου της Επικρατείας Μιχάλη Δεκλερή, τον καθηγητή του Πολυτεχνείου Θ. Αραβαντινό και τον πολεοδόμο Αλέκο Πανταζή. «Οι διαπιστώσεις είναι μελαγχολικές. Η Αθήνα δεν περπατιέται, δεν ανασαίνει, δεν αγαπιέται», παρατήρησε ο Γιώργος Βότσης, ο οποίος συντόνισε τη συζήτηση. <p>
 Αποκάλυψε ότι προωθείται η κατασκευή τριώροφου οστεοφυλάκειου στο Α' νεκροταφείο, με συνολικό εμβαδόν 2.700 τετραγωνικά. «Σε αυτή την πόλη ούτε τα νεκροταφεία δεν μπορούν να υπολογίζονται -κατά κάποιο τρόπο- στους ελεύθερους χώρους», παρατήρησε μελαγχολικά.<p>
 <b>Ο δήμαρχος</b><p>
 Στον εκτενή χαιρετισμό του ο δήμαρχος Αθηναίων αναφέρθηκε στις υποχρεώσεις της χώρας μας εν όψει των Ολυμπιακών Αγώνων, για τους οποίους είπε ότι είναι ευκαιρία και πρόκληση για αλλαγές στην πρωτεύουσα. Ιδιαίτερη έμφαση έδωσε στο θέμα των ελεύθερων χώρων και τόνισε ότι τα τελευταία χρόνια απελευθερώθηκαν 150.000 τετραγωνικά πεζοδρομίων που είχαν καταληφθεί από τα γνωστά...τραπεζάκια.<p>
 Ο Δημήτρης Αβραμόπουλος υπογράμμισε με έμφαση ότι η αυτοδιοίκηση δεν έχει αρμοδιότητες και στον τομέα των ελεύθερων χώρων, ενισχύοντας τα λεγόμενά του με χαρακτηριστικά παραδείγματα: Για τον πύργο Βασιλίσσης στους Αγίους Αναργύρους, που οι σχεδιασμοί τον προορίζουν για μητροπολικό πράσινο, έχει εγκαταλειφθεί. Για το Ελληνικό, που πρόκειται να κλείσει ως πολιτικό αεροδρόμιο και να συνεχίσει ως στρατιωτικό. Για το Γουδί, που κατακερματίζεται και δίνεται σε διάφορους φορείς με αποτέλεσμα να ακυρώνονται οι σχεδιασμοί του Πολυτεχνείου.<p>
 Ο δήμαρχος ανέβασε τους τόνους αναφερόμενος στο Πεδίον του Αρεως, για το οποίο είπε ότι μεταβιβάστηκε από το ΕΤΜΟΑ του υπουργείου ΠΕΧΩΔΕ στη διευρυμένη νομαρχιακή αυτοδιοίκηση. Η τελευταία, όπως αποκάλυψε, διαθέτει συνολικά 12 υπαλλήλους και επομένως δεν μπορεί να αξιοποιήσει το μοναδικό αυτό πνεύμονα που έχει εγκαταλειφθεί στη μοίρα του. «Ηταν μια προεκλογική παροχή της κυβέρνησης», σημείωσε ο Δ. Αβραμόπουλος και υποσχέθηκε ότι θα αναπτύξει πρωτοβουλίες στον τομέα του πράσινου «με γνώμονα τις επόμενες γενεές και όχι τις επόμενες εκλογές».<p>
 Προηγήθηκε στο βήμα ο πρώην δήμαρχος Δημήτρης Μπέης, ο οποίος τόνισε ότι ο αείμνηστος Αντώνης Τρίτσης είχε καταφέρει να διασφαλίσει πάνω από 350 στρέμματα για κοινόχρηστες δραστηριότητες. «Σήμερα το υπουργείο ΠΕΧΩΔΕ δίνει πλέον την εικόνα ιδιωτικού οργανισμού και ο υπουργός νίπτει τας χείρας του ως Πόντιος Πιλάτος», είπε χαρακτηριστικά. Ανέφερε ως δείγμα του «οικοδομικού εκσυγχρονισμού» την απειλή για το χώρο του ΘΩΝ και την απόπειρα της Εθνική Τράπεζας να πουλήσει 22 στρέμματα στον Ελαιώνα. Μιλώντας για το άλσος της Ριζάρη, που έχει προσφερθεί για τις ανάγκες του μουσείου Γουλανδρή, ο κ. Μπέης είπε: «Πρόκειται για το πιο ακραίο παράδειγμα εχθρικής στάσης της κυβέρνησης έναντι των Αθηναίων».<p>
 Ξεχωριστός, όπως πάντα, ο λόγος του Μιχάλη Δεκλερή, ο οποίος δεν δίστασε να αποδώσει ευθύνες στο ΣτΕ για τις άτακτες επεκτάσεις σχεδίων πόλεων στη δεκαετία του '50, στις οποίες δεν υπήρχε πρόβλεψη για κοινόχρηστους χώρους. Με αφορμή τη συζήτηση του άρθρου 24 του Συντάγματος είπε ότι το δάσος πρέπει να προστατευτεί γιατί είναι «σύστημα υποστήριξης της ζωής». Επικαλέστηκε τα πολεοδομικά στάνταρ, σύμφωνα με τα οποία το 75% μιας περιοχής πρέπει να είναι καθαρή φύτευση, το 23% ήπια οικιστική χρήση και μόλις το 2% κατοικίες και βιομηχανίες, για να παρατηρήσει εύστοχα το πόσο απέχει η Αθήνα από αυτά τα δεδομένα.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
