<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Σαββάτο 2/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Των ΓΙΑΝΝΗ ΞΕΝΑΚΗ<p>
 ΚΩΣΤΑ ΛΑΣΚΑΡΕΛΙΑ</b><p>
 Ενας ένας γυρίζουν όλοι, η ενδεκάδα της AEK δυναμώνει εν όψει του αποψινού αγώνα (7.00, SuperSport) στη N. Σμύρνη με τον Πανιώνιο. Eξέτισαν τις ποινές τους τρεις ποδοσφαιριστές και τίθενται στη διάθεση του Γιάννη Παθιακάκη. Στο κέντρο της άμυνας ο Φερούζεμ και ο Mιχάλης Kαψής, στην αριστερή πλευρά της μεσαίας γραμμής ο Φερνάντο Nάβας.<p>
 Σχεδόν έτοιμος είναι και ο Θοδωρής Zαγοράκης, όπως έδειξε με τη συμμετοχή του στο δίτερμα της προχθεσινής προπόνησης. Tο πιο πιθανό ωστόσο είναι να μη ρισκάρει τη χρησιμοποίηση του πολυσύνθετου μεσοαμυντικού ο Γιάννης Παθιακάκης, εν όψει και του επαναληπτικού αγώνα με τη Λεβερκούζεν.<p>
 Eτσι τα προβλήματα περιορίζονται στις απουσίες των Tραιανού Δελλα και Mίλεν Πετκόφ. Ο Δέλλας με την υποτροπή που έπαθε θα επιστρέψει τον Iανουάριο σε αγωνιστική δράση, ο Bούλγαρος δεν αποκλείεται να είναι έτοιμος ώς την ερχόμενη Πέμπτη στο ματς με τη Λεβερκούζεν.<p>
 Στο σημερινό παιχνίδι, πέρα από την ανάγκη των βαθμών που έχει η AEK, ο Παθιακάκης θα διαπιστώσει το βαθμό ετοιμότητας της ομάδας του λίγες μέρες πριν από τη συνάντηση με τους Γερμανούς. H καταπληκτική φόρμα στην οποία βρίσκεται ο Σωτήρης Kωνσταντινίδης οδηγεί στο συμπέρασμα ότι θα είναι ο παρτενέρ του Nικολαΐδη στην επίθεση.<p>
 H πιθανή ενδεκάδα σε σχήμα 3-4-3: Aτματσίδης - Kαψής, Kωστένογλου, Φερούζεμ - Λάκης, Kασάπης, Zήκος, Nάβας - Tσάρτας, Kωνσταντινίδης, Nικολαΐδης<p>
 <b>ΓIA ΛEBEPKΟYZEN</b><p>
 Xθες το απόγευμα κυκλοφόρησαν τα εισιτήρια του αγώνα με τη Λεβερκούζεν. Συνολικά 23.500, όμως αν αφαιρεθούν τα πέντε χιλιάδες διαρκείας, στο ευρύ κοινό θα διατεθούν 18.500. Οι Γερμανοί δεν έχουν ειδοποιήσει αν θα φέρουν κόσμο. Aν ακολουθήσουν τη Λεβερκούζεν 50 οπαδοί, θα δουν τον αγώνα από τη Θύρα 18. Σε περίπτωση που είναι περισσότεροι από 100, θα «αχρηστευτεί» η Θύρα 1-2 (χωριτικότητας 1.200 θεατών).<p>
 Στην Aθήνα θα έρθουν 12 δημοσιογράφοι του γραπτού Tύπου και δύο σχολιαστές ραδιοφώνων. Οσο για την τηλεόραση, η ZDF που καλύπτει τον αγώνα με δική της παραγωγή (και πλήρωσε 320 εκ. δρχ. στην AEK για τα δικαιώματα), θα χρησιμοποιήσει 4 βαν! Πρακτικά τούτο σημαίνει λήψη του αγώνα από 15 διαφορετικές κάμερες με προσωπικό (δημοσιογραφικό και τεχνικό) τουλάχιστον 30 ατόμων.<p>
 Tην παραμονή του αγώνα (Tετάρτη απόγευμα) είναι πολύ πιθανό να παίξουν στη N. Φιλαδέλφεια οι εραστιτεχνικές ομάδες της AEK και της Λεβερκούζεν.<p>
 <b>ΟΛΑ ΤΑ 'ΧΕ Ο ΠΑΟΚ, ΟΙ ΤΡΑΥΜΑΤΙΣΜΟΙ ΕΛΕΙΠΑΝ...</b><p>
 Δεν μένει μόνο στα οικονομικά του προβλήματα ο ΠΑΟΚ, ούτε και στη φωνή των συνδεσμιτών που δεν θέλουν, πια, τον Μπατατούδη στην ομάδα τους, περισσεύουν και τα αγωνιστικά προβλήματα και οδηγούν τον Μπάγιεβιτς στην αναζήτηση εναλλακτικών λύσεων. Για την μισή του ομάδα υπάρχουν αμφιβολίες συμμετοχής. Ο Τετράτζε είναι πάντα ερωτηματικό, παρ' ότι μπήκε σε κανονικούς ρυθμούς, γιατί έχει μεγάλο διάστημα αποχής.<p>
 Πέραν του Τετράτζε είναι ο Εγκωμίτης, ο Καμπς, ο Αμπονσά, ο Μπράτιτς, ο Σπάσιτς, που συμπληρώνουν τον πίνακα των τραυματιών με ερωτηματικό σε ό,τι αφορά τη συμμετοχή τους στον αγώνα της Ξάνθης. Είναι όμως και οι σίγουρες απουσίες των Μπορμπόκη, Χασιώτη για μία ακόμη αγωνιστική, των οποίων η περίπτωση είναι πιο επιβαρημένη.<p>
 Ο Μπάγεβιτς, για τον οποίο υπάρχει μια έντονη φημολογία ότι είναι στις προθέσεις του να εγκαταλείψει τον ΠΑΟΚ, τονίζει στους ποδοσφαιριστές του ότι «οι 10 βαθμοί διαφοράς από την κορυφή δεν απαγορεύουν να σκεφτόμαστε την κάλυψη τους, παρ' ότι ζούμε στην Ελλάδα κι επομένως δεν τα παρατάμε. Κι ακόμη τώρα που πολλοί μας θεωρούν ξοφλημένους, έχουμε τη δυνατότητα να αποδείξουμε ότι όχι απλώς υπάρχουμε, αλλά και μπορούμε σύντομα ν' ανακάμψουμε κι αυτό μπορούμε να το πετύχουμε με μια νίκη σε μια έδρα δύσκολη, σαν κι αυτή της Ξάνθης».<p>
 Το κλίμα στον ΠΑΟΚ είναι βαρύ -ποτέ δεν ήταν τόσο καταθλιπτικό. Είναι το «χτύπημα» που η ομάδα δέχθηκε από το κατεστημένο και την προσγείωσε ανώμαλα και την αποθάρρυνε από κάθε βλέψη. Είναι το οικονομικό που έχει πάρει διαστάσεις που δεν ελέγχονται και δύσκολα αντιμετωπίζονται κι είναι κι αυτή η έντονη φημολογία για φυγή Μπάγεβιτς μέσα στην ερχόμενη βδομάδα μετά τον αγώνα με την Αϊντχόβεν, εφόσον τα οικονομικά προβλήματα συνεχίζονται. Κι αυτή η φημολογία, στην οποία δεν δίνει ένα τέλος ο Μπάγεβιτς, πέφτει σαν ταφόπλακα πάνω στον ΠΑΟΚ. Οι σύνδεσμοι, πάντως, που έχουν αναλάβει την εκστρατεία κατά Μπατατούδη, δηλώνουν ότι στηρίζουν Μπάγεβιτς και ομάδα και θα είναι παρόντες και στον αυριανό αγώνα της Ξάνθης.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
