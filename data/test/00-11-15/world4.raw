 Ολο και πιο σκληρή γίνεται η δικαστική διαμάχη σχετικά με τις προεδρικές εκλογές στη Φλόριντα, χωρίς καμία από τις δύο πλευρές να εξασφαλίζει σημαντικό
πλεονέκτημα επί του παρόντος, αν και προσφέρονται νέα επιχειρήματα για μελλοντική δικαστική παρέμβαση στην πλευρά Γκορ.
 Κλείνοντας έναν κύκλο δικαστικής αντιπαράθεσης και ανοίγοντας έναν άλλον, δικαστήριο της Φλόριντα αποφάσισε χθες ότι οι εφορευτικές επιτροπές από όλη την Πολιτεία έπρεπε να παραδώσουν μέχρι τις 5 χθες το απόγευμα (τοπική ώρα) τα
αποτελέσματα της καταμέτρησης των ψήφων στην υπουργό Εσωτερικών της Πολιτείας.
Ομως τόνισε ότι μετά μπορούν να συνεχίσουν την καταμέτρηση με το χέρι και να καταθέσουν πρόσθετα διορθωτικά πρωτόκολλα καταμέτρησης. Ομως η αποδοχή τους ή όχι εξαρτάται από την υπουργό Εσωτερικών. Δεδομένης της μέχρι τώρα στάσης της,
 Σε περίπτωση όμως που απορρίψει τις νέες καταμετρήσεις θα υπάρξουν νέες δικαστικές προσφυγές του Αλ Γκορ. Θα ενισχυθεί επίσης η θέση του Δημοκρατικού υποψηφίου, καθώς οι θέσεις του στηρίζονται στην ανάγκη να γίνει σεβαστή η λαϊκή ψήφος, πέρα από τυπικότητες.
 Η απόφαση του δικαστή Τέρι Λιούις προκάλεσε ήδη αγώνα δρόμου των δικηγόρων του
Αλ Γκορ που έσπευσαν να προλάβουν την κατάθεση αίτησης ασφαλιστικών μέτρων στο
ομοσπονδιακό δικαστήριο της Φλόριντα, το οποίο είχε μόνο πέντε ώρες στη διάθεσή του για να αποφασίσει.
 Με σαφή στόχο τον αναδυόμενο πολιτικό διχασμό στις ΗΠΑ, ο πρόεδρος Μπιλ Κλίντον δήλωσε χθες ότι η αμφισβητούμενη εκλογή του διαδόχου του θα πρέπει να οδηγήσει το έθνος και το Κογκρέσο «σε μια πραγματική διάθεση να συνεργαστούν» αντί να αντιμετωπίσουν τον επόμενο πρόεδρο στη βάση των κομματικών διαχωριστικών γραμμών.
 Είπε ακόμη ότι έχει «ανάμικτες απόψεις» σχετικά με τις προτάσεις, συμπεριλαμβανομένης και αυτής της συζύγου του, Χίλαρι, για κατάργηση του σώματος των εκλεκτόρων και την εκλογή του προέδρου των ΗΠΑ με άμεση καθολική ψηφοφορία.
 Προσπαθώντας να εκμεταλλευθεί την επιθυμία των Αμερικανών για γρήγορη επίλυση της πολιτικής εκκρεμότητας, να προκαταλάβει ενδεχόμενη πρόταση των Δημοκρατικών αλλά και να προλάβει την απόφαση του δικαστή Λιούις, η πλευρά του
Τζορτζ Μπους πρότεινε μια συμφωνία στους Δημοκρατικούς, η οποία απορρίφθηκε αμέσως ως απλή προσπάθεια εντυπωσιασμού χωρίς αντικείμενο.
 «Αν η πλευρά του Γκορ αποδεχτεί την πρόταση και εγκαταλείψει την προσφυγή στα δικαστήρια, θα σταματήσουμε και εμείς τις προσφυγές», είπε ο εκπρόσωπος του Μπους, πρώην υπουργός Εξωτερικών, Τζέιμς Μπέικερ. Σε διαφορετική περίπτωση «πού θα σταματήσουμε; Σας ρωτώ, πότε θα τελειώσει»; πρόσθεσε.
 Ουσιαστικά η πρόταση του Μπέικερ απλώς καλεί τους Δημοκρατικούς να αποδεχτούν τη γνωμοδότηση της Ρεπουμπλικανής υπουργού Εσωτερικών της Φλόριντα σύμφωνα με την οποία τα αποτελέσματα όλων των εκλογικών περιφερειών έπρεπε να έχουν καταγραφεί επίσημα μέχρι τις 5 χθες το απόγευμα (τοπική ώρα) και άρα δεν υπάρχει δυνατότητα ανακαταμέτρησης με το χέρι, όπως είχε αποφασίσει η εκλογική
 Αντίθετη άποψη διατύπωσε ο Δημοκρατικός υπουργός Δικαιοσύνης της Φλόριντα. Αντιμέτωπη με τις δύο αυτές αντικρουόμενες απόψεις, η εφορευτική επιτροπή του Παλμ Μπιτς αποφάσισε να αναβάλει την έναρξη της ανακαταμέτρησης περιμένοντας τη σχετική απόφαση του δικαστή Λιούις.
 Αντιθέτως, η εφορευτική επιτροπή της περιφέρειας Μαϊάμι - Ντέιντ, που είναι η μεγαλύτερη στη Φλόριντα με 2 εκατομμύρια ψηφοφόρους, αποφάσισε να προχωρήσει σε ανακαταμέτρηση των ψήφων με το χέρι.
 Το κλίμα πάντως στη Φλόριντα αρχίζει να βαραίνει, καθώς οι δύο πλευρές ανεβάζουν τους τόνους. Χθες, ο Δημοκρατικός αιδεσιμότατος, Τζέσε Τζάκσον, επικεφαλής διαδηλωτών, βρέθηκε αντιμέτωπος με Ρεπουμπλικανούς διαδηλωτές που φώναζαν «Τζέσε, πήγαινε σπίτι». Ακολούθησαν αψιμαχίες ανάμεσα στις δύο πλευρές. «Ηταν μια βίαη σκηνή και το πλήθος ήταν εκτός ελέγχου», είπε ο Τζέσε Τζάκσον.
