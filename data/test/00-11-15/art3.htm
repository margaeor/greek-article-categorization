<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   15/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Β</b>ενετία, εν έτει 1536. Ο χώρος και ο χρόνος που ο ορθόδοξος κληρικός Ιωαννίκιος

Καρτάνος συνέγραψε, έγκλειστος σε βενετσιάνικη φυλακή, την 800 σελίδων «Παλαιά

τε και Νέα Διαθήκη». Ενα γοητευτικό γλωσσικό μνημείο της απλής εκκλησιαστικής δημώδους των αρχών του 16ου αιώνα και συνάμα το πρώτο ψυχωφελές λαϊκό βιβλίο, το οποίο εξέδωσε προσφάτως το Κέντρο Ελληνικής Γλώσσας (ΚΕΓ), με φιλολογική επιμελήτρια την Ελένη Κακουλίδου-Πάνου και με γλωσσικό επίμετρο της Ελένης Καραντζόλα.<p>
 Σε μια καλαίσθητη έκδοση, η οποία αναθεωρεί και συμπληρώνει αυτήν που προηγήθηκε το 1988, αποτελώντας συγχρόνως μέρος ευρύτερου διατμηματικού ερευνητικού προγράμματος του ΚΕΓ, αφού βασικός του στόχος είναι η εκπόνηση και

έκδοση εκτενούς Ανθολογίου δημωδών κειμένων του 16ου αιώνα.<p>
 Στα περιεχόμενά του, το σύγγραμμα του Καρτάνου εκτός από τα θέματα της Παλαιάς

και της Καινής Διαθήκης, τα οποία καλύπτουν το μισό περίπου έργο, περιλαμβάνει

θέματα ιστορίας και χρονογραφίας, εγκυκλοπαιδικά, αλλά και ζητήματα καθημερινής πρακτικής και επικαιρότητας. Πηγές του συγγραφέα αποτελούν ένα ιταλικό λαϊκό βιβλίο, έργα εκκλησιαστικής γραμματείας, καθώς και ποικίλα χρονογραφικά κείμενα.<p>
 «Η Παλαιά τε και Νέα Διαθήκη», ένα έργο προδρομικό και προκλητικό στο είδος του και στην εποχή του, ήταν φυσικό να δεχτεί επιθέσεις (για τη «λαϊκή» του γλώσσα, τα «αδόκιμα ελληνικά», το «ιταλικό λεξιλόγιο», τα «δογματικά λάθη» και

τις θέσεις, που σύμφωνα με την επίσημη Εκκλησία «έφεραν σε κίνδυνο το ορθόδοξο

ποίμνιο»). Τις δριμείες επιθέσεις, ωστόσο, τις ξεπέρασε μέσω των αλλεπάλληλων εκδόσεών του. Η εκδοτική εξάλλου επιτυχία του συγγράμματος υπήρξε πρωτοφανής, αφού μεταξύ του 1536 και του 1567 πραγματοποίησε τουλάχιστον 5 εκδόσεις, ενώ για περισσότερα από 100 χρόνια τιμήθηκε από τις προτιμήσεις των αναγνωστών σε όλο τον ελληνόφωνο κόσμο.<p>
 «Η προκείμενη έκδοση καθιστά προσιτό στους ερευνητές και στο ευρύ κοινό ένα σπάνιο κείμενο. Το έργο αυτό, που με τις επανειλημμένες εκδόσεις του γνώρισε ευρεία διάδοση μέσα στο 16ο αιώνα, ανήκει στα εξέχοντα δείγματα του εκκλησιαστικού δημώδους λόγου. Αιώνες προ του Διαφωτισμού διακηρύσσει ο Καρτάνος (...) την ανάγκη να μορφωθεί ο λαός με έργα γραμμένα στη γλώσσα του»,

διαβάζουμε στον πρόλογο του βιβλίου, τον οποίο υπογράφει ο Ι.Ν. Καζάζης.<p>
 « (...) Στις λίγες μάλιστα και μεμονωμένες εκείνες περιπτώσεις που, επιπλέον, το μεταφραστικό αποτέλεσμα τύχει να ευτυχήσει σχετικά ή απόλυτα, δικαιούμαστε να μιλούμε για όντως μείζον επίτευγμα -και σ'αυτές τις περιπτώσεις ανήκει το έργο του Ιωαννίκιου Καρτάνου», καταλήγει ο καθηγητής.<p>
 Ο Κερκυραίος συγγραφέας Ιωαννίκιος Καρτάνος, όπως μας πληροφορεί στο προλογικό

σημείωμα της ογκωδέστατης έκδοσης η Ε. Κακουλίδη-Πάνου, έζησε και έδρασε στην Κέρκυρα και τη Βενετία. Ταξίδεψε στον τουρκοκρατούμενο και βενετοκρατούμενο ελληνικό χώρο, στην Κωνσταντινούπολη, τη Ρώμη και στους Αγίους Τόπους. Την «Παλαιά τε και νέα Διαθήκη» του, εξαιτίας της οποίας η επίσημη Εκκλησία τον «έχρισε» αιρετικό, τη συνέγραψε στη φυλακή της Βενετίας, στην οποία τον οδήγησε, μεταξύ άλλων, η περιπέτεια της αντιπαράθεσής του με ένα σύγχρονό του μητροπολίτη.<p>
 Οσον αφορά τη συνολικότερη φιλοσοφία και σκοποθεσία του έργου, δεν θα μπορούσε

να συμπυκνωθεί με καλύτερο τρόπο από αυτόν του προλόγου του ίδιου του Καρτάνου: «Δεν το έκαμα διά τους διδασκάλους, αλλά διά τους αμαθείς ως εμέ και

διά να καταλάβουν πάντες οι χειροτέχναι και αμαθείς την θεία Γραφήν, τόσον ναύται όσο και χειροτέχναι και γυναίκες και παιδιά και πάσα μικρός άνθρωπος, μόνον που να ηξεύρει να διαβάζει».<p>
 <b>IΩ.K.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
