To σινεμά θυμίζει πράγματα που προτιμούμε να ξεχνάμε
άποτε, ο «ξένος» που έπαιρνε το πλοίο της ξενιτιάς αναζητώντας μια καλύτερη τύχη ήταν Ελληνας. Σήμερα οι «ξένοι» είναι Αλβανοί, Κούρδοι και Ρουμάνοι. Κι εμείς φαίνεται πως ξεχάσαμε το δικό μας παρελθόν...
Αυτές τις σκέψεις προκαλούν οι ταινίες του νέου αφιερώματος του Φεστιβάλ Κινηματογράφου Θεσσαλονίκης που τιτλοφορείται «Το μετέωρο βήμα του μετανάστη - Πολυπολιτισμικές περιπλανήσεις του Ευρωπαϊκού Κινηματογράφου στη δεκαετία του '90» που ξεκίνησε προχθές στη Θεσσαλονίκη («Ολύμπιον») και την Παρασκευή θα μεταφερθεί στην Αθήνα (8-14/12, «Τριανόν Filmcenter 2000», με δύο επιπλέον προβολές στο «Γκαίτε» στις 15/12). Οι ήρωές τους βλέπετε δεν είναι μόνο μετανάστες που ζουν σε Γερμανία, Αγγλία, Γαλλία, Βέλγιο αλλά και στην Ελλάδα, που, ως τόπος υποδοχής μεταναστών πλέον, εκπροσωπείται με τέσσερις ταινίες:
nΣτο φιλμ «Απ' το χιόνι» (1993, Σ. Γκορίτσας), τρεις Αλβανοί δοκιμάζουν την τύχη τους στην Ελλάδα. Στην ταινία «Απ' την άκρη της πόλης» (1998, Κ. Γιάνναρης), μια παρέα εφήβων απ' το Καζακστάν περνά τις μέρες της στην Αθήνα με μικροκλοπές, ψωνιστήρι και βόλτες στα μπορντέλα. Στους «Κλειστούς Δρόμους» (2000, Στ. Ιωάννου), με αληθινούς κούρδους μετανάστες, παρουσιάζεται η αθέατη πλευρά της ζωής των Κούρδων... Και στην ελληνογερμανική παραγωγή «Οταν έρθει η μαμά για τα Χριστούγεννα» (1995, Ν. Βατσάνι), η Ζοζεφίν από τη Σρι Λάνκα δουλεύει στην Αθήνα ως μπεϊμπισίτερ...
Οι επίκαιρες αυτές ταινίες δίνουν ένα καλό ερέθισμα για φιλμικές συγκρίσεις με το παρελθόν... Τότε που ο παλιός ελληνικός κινηματογράφος «εκμεταλλευόταν» απλοϊκά τον ξενιτεμό του φοβισμένου σήμερα από τον «ξένο» Pωμιού... «Το θέμα θιγόταν ξώφαλτσα», λέει ο ιστορικός κινηματογράφου Γιάννης Σολδάτος, «και χωρίς την πολιτική θεώρηση του σήμερα. Συνήθως ο φτωχός Eλληνας έφευγε με το πλοίο, ή επέστρεφε πλούσιος. Σπάνια ο φακός τον ακολουθούσε στην ξενιτιά καταγράφοντας την εκεί ζωή του».
nΣπάνιες ήταν οι περιπτώσεις όπως του «Τσαρλατάνου» (1973, Ε. Θαλασσινός), όπου ο Βέγγος ζει στη Γερμανία δουλεύοντας σκληρά στα ορυχεία. Ο (αντί)ήρωας χάνει όλες του τις οικονομίες όταν η τράπεζά του πτωχεύει και μισότρελος επιστρέφει σ' ένα φορτηγό-ψυγείο, φτάνοντας στην Αθήνα κατεψυγμένος...
n«Το '50 και το '60, το 1/4 του εργατικού δυναμικού της Ελλάδας μετανάστευσε», προσθέτει ο Σολδάτος. «Δεν είναι τυχαίο που το ΠατρίςΣ, το γνωστό υπερωκεάνιο των ελλήνων μεταναστών, είναι το πλοίο που παίρνει για Αυστραλία ο ήρωας του Δαμιανού στο «Μέχρι το πλοίο» (1966)...».
Η ταινία όμως αυτή του Δαμιανού «που επιχειρεί μια ανάλυση των κοινωνικών συνισταμένων που διώχνουν τον Eλληνα», μαζί με το μικρού μήκους ντοκιμαντέρ «Γράμμα απ' το Σαρλερουά» (1965) του Λιαρόπουλου με θέμα την καθημερινότητα ενός μετανάστη στο Βέλγιο, και λίγο αργότερα τις ταινίες του Αγγελόπουλου, αποτελούν εξαιρέσεις... 
nΤο παλιό «καλό» ελληνικό σινεμά συνεχίζει να παρουσιάζει θείες απ' το Σικάγο, «επιβάλλοντας», όπως γράφει η Χρυσάνθη Σωτηροπούλου στο βιβλίο της «Η διασπορά στον ελληνικό κινηματογράφο», οικονομική άνεση σ' όλους τους εκπατρισθέντες (!)Ολη η Ελλάδα περιμένει την... αμερικανική βοήθεια του θείου, που ως από μηχανής θεός θα φέρει το χάπι εντ για όλους...
Στον αντίποδα, η Γερμανία χωρίζει ερωτευμένους, υποδέχεται αμαρτωλές ανύπαντρες μάνες, ενώ ο Ξανθόπουλος αναζητεί γονείς και αδέρφια που χάθηκαν στη Μικρασιατική Καταστροφή. Σε κάθε περίπτωση όμως, «η ουσία αποσιωπάται και η διασπορά δεν είναι παρά έμμεση αφορμή μελοδραματικών συγκρούσεων»...
«Το πρόβλημα ήταν η λογοκρισία», εξηγεί ο κινηματογραφιστής Ντίνος Κατσουρίδης. «Ποιος μπορούσε να καταπιαστεί ελεύθερα με τέτοια θέματα; Το '60, είχα γράψει ένα σενάριο, μια σάτιρα της μετανάστευσης, με τίτλο Αλλος για τις ΒρυξέλλεςΣ. Απαγορεύτηκε... Πώς να δείξεις λοιπόν τον Ελληνα που αναγκαζόταν να πηγαίνει το χειμώνα σε ανθρακωρυχεία του Βελγίου για ένα κομμάτι ψωμί και το καλοκαίρι να δουλεύει ως γκαρσόνι για να υποδέχεται τους ξένους που το χειμώνα του έδιναν δουλειά;»
«Σήμερα», λέει ο κοινωνιολόγος Βασίλης Βαμβακάς, «ο ελληνικός κινηματογράφος έχει αρχίσει να αρθρώνει έναν έμμεσα πολιτικό λόγο για το μετανάστη. Βλέπει κανείς μια τάση δικαίωσής του. Παλιά ήταν τα δακρύβρεχτα μελό της ξενιτιάς και η παρωδία της εσωτερικής μετανάστευσης (βλ. Χατζηχρήστο ως επαρχιώτη στην Ομόνοια). Αργότερα ακολούθησε η ταύτιση του μετανάστη με τον πολιτικό, κυρίως, πρόσφυγα (βλ. Αγγελόπουλο και νέο ελληνικό κινηματογράφο). Σήμερα, το σινεμά είναι ο μόνος χώρος που αντιστέκεται συνειδητά στη γενικότερη τάση ταύτισης του ξένου -κυρίως του Αλβανού- με το έγκλημα...»
«Οταν ξεκίνησα την ταινία Απ' το χιόνιΣ», θυμάται ο Σωτήρης Γκορίτσας, «η ταύτιση αυτή, παρ' όλο που υπήρχαν τα πρώτα δείγματά της, δεν είχε αρχίσει ακόμα... Αυτό που ήθελα ήταν να καταλάβω πόσο έτοιμοι ήμασταν στην Ελλάδα του '92, που ξαφνικά άρχισε να δέχεται ξένουςΣ, να επικοινωνήσουμε με κάποιον διαφορετικό από εμάς. Πρόθεσή μου δεν ήταν να δικαιώσω κανέναν παρά μόνο να επιχειρήσω εγώ το διάλογο που έβλεπα ότι δεν υπήρχε, ή που μάλλον ξεκίναγε με κάποιες πρώτες υστερικές φωνές να ξεχωρίζουν. Πάντως, όσοι ανακατευτήκαμε τότε σ' εκείνη τη δουλειά, βλέπαμε πεντακάθαρα ότι αυτές οι υστερικές φωνές γρήγορα θα πλήθαιναν με αποτέλεσμα το σημερινό ελληνικό μεγαλείοΣ που κατά καιρούς απολαμβάνουμε στις ζούγκλεςΣ καναλιών και εφημερίδων...»
«Ο σύγχρονος κινηματογράφος», λέει ο Μισέλ Δημόπουλος που επέλεξε τις ταινίες του αφιερώματος, «επικεντρώνει περισσότερο στην ανθρώπινη πλευρά του φαινομένου: στον αποκλεισμό των μεταναστών, αλλα και στη δυσκολία των ανθρώπων να αποδεχτούν το διαφορετικό. Κάποιες ταινίες μιλούν και για την αφομοίωση των μεταναστών, όπως το ντοκιμαντέρ Γερμανοί αστυνομικοίΣ που καταγράφει τη ζωή ενός Τούρκου που δουλεύει στη Γερμανία ως... αστυνομικός με αποτέλεσμα να θεωρείται από τους υπόλοιπους αλλοδαπούς προδότης. Αλλες μιλούν για το δημιουργικό μπόλιασμαΣ της χώρας με τον πολιτισμό των αλλοδαπών, όπως έγινε στην περίπτωση των Bορειοαφρικανών στη Γαλλία, που κατάφεραν ν' αγαπηθεί η μουσική τους. Και αυτό είναι πολύ σημαντικό...»
