<html>





<!--





Web Author:  Αριστείδης Παλιούρας 


email: aris@enet.gr


-->





<head><title>E Online - ΕΛΛΑΔΑ</title>


</head>


<BODY BGCOLOR="#FFFFFF">


<!-- EXTERNAL TABLE -->





<TABLE BORDER=0 CELLSPACING=0 CELLPADDING=0>





<TR>





<!-- LEFT COLUMN -->





<TD BGCOLOR="#FFCC00" VALIGN=TOP WIDTH=105>


<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>





Κυριακή 3 Δεκεμβρίου 2000 


</B></FONT>



		<BR>

		<BR>



		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>



		<BR>



		<BR>



		<b> <font size=2> ΣΤΗΛΕΣ  </font> </b> <BR> <BR>



		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>



		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>



		<BR><b><font size=2> ΟΔΗΓΟΙ </font> </b> 



		<BR>



		<BR>



		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>



		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>



		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>



		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>



		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>



		<BR><BR>

		</td>


</P>


</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου NIKΟΛA ΛEΟNTΟΠΟYΛΟY<p>
Την ίδια ώρα που οι ελληνικές αρχές υπογραμμίζουν ότι δεν έχει εντοπιστεί κανένα κρούσμα σπογγώδους εγκεφαλοπάθειας στα βοοειδή (ΣΕΒ) στη χώρα μας, η Διοικούσα Επιστημονική Επιτροπή (SSC) της Ε.Ε. χαρακτηρίζει την Ελλάδα «χώρα με υψηλό κίνδυνο»! <p>
Στην έκθεση, που δημοσιεύτηκε τον Αύγουστο του 2000, σχετικά με τον κίνδυνο της νόσου, η Ελλάδα είναι η μοναδική χώρα από τις 24 που αξιολογήθηκαν, που παρά το ότι κλήθηκε, δεν παρείχε καμία πληροφορία στην επιτροπή σε σχέση με την κατάσταση και τους ελέγχους των βοοειδών. <p>
Σε δηλώσεις του προς την «Κ.Ε.» ο διευθυντής Κτηνιατρικής του υπουργείου Γεωργίας Β. Στύλας υποστηρίζει πως «η εν λόγω επιτροπή έχει αποκλειστικά συμβουλευτικό ρόλο και πως το καθεστώς ελέγχων στη χώρα μας δεν δικαιολογεί την κατάταξή μας στις χώρες με υψηλό κίνδυνο». <p>
Aποκάλυψη<p>
Ομως, η επιτροπή στην έκθεσή της, σε ειδική παράγραφο με τίτλο «Η περίπτωση της Ελλάδας», σημειώνει τα εξής: «H Διοικούσα Επιστημονική Επιτροπή δεν έχει λάβει κανένα στοιχείο από την Ελλάδα και συνεπώς δεν είναι σε θέση να παράσχει μια επιστημονικά τεκμηριωμένη γνώμη».<p>
Τεκμαίρεται, ωστόσο, ότι η Ελλάδα έχει εκτεθεί στη ΣΕΒ. Κάτω από αυτές τις συνθήκες είναι φρόνιμο, με όρους εκτίμησης του κινδύνου, να συμπεράνουμε πως το γεωγραφικό ρίσκο ΣΕΒ για την Ελλάδα είναι σε υψηλό επίπεδο».<p>
Η Επιστημονική Επιτροπή κατέταξε τις υπό εξέταση χώρες σε τέσσερις κατηγορίες, αξιολογώντας το γεωγραφικό ρίσκο, την πιθανότητα δηλαδή εμφάνισης κρουσμάτων της νόσου των τρελών αγελάδων. <p>
Είναι χαρακτηριστικό ότι οι τρίτες χώρες, από τις οποίες η Ε.Ε. εισάγει μεγάλες ποσότητες βοδινού κρέατος, αξιολογούνται ως πολύ πιο ασφαλείς από τις ευρωπαϊκές, καθώς 6 από αυτές κατατάσσονται στην πρώτη και ασφαλέστερη κατηγορία, δύο στη δεύτερη και μόνον η Χιλή στην τρίτη. Διαμετρικά αντίθετη είναι η εικόνα για τις χώρες της Ε.Ε., αφού η μοναδική ευρωπαϊκή χώρα που περιλαμβάνεται σε αυτή την κατηγορία είναι η Νορβηγία, η οποία δεν ανήκει στην Ε.Ε.<p>
Ετσι, αυτό που ξεκίνησε στη δεκαετία του '80 ως βρετανική ιδιαιτερότητα, έγινε στη δεκαετία του '90 γαλλοβρετανική διαφορά, για να καταλήξει, όμως, μέσα στο 2000 πανευρωπαϊκή υπόθεση. Το σημερινό συμπέρασμα είναι διπλό και αντιφατικό: <p>
Κανένας δεν μπορεί να κοιμάται ήσυχος, ούτε καν οι χορτοφάγοι (υπενθυμίζεται ότι ένα από τα θύματα της Κρόιτζφελντ-Γιάκομπ ήταν χορτοφάγος). Από την άλλη, ακόμη και σήμερα, τίποτα δεν αποδεικνύει τη σύνδεση της ΣΕΒ με την ανθρώπινη νόσο Κρόιτζφελντ-Γιάκομπ.<p>
Αυτό που προανήγγειλε από το καλοκαίρι η έκθεση, το επιβεβαίωσαν τα απανωτά κρούσματα ακόμα και σε χώρες που θεωρούνταν ασφαλείς, όπως η Γερμανία, η Ισπανία και η Ιταλία.<p>
uΟ Φραντς Φίσλερ, επίτροπος για τη Γεωργία, αφήνοντας μισόλογα και ημίμετρα, πρότεινε προχθές την απόσυρση για ένα χρόνο των ζωικών αλέυρων από τη σίτιση όλων των ζώων και την εξαίρεση από την τροφική αλυσίδα όλων των βοοειδών άνω των 30 μηνών, τα οποία δεν έχουν υποβληθεί στο τεστ της αρρώστιας των τρελών αγελάδων. H εξέταση καθίσταται υποχρεωτική γι' αυτήν μόνο την κατηγορία ζώων από την 1η Iουλίου 2001. <p>
Eπίσης, η Eπιτροπή θα προτείνει την απαγόρευση κατανάλωσης εντέρων των βοοειδών όλων των ηλικιών. <p>
uΟλα δείχνουν πως αύριο Δευτέρα στο Συμβούλιο υπουργών Γεωργίας, η αρχή της προφύλαξης (όποιος φυλάει τα ρούχα του) θα υπερισχύσει της αρχής της επιστημονικής απόδειξης, και οι υπουργοί θα δεχτούν την πρόταση Μπερν, διακόπτοντας την παράδοση των εθνικών ή βιομηχανικών λόμπι που αντιδρούσαν σε κάθε κοινοτική πρωτοβουλία για αυστηρά μέτρα.<p>
uΜένει βέβαια ανοιχτό το ζήτημα των συνεπειών από την κατάργηση των ζωικών αλεύρων (εισαγωγή μεταλλαγμένης σόγιας για χρήση ζωοτροφής, καύση ζωικών αλεύρων με μεγάλο οικονομικό και οικολογικό κόστος).<p>
 Ομως αυτό που επείγει είναι ο καθησυχασμός των πανικόβλητων Ευρωπαίων, που εδώ και εβδομάδες απέχουν εντυπωσιακά από την κατανάλωση βοδινού, παρασύροντας τις τιμές του προς τα κάτω και καταδικάζοντας τον κλάδο της κτηνοτροφίας σε μαρασμό.<p>
uΟμως, παρά την πίεση της κοινής γνώμης για άμεσες αποφάσεις, κατά πολλούς το ευρωπαϊκό έλλειμμα στην διατροφική ασφάλεια συνεχίζει να υφίσταται όσο δεν υπάρχει ενιαία πολιτική. <p>
uΠληθαίνουν οι φωνές όχι για αποσπασματικά και σπασμωδικά μέτρα, αλλά για την ίδρυση ενός ευρωπαϊκού οργανισμού ασφάλειας, απεξαρτημένου από τις πολιτικές και επιχειρηματικές πιέσεις. <p>
uΗ κοινή ευρωπαϊκή Αρχή για τη διατροφή, στα πρότυπα του αμερικανικού Food and Drug Administration, έχει προγραμματιστεί για το 2002, αλλά ίσως τα γεγονότα να επιταχύνουν τις εξελίξεις.<p>
Είναι ειρωνικό, αλλά η Ευρώπη που σχεδόν υποχονδριακά αντιδρά σε κάθε διατροφική απειλή από την Αμερική, σύρεται στη λύση της κρίσης των τρελών αγελάδων, αντιγράφοντας τον εχθρό: <p>
Εισάγει μεταλλαγμένη σόγια για να υποκαταστήσει τα ζωικά άλευρα και αντιγράφει το αμερικανικό μοντέλο ελέγχου...<p>
Tου ΣΠ. ΦPEMENTITH <p>
ΦΩΤ.: Λ. ΠΑΠΑΔΟΠΟΥΛΟΣ<p>
ΣTH BAPBAKEIΟ αγορά οι καταναλωτές έχουν λάβει τα μέτρα τους. Aποτέλεσμα, η κρεαταγορά να μοιάζει πια ησυχαστήριο για τους κρεοπώλες ενώ ακριβώς δίπλα η ιχθυαγορά γνωρίζει «τρελές δόξες».<p>
«Εχουμε μπερδευτεί ανάμεσα στις απαγορεύσεις και στις φήμες» μας λέει ο 65χρονος Νίκος Παπαϊωάννου που ήρθε από το Αιγάλεω στην ψαραγορά της οδού Αθηνάς. <p>
«Τα μοσχάρια ταΐζονται κρεατάλευρα, τα ψάρια το ίδιο, τα χοιρινά και τα κοτόπουλα έχουν διοξίνες, τα αμνοερίφια έχουν χτυπηθείΣ από αφθώδη πυρετό. Τι να φάμε;»<p>
«Φάτε φρέσκα ψάρια» φωνάζει ο ψαράς ο Αντρέας, που έχει ήδη συμπληρώσει 30 χρόνια στο επάγγελμα. «Ζούμε βέβαια τη χρυσή εποχήΣ των πωλήσεών μας, αλλά λυπούμαστε που αποφεύγει ο κόσμος το μοσχαράκι». <p>
Οπως μας είπε ο ίδιος, ποτέ δεν έκανε κατάχρηση στο κρέας, γιατί θεωρούσε πάντα ότι «τα ψάρια είναι η πιο υγιεινή τροφή». <p>
Ωστόσο, κανένας ψαράς, λες και όλοι ήταν συνεννοημένοι, δεν παραδέχθηκε ότι οι τιμές έχουν τραβήξει την ανηφόρα. «Οι τιμές διαμορφώνονται από την προσφορά και τη ζήτηση. Οποιος θέλει φθηνά ψάρια, ας ψωνίσει από τα σουπερμάρκετ ή από τα καταψυγμένα».<p>
«Οι πωλήσεις μας έχουν ανέβει έως και 30%, αλλά λυπούμαστε για τους φίλους μας κρεοπώλες που δεν έχουν κόσμο. Πιστεύω ότι πρέπει η κυβέρνηση να κάνει μια διαφημιστική καμπάνια στον πολίτη για να συνεχίσει να τρώει κρέας, κυρίως αμνοερίφια. Το συμφέρον μας είναι η αγορά να δουλεύει ενιαία» μας είπε ο πρόεδρος της ιχθυαγοράς Σπύρος Κοράκης. <p>
Λίγα μέτρα παραδίπλα οι κρεοπώλες μετρούν τις απώλειες τους: «Πουλάμε μόνο χοιρινό, αμνοερίφια, πρόβατα, γίδες, κουνέλια, κοτόπολουλα και δειλά δειλά εμφανίζεται και το αγριογούρουνο. Πολύ πιθανόν να έρθει και η στρουθοκάμηλος. Πουθενά δεν θα βρείτε μοσχάρι. Ο κόσμος δεν πρέπει να φοβάται. Ολα έχουν περάσει από ελέγχους και εμείς δεν είμαστε τρελοί για να διοχετεύσουμε στην αγορά σαβούρα», μας είπε ο πρόεδρος των κρεοπωλών της Βαρβακείου Αγοράς Ανδρέας Πλαστήρας. <p>
Η απόφαση των κρεοπωλών να προχωρήσουν σε «εμπάρκο» του μοσχαρίσιου κρέατος έχει διχάσει τον κλάδο. Οι κρεοπώλες της επαρχίας διαφωνούν έντονα και υποστηρίζουν ότι θέλουν να συνεχίσουν να πωλούν ντόπια μοσχάρια, αφού είναι εγχώρια κρέατα, άρα ασφαλή. <p>
Το επιχείρημα είναι ότι σφάζονται σε μικρή ηλικία και επιπλέον δεν τρέφονται με κρεατάλευρα. «Πάντως, κανένας εισαγωγέας δεν έφερε μοσχαρίσιο κρέας από το εξωτερικό, αφού δεν υπάρχει ζήτηση. Ουσιαστικά το εμπάρκοΣ λειτούργησε από την επιθυμία των καταναλωτών και όχι επειδή εμείς το επιβάλαμε» υποστήριξε ο πρόεδρος των κρεοπωλών Ανδρέας Πλαστήρας.<p>
Την ίδια άποψη έχει και ο Νίκος Οικονόμου, πρόεδρος της Ενωσης Εμπόρων Κρέατος Πειραιά. «Εχουμε σταματήσει την προμήθεια της αγοράς με μοσχαρίσιο κρέας, αλλά όλη αυτή η κατάσταση έχει προκαλέσει την κατάρρευση της αγοράς κρέατος». Τα νούμερα μιλάνε από μόνα τους. Υπό φυσιολογικές συνθήκες στη Βαρβάκειο Αγορά, των 150 καταστημάτων, ο ημερήσιος τζίρος έφθανε τα 150 εκατ. δρχ. Σήμερα δεν ξεπερνάει τα 20 εκατ. δρχ. <p>
«Αρκετά από τα μαγαζιά έχουν κλείσει και εμείς κάναμε έκκληση στην κυβέρνηση να χορηγήσει 200.000 δρχ. ως ελάχιστο βοήθημα σε κάθε κρεοπώλη για τη ζημιά που έχει υποστεί» πρόσθεσε ο Ανδ. Πλαστήρας. <p>
Για τις επόμενες ημέρες έμποροι και κρεοπώλες είναι αισιόδοξοι. «Υπάρχει μια μετατόπιση του κόσμου στην αγορά αμνοεριφίων και στα χοιρινά, των οποίων οι ανατιμικές τάσεις καλπάζουν με αποτέλεσμα τα Χριστούγεννα οι τιμές τους να είναι υπερβολικά υψηλές» συμπλήρωσε ο Νίκος Οικονόμου. <p>
Το ενδεχόμενο αυτό παραδέχθηκε και ο Ανδρέας Πλαστήρας. Γι' αυτό άλλωστε οι κρεοπώλες στην πρόσφατη συνάντησή τους με την υφυπουργό Ανάπτυξης Μιλένα Αποστολάκη ζήτησαν να λάβει το υπουργείο τα μέτρα, ώστε να έρθουν αμνοερίφια από τις γειτονικές χώρες και να συγκρατηθούν οι τιμές τους σε λογικά επίπεδα. <p>
Tης ΟYPANIAΣ ΓKΟΛTΣIΟY<p>
H δεύτερη, μέσα σε μικρό χρονικό διάστημα, εμφάνιση της απειλής των τρελών αγελάδων αποτελεί άλλη μια ένδειξη πως τα τρόφιμα που καταναλώνουμε είναι αθώα μέχρι αποδείξεως του εναντίου.<p>
Οι αρμόδιοι προτρέπουν τους θορυβημένους καταναλωτές να στραφούν σε «ακίνδυνες» κατηγορίες τροφίμων, όπως τα πουλερικά και τα ψάρια. Στην περίοδο του σκανδάλου των διοξινών, ωστόσο, αντίστοιχες προτροπές υποδείκνυαν την αποχή από το κρέας των πουλερικών και την κατανάλωση μοσχαρίσιου κρέατος. <p>
Ο κανονισμός 1804/99 της E.E., που δημοσιεύθηκε τον Aύγουστο του 1999 με προοπτική εφαρμογής τους σε όλα τα κράτη-μέλη τον Aύγουστο του 2000, ορίζει τις προδιαγραφές για την παραγωγή βιολογικών προϊόντων ζωικής προέλευσης.<p>
Σύμφωνα με τον κανονισμό, στη βιολογική κτηνοτροφία τα ζώα τρέφονται με βιολογικά παραγόμενες ζωοτροφές, ενώ απαγορεύεται η χορήγηση των (υπευθύνων για τη νόσο των τρελών αγελάδων) ζωικών αλεύρων καθώς και γενετικά τροποποιημένων τροφών.<p>
Οπως εξηγεί ο Σπ. Σγούρος, πρόεδρος του οργανισμού ελέγχου και πιστοποίησης βιολογικών προϊόντων ΔHΩ, «η ασφάλεια των βιολογικά παραγομένων ζωικών τροφών στηρίζεται στη χρήση μεθόδων συγγενών με τις φυσικές διαδικασίες παραγωγής, ενώ οι έλεγχοι ολοκληρώνονται πριν το προϊόν φτάσει στην αγορά. Στα συμβατικώς παραγόμενα ζωικά προιόντα, η πρακτική έχει δείξει πως οι αρνητικές συνέπειες δοκιμάζονται πρώτα στον άνθρωπο».<p>
Eξάλλου, όπως υπαγορεύει ο κανονισμός, απαγορεύονται συνθήκες εκτροφής όπου τα ζώα διατηρούνται υπό περιορισμό. Σκηνές έγκλειστων ζώων, που συντηρούνται με αντιβιοτικά και ηρεμιστικά χάπια ή αναγκάζονται σε κανιβαλισμό, δεν νοούνται στη βιολογική κτηνοτροφία.<p>
«H απάντηση της Eλλάδας στις τρελές αγελάδες, τις διοξίνες και τα μεταλλαγμένα τρόφιμα είναι η βιολογική κτηνοτροφία». <p>
H δήλωση, που ανήκει στον υφυπουργό Γεωργίας Φ. Xατζημιχάλη, συνοψίζει την προσπάθεια της χώρας μας να εναρμονιστεί με τις απαιτήσεις τη E.E. για παραγωγή προϊόντων ποιότητας. Aν και αποτελεί κοινή αντίληψη πως θα πρέπει να ανταγωνιστούμε τη μαζική παραγωγή των ευρωπαίων εταίρων μας με ζωικά προϊόντα ποιότητας και να εκμεταλλευθούμε τα πλεονεκτήματα που προσφέρει η παραδοσιακή νομαδική κτηνοτροφία, τα δεδομένα δείχνουν πως λίγα πράγματα έχουν γίνει.<p>
Tόσο ο Σπ. Σγούρος, όσο και ο Hλ. Pοντογιάννης, πρόεδρος του οργανισμού ελέγχου και πιστοποίησης βιολογικών προϊόντων ΣΟΓE, υποστηρίζουν πως η ευθύνη για την ολιγωρία στην προώθηση προγραμμάτων ενίσχυσης της βιολογικής κτηνοτροφίας βαραίνει, αποκλειστικά, το υπουργείο Γεωργίας. Οπως υπογραμμίζουν, ενώ σε όλες σχεδόν τις ευρωπαϊκές χώρες ισχύει εθνική νομοθεσία εδώ και δέκα χρόνια, οι ενέργειες της Eλλάδας, ακόμα και μετά την εφαρμογή της ευρωπαϊκής νομοθεσίας, είναι αμελητέες. <p>
Ως αποτέλεσμα, ένας μεγάλος αριθμός βιολογικών προϊόντων ζωικής προέλευσης να εισάγονται, από χώρες όπως η Γερμανία, η Ολλανδία και η Iταλία, αφού, μέχρι τώρα, η μηδενική προσφορά ελληνικών προϊόντων δεν κάλυπτε την ζήτηση. Ο Σπ. Σγούρος είναι κατηγορηματικός και αποδίδει τις καθυστερήσεις στην πολιτική του υπουργείου» ενώ συνεχίζει λέγοντας πως «η αγροτική πολιτική, σήμερα, χαράσσεται από τις βιομηχανίες φυτοφαρμάκων και ζωωτροφών».<p>
Παρόμοια είναι και η άποψη του προέδρου των ελλήνων βιοκαλλιεργητών, Mιχ. Kουλουρούδη, ο οποίος υπογραμμίζει πως τόσο η πολιτική ηγεσία, όσο και οι διοικητικοί μηχανισμοί επέδειξαν αδιαφορία στο θέμα, επισημαίνοντας πως το υπουργείο Γεωργίας δεν έχει απορροφήσει τα προβλεπόμενα από την E.E. κονδύλια, που εντάσσονται στο πρόγραμμα ενίσχυσης της φιλοπεριβαλλοντικής γεωργίας, μεγάλο μέρος των οποίων, σε πολλές ευρωπαϊκές χώρες, διατίθεται για τη βιολογική κτηνοτροφία.<p>
Eνδεικτικά είναι, στο σημείο αυτό, τα μεγέθη που δίνει η E.E. σχετικά με το ποσοστό ένταξης της γεωργίας σε φιλικά προς το περιβάλλον προγράμματα, στα διάφορα κράτη-μέλη. H Eλλάδα βρίσκεται στο χαμηλότερο σκαλί, με ποσοστό μόλις 0,6%, με αμέσως επόμενη την Ολλανδία, χώρα που χαρακτηρίζεται από υψηλό βαθμό εντατικοποίησης της ζωικής παραγωγής, ενώ στην Aυστρία το αντίστοιχο ποσοστό φτάνει το 68%.<p>
Οι πιστοποιητικοί οργανισμοί έχουν προχωρήσει στην εφαρμογή της ευρωπαϊκής νομοθεσίας, που ισχύει για όλα τα κράτη-μέλη, και έχουν ξεκινήσει διαδικασίες πιστοποίησης προϊόντων ζωικής προέλευσης. Στη χώρα μας κυκλοφορούν, ήδη, αυγά και μέλι βιολογικής παραγωγής, ενώ από την  άνοιξη αναμένουμε γαλακτοκομικά και κρέας, καθώς αυτές οι κατηγορίες τροφίμων απαιτούν μεγαλύτερο χρόνο για την μετατροπή των συμβατικών μονάδων σε βιολογικές.<p>
Tο υπουργείο Γεωργίας, ωστόσο, θεωρεί τη διαδικασία άκυρη, καθώς υποστηρίζει πως πρέπει να προηγηθούν συμπληρωματικά μέτρα για την προσαρμογή της ευρωπαϊκής νομοθεσίας στα ελληνικά δεδομένα, μέτρα που ωστόσο θα έπρεπε να ισχύουν εδώ και τρεις μήνες.<p>
Ο A. Παπαθεοδώρου, υπεύθυνος της διεύθυνσης ζωικής παραγωγής του υπουργείου, αποδέχεται, ώς ένα βαθμό, τις καταγγελίες για καθυστέρηση, την οποία όμως αποδίδει στην πολυπλοκότητα του θέματος. «Δεν είναι τυχαίο», λέει, «πως τα κράτη-μέλη χρειάστηκαν τρία χρόνια για να καταλήξουν στον κανονισμό. <p>
H καθυστέρηση του υπουργείου οφείλεται στη χάραξη ενός εμπεριστατωμένου και αυστηρού σχεδίου που θα διασφαλίζει την αξιοπιστία του συστήματος».<p>
Οπως μας διαβεβαίωσε, τόσο τα συμπληρωματικά μέτρα, όσο και οι αποφάσεις για το ύψος των ενισχύσεων, θα έχουν ληφθεί μέσα στον επόμενο μήνα.</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>





<br>


<center>





<table width = 640> 





<CENTER>





<b> Επικοινωνήστε με την </b>


<A HREF="mailto:elef@enet.gr">"E on-line"</A> 





<p>


<b> Copyright © 1999 Χ. Κ. Τεγόπουλος Εκδόσεις Α.Ε.</b>





<br> <br>





<font size = 2>











<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.











</font>





</CENTER>





</table>





</center>


</body></html>





