Πιο θαρραλέα και αποφασιστικά βήματα προς την κατεύθυνση της πολιτικής ενοποίησης της Ευρωπαϊκής Ενωσης ζήτησε ο Κώστας Καραμανλής με σχετικές δηλώσεις του από την Νίκαια, όπου ήταν χθες προκειμένου να συμμετάσχει στη σύνοδο κορυφής του Ευρωπαϊκού Λαϊκού Κόμματος.
 «Θεωρούμε ότι οι ευρωπαϊκές ηγεσίες θα πρέπει να αρθούν στο ύψος των περιστάσεων και να γίνουν πιο θαρραλέα, πιο αποφασιστικά βήματα», είπε, ενώ τάχθηκε θετικά στην προοπτική της διεύρυνσης με τη βασική προϋπόθεση ότι η Κύπρος θα είναι στην πρώτη ομάδα νέων μελών, ανεξάρτητα από το αν θα υπάρχει ή
 Αναφερόμενος στο κείμενο της εταιρικής σχέσης της Τουρκίας με την Ε.Ε. είπε ότι δεν τον ικανοποιεί, γιατί αντί ενός ουσιαστικού και δεσμευτικού πλαισίου προϋποθέσεων για τον εξευρωπαϊσμό της, η Τουρκία προσκαλείται σε έναν πολιτικό
διάλογο χωρίς δεσμεύσεις και προϋποθέσεις και αυτό τη στιγμή κατά την οποία ακολουθεί συμπεριφορές οι οποίες δεν συνάδουν με τα ευρωπαϊκά δεδομένα. 
 Σχετικά με τη σύνοδο κορυφής που αρχίζει σήμερα στη Νίκαια, ο κ. Καραμανλής είπε ότι θεωρεί αυτονόητο ότι θα διατηρηθεί το ευρωπαϊκό και κοινοτικό κεκτημένο και βεβαίως η ισότιμη εκπροσώπηση και των μικροτέρων χωρών στα όργανα. «Θεωρούμε ότι είναι αδιανόητο να ανατραπεί η λειτουργική ισορροπία στο
  Σχολιάζοντας τη θέση Καραμανλή για το κείμενο εταιρικής σχέσης, ο υφυπουργός
Τύπου Τηλέμαχος Χυτήρης είπε ότι ο πρόεδρος της Ν.Δ. καλύτερο θα ήταν αντί να είναι αρνητής των πάντων και εκτός χρόνου, να έπειθε τους ομολόγους του Ευρωπαίους στα συντηρητικά κόμματα γύρω από τις ελληνικές θέσεις και τα ελληνικά συμφέροντα.
 Tις περιοδείες του στην περιφέρεια συνεχίζει ο Κώστας Καραμανλής μετά την επιστροφή του από τη Nίκαια, με σκοπό τις εσωκομματικές ζυμώσεις εν όψει του επικείμενου τακτικού συνεδρίου του κόμματος. 
 Από αύριο μέχρι την Κυριακή θα επισκεφθεί νομούς της Ανατ. Μακεδονίας και Θράκης. Συγκεκριμένα, αύριο το βράδυ θα μιλήσει στο συνέδριο της ΕΝΑΕ στην Ξάνθη, το Σάββατο θα παρευρεθεί σε σύσκεψη στη Νομαρχία Δράμας και αργότερα θα
μιλήσει στο κλειστό γήπεδο Σερρών, ενώ την Κυριακή θα μιλήσει σε ημερίδα που οργανώνει ο τομέας ανάπτυξης της Ν.Δ. με θέμα «αναπτυξιακή πορεία στις παραμεθόριες περιοχές» στο δημοτικό αμφιθέατρο της Ανεξανδρούπολης.
 Στην προσπάθεια της Ρηγίλλης να πετύχουν οι δημόσιες εμφανίσεις αυτές του κ. Καραμανλή, μια σειρά από στελέχη του κόμματος εξορμούν από σήμερα στις ίδιες περιοχές.
 Εν τω μεταξύ, σεμινάριο πολιτικής επικοινωνίας για τα κεντροδεξιά κόμματα της Σερβίας και για την καλύτερη προετοιμασία τους εν όψει των προσεχών εκλογών, οργανώνει σήμερα και αύριο το Ινστιτούτο Δημοκρατίας «Κωνσταντίνος Καραμανλής»
σε συνεργασία με τη γραμματεία διεθνών σχέσεων της Ν.Δ. Από τη Ν.Δ. θα συμμετάσχουν ο ευρωβουλευτής Γ. Δημητρακόπουλος, ο γραμματέας διεθνών σχέσεων της Ν.Δ. Γιάννης Βαληνάκης, ενώ από το Ινστιτούτο ο γενικός διευθυντής του Κωνσταντίνος Αρβανιτόπουλος. Ενδιαφέρον παρουσιάζει και μια άλλη εκδήλωση, που
οργανώνει το Ινστιτούτο σήμερα το μεσημέρι με θέμα τις αμερικανικές εκλογές. Σε σχετική συζήτηση θα μετάσχουν ο Γ. Βαρβιτσιώτης, ο Αμερικανός πρέσβης Νίκολας Μπερνς, ο τ. υπουργός Α. Ανδριανόπουλος και ο πρώην βουλευτής Μ. Ανδρουλάκης. 
