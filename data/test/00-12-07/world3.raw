Δεκάδες χιλιάδες «ευρωδιαδηλωτές» συγκεντρώθηκαν χθες στη Νίκαια διεκδικώντας μια «Ευρώπη της αλληλεγγύης» εν όψει της ευρωπαϊκής διάσκεψης κορυφής που ξεκινά σήμερα.
 Περίπου 50.000 άνθρωποι, σύμφωνα με τις εκτιμήσεις της αστυνομίας, ανταποκρίθηκαν στο κάλεσμα της Ευρωπαϊκής Συνομοσπονδίας Συνδικάτων (ΕΣΣ) αποκλείοντας το κέντρο της γαλλικής πόλης παρά τη δυνατή βροχή και τις άσχημες
καιρικές συνθήκες. Οι εκπρόσωποι των συνδικάτων δηλώνουν ότι πρόκειται για μια
επίδειξη δύναμης που οι αρχηγοί των κρατών-μελών θα πρέπει να λάβουν υπόψη. «Ελπίζουμε η διάσκεψη να περάσει από τη δήλωση προθέσεων σε ξεκάθαρους άξονες που να οδηγούν σε μια κοινωνική πρόοδο [...] Θέλουμε κοινωνικές αποφάσεις από τους αρχηγούς κρατών που εδώ και πολλά χρόνια παίρνουν οικονομικές αποφάσεις χωρίς να λαμβάνουν υπ' όψιν την κοινωνική πλευρά», δήλωσε ο πρόεδρος της ΕΣΣ, Εμίλιο Γκαμπάλιο.
 Οι ευρωπαϊκές συνδικαλιστικές ενώσεις διεκδικούν τροποποίηση του Χάρτη των Θεμελιωδών Δικαιωμάτων της Ε.Ε., που αναμένεται να επικυρωθεί από τη διάσκεψη της Νίκαιας ώστε να περιλαμβάνει περισσότερα κοινωνικά δικαιώματα καθώς και την ένταξη του Χάρτη στις συνθήκες της ΕΕ.
 Με σύνθημα «Για την Ευρώπη της εργασίας και των κοινωνικών δικαιωμάτων» οι διαδηλωτές πραγματοποίησαν ειρηνικές πορείες σε όλη την πόλη, όπου είχαν αναπτυχθεί ισχυρές αστυνομικές δυνάμεις. Οι γαλλικές αρχές έχουν κινητοποιήσει
περίπου 7.000 αστυνομικούς, τα νοσοκομεία βρίσκονται σε επιφυλακή, ενώ ελάχιστα αυτοκίνητα κυκλοφορούν στους δρόμους της πόλης. Ο δήμαρχος της Νίκαιας αρνήθηκε κάθε ευθύνη σχετικά με την υποδοχή των διαδηλωτών λέγοντας ότι οι διαδηλώσεις είναι δικαίωμα του καθενός, όμως οι αρχές της πόλης δεν πρόκειται να ασχοληθούν με τη διευκόλυνση των συνθηκών παραμονής των ανθρώπων αυτών αλλά με την υποδοχή των ηγετών της Ε.Ε. Η Γαλλία έχει πάντως αυξήσει τους ελέγχους στα σύνορά της με την Ιταλία, θορυβημένη από την αθρόα προσέλευση διαδηλωτών.
 Εκτός από τα συνδικάτα και τις οργανώσεις κατά της παγκοσμιοποίησης που έλαβαν
μέρος στις πορείες, οργανώσεις όπως η Διεθνής Αμνηστία και οι Γιατροί του Κόσμου επρόκειτο να οργανώσουν χθες το βράδυ δημόσιες συζητήσεις. Οι πολέμιοι της παγκοσμιοποίησης έχουν προγραμματίσει για σήμερα νέες διαδηλώσεις κατά την
