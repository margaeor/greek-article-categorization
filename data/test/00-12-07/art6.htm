<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

Οι αγελάδες τρελαίνονται, η Γη γίνεται ηφαίστειο, καράβια βουλιάζουν, όμως η μεγαλύτερη απειλή ίσως έρχεται από το άγχος που αποτελεί το σήμα κατατεθέν της


νέας εποχής και έχει φωλιάσει λίγο-πολύ στις καρδιές όλων<p>
<b> Σ</b>τη χώρα μας, το νομοσχέδιο για το εργασιακό στάθηκε αφορμή για αποπομπή υπουργού και διαφωνίες κορυφαίων στελεχών, ενώ οι συζητήσεις και οι διαμάχες για τους όρους απασχόλησης αποτελούν κομβικό θέμα των ημερών. Ωστόσο, το ζήτημα δεν έχει μόνο ποσοτικές διαστάσεις και υπερβαίνει την απλή κατοχύρωση ή


απώλεια κεκτημένων δικαιωμάτων. Τα αποτελέσματα πρόσφατων ερευνών δείχνουν πως


το άγχος, που κυρίως δημιουργείται στους χώρους εργασίας, μπορεί να καταστεί μοιραίο.<p>
 Το «Παρατηρητήριο Εργατικών Θεμάτων» του ΟΗΕ προειδοποιεί: Η δραματική άνοδος του επιπέδου στρες των εργαζομένων οδηγεί σε επιδημίες άγχους, υπερκόπωσης και


κατάθλιψης σε όλον τον πλανήτη. Οι ίδιες οι εταιρείες οδεύουν στα πρόθυρα νευρικής κρίσης, καθώς το άγχος ανακηρύσσεται σε νούμερο ένα εχθρό της παραγωγικότητας: Για παράδειγμα, το Βρετανικό Βιομηχανικό Επιμελητήριο θεωρεί ότι 80 εκ. εργάσιμες ημέρες το χρόνο χάνονται λόγω υπερβολικού άγχους των εργαζομένων και κοστολογεί τις οικονομικές απώλειες λόγω «εργασιακού στρες» στα 5, 3 εκατομμύρια λίρες (πάνω από 2, 6 δισ. δρχ.). Εξίσου δυσοίωνες είναι και


οι προβλέψεις του Παγκόσμιου Οργανισμού Ψυχικής Υγείας: Το 2020 το στρες και οι ψυχικές διαταραχές προβλέπεται να ξεπεράσουν τα αυτοκινητιστικά ατυχήματα, το AIDS και τη βία ως κύρια αιτία απώλειας εργάσιμου χρόνου. <p>
 Σύμφωνα με έκθεση του ΟΗΕ, δύο πράγματα είναι κοινά για τους εργαζομένους του πλανήτη: Τα επίπεδα ρεκόρ στην παραγωγικότητα και στο στρες. Το πιο ανησυχητικό είναι πως το επίπεδο άγχους στις παραγωγικές ηλικίες θα σημειώσει αλματώδη άνοδο κατά τα επόμενα χρόνια καθώς θα συνεχίζεται η επέλαση της παγκοσμιοποίησης με μαζικές επιπτώσεις στην αγορά εργασίας. <p>
 Παρόμοιες έρευνες, σε πέντε ευρωπαϊκές χώρες στους χώρους δουλειάς, απέδειξαν πως τα επίπεδα ανησυχίας, ψυχικής εξάντλησης και κατάθλιψης είναι εντελώς εκτός ελέγχου. <p>
 Είναι φυσικά γνωστό ότι το άγχος δεν περιορίζεται σε ένα γραφείο αλλά αποτελεί


ένα από τα κύρια χαρακτηριστικά της τούρμπο εποχής μας.<p>
 Στην Αμερική όπου το διευρυμένο ωράριο θεωρείται καθεστώς, ενώ το 9-5 απορρίπτεται ως ανεπαρκές, στις πρόσφατες προεδρικές εκλογές ο Μπους τζούνιορ έκανε ρελάνς πλασάροντας τον εαυτό του ως το μοντέλο του πολίτη που δεν χρειάζεται να δουλέψει πολύ. Στον αντίποδα του εργασιομανή Γκορ, ο οποίος υποσχόταν στους ψηφοφόρους «αν νικήσω θα δουλεύω κάθε μέρα, κάθε ώρα», ο Μπους


περηφανευόταν ότι δεν πηγαίνει ποτέ στο γραφείο πριν από τις 9 π.μ., ότι κάνει


ένα γενναιόδωρο δίωρο κολατσιό στις 11.30 και δεν παραλείπει ποτέ να κοιμηθεί το μεσημέρι. <p>
 Στην Ιαπωνία, το περιβόητο «καρόσι» ή «θάνατος από υπερβολική δουλειά» είναι μια επίσημα αναγνωρισμένη θανατηφόρα επαγγελματική νόσος και μάλιστα η εταιρεία στην οποία εργαζόταν ο μακαρίτης είναι υποχρεωμένη να δώσει αποζημίωση στην οικογένειά του. Μια έρευνα που έγινε σε Eυρωπαίους άντρες, ηλικίας 30-69 χρόνων, αποκάλυψε ότι οι περισσότεροι έχουν επίγνωση ότι η υπερβολική δουλειά και το στρες μπορεί να αποδειχτούν μοιραίες για την υγεία. Τα αποτελέσματα των ιατρικών ερευνών στην Ευρώπη ήταν ακόμη πιο αποκαρδιωτικά:


Οι άνθρωποι που εργάζονται περισσότερες από 11 ώρες την ημέρα έχουν δυόμισι φορές περισσότερες πιθανότητες να πάθουν καρδιακή προσβολή από αυτούς που «απλώς» δουλεύουν 7-9 ώρες την ημέρα. Κύρια αιτία για την αυξανόμενη πιθανότητα καρδιολογικών διαταραχών είναι το «ψυχολογικό στρες» και ο λεγόμενος «δείκτης εξάντλησης» (burnout index). Σε πολλές αναπτυγμένες χώρες το περιβάλλον εργασίας είναι ειδικά διαμορφωμένο ώστε ο εργαζόμενος να νιώθει άνετα και να περιορίζεται το άγχος.<p>
 Οι εργοδότες ανησυχούν για το άγχος των εργαζομένων όταν απειλεί τα ίδια τα κέρδη της εταιρείας, αναγνωρίζοντας ότι η πολλή δουλειά δεν είναι απαραίτητα και ποιοτική. Παρ' όλα αυτά το στρες αυξάνεται μαζί με τον ανταγωνισμό, την εργασιακή ανασφάλεια και τον «εργαζόμενο-λάστιχο» που επιβάλλει η νέα οικονομία στην εποχή του «τέλους των ιδεολογιών». Μπορεί λοιπόν να έχουμε απαλλαγεί από τις αυταπάτες μας, δύσκολα όμως θα απαλλαγούμε και από την πραγματικότητα. <p>
 <b>ΔΗΜΗΤΡΗΣ ΤΖΙΑΝΤΖΗΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
