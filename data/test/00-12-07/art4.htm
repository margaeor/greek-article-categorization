<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Η</b> φράση «λαμέ εκσυγχρονισμός που εξισώνει το βιβλίο με το βακαλάο», όπως ακούστηκε στη χθεσινή συνέντευξη-διαμαρτυρία της Πανελλήνιας Ομοσπονδίας Εκδοτών Βιβλιοχαρτοπωλών, εκφράζει με χαρακτηριστικό τρόπο την αντίθεσή της στο νέο φορολογικό νομοσχέδιο της κυβέρνησης με την ψήφιση του οποίου κινδυνεύουν να κλείσουν οριστικά.<p>
 Η φράση «Το βιβλίο στην Ελλάδα βρίσκεται υπό διωγμό» ακούστηκε αρκετές φορές στη χθεσινή συνάντηση στην ΕΣΗΕΑ, που είχε και εκρηκτικές στιγμές, με τους συνήθως νηφάλιους ανθρώπους από το χώρο του βιβλίου να υψώνουν τον τόνο της φωνής τους υπέρ το δέον, προκειμένου να υποστηρίξουν την άποψή τους.<p>
 Η αντίθεσή τους επικεντρώνεται στο νέο τρόπο φορολόγησης του βιβλίου που πλήττει κυρίως τις μικρότερες επιχειρήσεις έκδοσης και εμπορίας ειδών βιβλιοχαρτοπωλείου. Με το νέο νομοσχέδιο ο συντελεστής φορολόγησης επί του τζίρου των εκδοτικών επιχειρήσεων αυξάνεται από 7% σε 10, 5% για τους εκδότες και από 12% σε 18 % για τους βιβλιοχαρτοπώλες. Για παράδειγμα, η φορολόγηση μιας επιχείρησης με τζίρο 50 εκατ. που καλούνταν να πληρώσει φόρο 3, 500 εκατ. δρχ., με το νέο νομοσχέδιο θα πρέπει να πληρώσει 5, 500 εκατ. δρχ. Ενα βιβλιοχαρτοπωλείο με τον ίδιο τζίρο πληρώνει από 6 εκατ. δρχ. 9 εκατ. δραχμές.<p>
 Το βασικότερο ίσως πρόβλημα που τίθεται με το νέο νομοσχέδιο αφορά και τη φορολόγηση των αντιτύπων που έχουν οι εκδότες και οι βιβλιοπώλες στις αποθήκες

τους, όπου θα φορολογούνται πλέον και για τα αντίτυπα που δεν έχουν πουλήσει.<p>
 Ο πρόεδρος της ΠΟΕΒ Γιώργος Δαρδανός, ο εκδότης Λουκάς Αξελός κ.ά. επισήμαναν την ευνοϊκή φορολογική μεταχείριση προς το βιβλίο που ισχύει σε αρκετές ευρωπαϊκές χώρες όπου ο ΦΠΑ για το βιβλίο είναι μηδενικός, ενώ το κράτος επιδοτεί και επιχορηγεί το βιβλίο ξεχωρίζοντάς το ως πνευματικό αγαθό.<p>
 «Αν η κυβέρνηση θέλει να είναι συνεπής με τη λογική της ισότητας θα πρέπει να μας καταργήσει και το 4% για τον ΦΠΑ. Πώς δικαιολογεί την ξεχωριστή μας μεταχείρισή μας στον ΦΠΑ από την υπόλοιπη φορολόγηση», αναρωτήθηκε ο Λουκάς Αξελός. <p>
 Αντιδράσεις προκάλεσε η παρέμβαση του διευθυντή του ΕΚΕΒ Χρήστου Λάζου, ο οποίος θεώρησε υπερβολική την άποψη των εκδοτών ότι το βιβλίο βρίσκεται υπό διωγμό στη χώρα μας, τη στιγμή που, όπως είπε, ο τζίρος της συνολικής αγοράς του βιβλίου στην Ελλάδα παρουσίασε κατά την τελευταία δεκαετία εντυπωσιακή αύξηση. Ο ίδιος συμφώνησε όμως ότι η κυβέρνηση δεν έχει λάβει σοβαρά υπόψη της

το θέμα που αφορά τη διαχείριση αποθηκών των εκδοτικών οίκων, λέγοντας ότι «για να υπάρχει το βιβλίο στο ράφι θα πρέπει να υπάρχει και στην αποθήκη».<p>
 Οι εκπρόσωποι της ΠΟΕΒ έχουν σκοπό να αντιδράσουν δυναμικά στη νέα πραγματικότητα. Προτίθενται να ανακαλέσουν τους εκπροσώπους τους από το Δ.Σ. του Εθνικού Κέντρου Βιβλίου, επιφυλάσσονται να παραιτηθούν από τη συμμετοχή τους στις εκθέσεις του εξωτερικού (Λειψίας, Μπολόνιας, Βελιγραδίου και Φρανκφούρτης 2001) αλλά και να κλείσουν τα καταστήματά τους. <p>
 Παρών στη συνέντευξη και ο βουλευτής του ΠΑΣΟΚ Στέλιος Παπαθεμελής, που είπε ότι συμμερίζεται το πρόβλημά τους, ξεκαθαρίζοντας ότι «δεν ανήκει στους κυβερνώντες αλλά στους κυβερνόμενους». <p>
<b> Γ.Ε.ΚΑΡ. </b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
