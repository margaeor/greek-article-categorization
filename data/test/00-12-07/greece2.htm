<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Της ΧΑΡΑΣ ΤΖΑΝΑΒΑΡΑ<p>
 T</b>ο μετρό «γκαζώνει» προς τα βορειο-ανατολικά προάστια και επεκτείνεται κατά προτεραιότητα από το σημερινό σταθμό Εθνική Αμυνα προς το Σταυρό, μέσω Χαλανδρίου, με τελικό στόχο την εξυπηρέτηση του νέου αεροδρομίου αλλά και των Ολυμπιακών Αγώνων.<p>
 Η αναμενόμενη επιβατική κίνηση είναι της τάξης των 125.000 ατόμων σε ημερήσια βάση. Η νέα γραμμή θα έχει μήκος 5, 1 χιλιόμετρα και πέντε σταθμούς. Το κόστος της υπολογίζεται σε 185 δισ. δραχμές, που θα διασφαλιστεί από το Γ' ΚΠΣ.<p>
 Τα έργα ξεκίνησαν πριν από λίγες ημέρες και οι σχεδιασμοί προβλέπουν σε πρώτη φάση την κατασκευή ολόκληρης της σήραγγας, αλλά μόνον δύο από τους πέντε σταθμούς της επέκτασης. H επιλογή αυτή έγινε για να κερδηθεί χρόνος και να παραδοθεί το έργο στο κοινό στις αρχές του 2004.<p>
 Οι προκαταρκτικές εργασίες αναπτύσσονται σε δύο μέτωπα: στη συμβολή της γραμμής του Mετρό με την Αττική οδό, που θα κατασκευαστεί από την κοινοπραξία της νέας λεωφόρου, και στο μελλοντικό σταθμό Δουκίσσης Πλακεντίας, κοντά στην πλατεία Κένεντι, στο Χαλάνδρι. Στην τελευταία αυτή θέση αποκαλύφθηκαν οι ράγες

της γραμμής για το περίφημο τρενάκι του Λαυρίου, που είχε καταργηθεί πριν από μερικές δεκαετίες.<p>
 Σύντομα θα γίνουν και κυκλοφοριακές παρακάμψεις σε μήκος περίπου 300 μέτρων επί της οδού Δ. Πλακεντίας, μεταξύ των οδών Γρεβενών και Βελουχίου.<p>
 Οι άλλοι τρεις σταθμοί, στο Χολαργό, στο Νομισματοκοπείο και το Κοντόπευκο Αγίας Παρασκευής, σύμφωνα με τις εκτιμήσεις αρμοδίων της «Αττικό Μετρό», μπορεί να κατασκευαστούν σταδιακά μετά τη λειτουργία της γραμμής και να παραδοθούν στο κοινό ώς το 2006.<p>
 Τα αρχικά σχέδια προέβλεπαν την κατασκευή σήραγγας ώς το Νομισματοκοπείο και στη συνέχεια επίγεια χάραξη, στον άξονα της νέας λεωφόρου ταχείας κυκλοφορίας που θα δημιουργηθεί με διαπλάτυνση της οδού Δουκίσσης Πλακεντίας. Ομως το οδικό αυτό έργο δεν περιλαμβάνεται στο Γ' ΚΠΣ και έτσι το Mετρό θα συνεχίσει υπογείως την πορεία του μέχρι να συναντήσει την Αττική οδό.<p>
 Για τη συνέχεια ώς το νέο αεροδρόμιο, οι σχεδιασμοί προβλέπουν δύο εναλλακτικές λύσεις: Τη μετεπιβίβαση στον προαστιακό σιδηρόδρομο, που κι αυτός

έχει ορίζοντα παράδοσης το 2004, καθώς και τη συνέχιση της γραμμής του μετρό ώς τα Σπάτα με ειδική πρόβλεψη στη γραμμή του τρένου.<p>
 Σοβαρές καθυστερήσεις, αλλά και παρατράγουδα έχουμε στο «δυτικό μέτωπο». Η επέκταση προς Περιστέρι παρουσιάζει σημαντικές καθυστερήσεις σε σχέση με το χρονοδιάγραμμα. Πριν από λίγες ημέρες, η «Αττικό Μετρό» απέστειλε ειδική εντολή προς την κοινοπραξία που έχει αναλάβει την κατασκευή της σήραγγας από τα Σεπόλια ώς την οδό Θηβών, μήκους 3 χιλιομέτρων, με τρεις σταθμούς (Αγιος Αντώνιος, Δημαρχείο, Θηβών).<p>
 Στο έγγραφο αυτό αναφέρεται χαρακτηριστικά ότι η σύμβαση για την κατασκευή του

έργου υπογράφτηκε στις 10 Ιουλίου και η κοινοπραξία είχε αναλάβει την ευθύνη να προχωρήσει μέσα σε 255 ημερολογιακές ημέρες (8, 5 μήνες) να ετοιμάσει το φρέαρ για την υποδοχή του μετροπόντικα. Ομως έχουν παρέλθει πάνω από 150 ημέρες και τα έργα δεν έχουν καν ξεκινήσει. Η κρατική εταιρεία στο συγκεκριμένο έγγραφο τάσσει δεσμευτικές ημερομηνίες και καλεί την κοινοπραξία να υποβάλει μελέτη για το φρέαρ ώς τις 12 του μηνός, να ξεκινήσει τις εκσκαφές

στις 19 και στις 31 Ιανουαρίου του 2001 να έχει παραδώσει το πρώτο τμήμα της βοηθητικής σήραγγας από την οποία θα κινηθεί ο μετροπόντικας.<p>
 Οι γνωρίζοντες ερμηνεύουν την ειδική εντολή ως προειδοποίηση προς την κοινοπραξία και προεόρτια για τη διαδικασία της έκπτωσής της από το έργο. Να σημειωθεί πάντως ότι η κοινοπραξία έχει υποβάλει αίτημα να αρχίσει το έργο από

το μέτωπο της Θηβών και όχι από τα Σεπόλια, όπως προβλέπει η σύμβασή της. Δεν έγινε όμως δεκτό από την «Αττικό Μετρό», με το αιτιολογικό ότι δεν περιέχει δεσμευτικό χρονοδιάγραμμα ούτε διαβεβαιώσεις για το κόστος.<p>
 Καθυστερήσεις υπάρχουν και στην έναρξη των έργων κατασκευής του πρώτου από τους τρεις σταθμούς της γραμμής. Η σύμβαση για τον Αγιο Αντώνιο έχει εγκριθεί προ καιρού από το ελεγκτικό συνέδριο, η υπογραφή της όμως έχει μετατεθεί για τον Ιανουάριο.<p>
 Οι εμπλοκές αυτές έχουν προκαλέσει την έντονη ανησυχία του δήμου, αλλά και των

φορέων του Περιστερίου, που οργανώνουν σήμερα συγκέντρωση διαμαρτυρίας. Το δημοτικό συμβούλιο, με ομόφωνη απόφασή του στις 25 Οκτωβρίου, σημειώνει την αναγακιότητα του έργου για τις δυτικές συνοικίες και εκφράζει ανησυχίες για τις διαδικασίες δημοπράτησής του, για τις οποίες σημειώνει ότι παραπέμπουν την

ολοκήρωση της γραμμής του μετρό στις γνωστές καλένδες.<p>
 Ακολούθησαν δημοσιεύματα στον τοπικό Tύπο, ενώ πέντε βουλευτές, μεταξύ των οποίων ο πρώην υπουργός Μεταφορών Τάσος Μαντέλης, κατέθεσαν ερωτήσεις προς τον

υπουργό ΠΕΧΩΔΕ. Στην απάντησή του, ο Κώστας Λαλιώτης αναφέρεται στο χρονικό των δημοπρατήσεων χωρίς όμως δεσμευτικό χρονοδιάγραμμα για την παράδοση των έργων. Εχει ενδιαφέρον η αναφορά του υπουργού για μελλοντική επέκταση της γραμμής από τη λεωφόρο Θηβών ώς την Πετρούπολη.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
