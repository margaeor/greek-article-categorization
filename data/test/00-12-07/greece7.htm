<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 7/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tης EΛENAΣ BAPINΟY<p>
 Δ</b>ύο ώρες περίπου, χθες το μεσημέρι, δέκα φοιτητές της Ιατρικής, ως εκπρόσωποι του συλλόγου της Αθήνας που εδώ και 45 ημέρες κρατά κλειστή τη σχολή, περίμεναν στους διαδρόμους του υπουργείου Υγείας, μήπως και ο Αλέκος Παπαδόπουλος αλλάξει γνώμη. Οχι για την επικείμενη διάταξη περί ειδικοτήτων, αλλά για διάλογο μαζί τους. <p>
 Ο υπουργός Υγείας δεν αρνείται τη συζήτηση με τους φοιτητές, αντιθέτως προσκάλεσε τους εκπροσώπους τους την ερχόμενη Παρασκευή στο γραφείο του, ξεκαθαρίζοντας όμως ότι η συνάντηση θα πραγματοποιηθεί εάν δεν προηγηθεί (όπως

χθες) συγκέντρωση διαμαρτυρίας και πορεία.<p>
 Αργότερα, το απόγευμα, οι φοιτητές κατήγγειλαν έξαλλοι τη στάση του υπουργού. Και αυτό γιατί, όπως υποστήριξαν, η συνάντηση με τον κ. Παπαδόπουλο για το επίμαχο ζήτημα της εισαγωγής εξετάσεων για την απόκτηση της ιατρικής ειδικότητας είχε προγραμματισθεί από την προηγούμενη εβδομάδα (μέσω του γενικού γραμματέα του υπουργείου Χαρ. Σοφιανού), και συγκεκριμένα τη Δευτέρα, 27 Nοεμβρίου. Ωστόσο, κι ενώ η συνέλευση της σχολής είχε ήδη αποφασίσει για τη

διεξαγωγή της χθεσινής κινητοποίησης, ο υπουργός Υγείας -σύμφωνα πάντα με τους

φοιτητές- διεμήνυσε την περασμένη Παρασκευή σε μέλη του συλλόγου ότι εάν οι φοιτητές πραγματοποιήσουν πορεία στο υπουργείο, δεν θα συναντήσει τους εκπροσώπους τους.<p>
 Οι φοιτητές δεν υπαναχώρησαν και πραγματοποίησαν χθες το μεσημέρι την 5η κατά σειρά συγκέντρωση και πορεία στο κέντρο της Αθήνας, ενώ λίγο μετά τις 2 έφτασαν στο υπουργείο Υγείας (στο οποίο βρισκόταν παραταγμένη διμοιρία των ΜΑΤ). Αντιπροσωπεία τους, που αποτελούνταν από δέκα φοιτητές, διεκδίκησε τη συνάντηση με τον Αλ. Παπαδόπουλο αλλά πήραν την εξής απάντηση: «Ο υπουργός δεν

θα σας δεχθεί εάν δεν διαλύσετε την πορεία». Οι φοιτητές αρνήθηκαν να συμμορφωθούν προς τις υποδείξεις, αλλά παρέμειναν στο χώρο, ελπίζοντας ότι ο υπουργός θα αλλάξει γνώμη και θα τους δεχθεί, κάτι που τελικά δεν έγινε.<p>
 «Είναι αναφαίρετο δικαίωμα όλων των φοιτητών και πάγιος τρόπος κινητοποίησης και διεκδίκησης των αιτημάτων οι συγκεντρώσεις και οι πορείες» δήλωσε στην «Ε»

η Γιώτα Ρεγκάτσινα, φοιτήτρια της Ιατρικής Σχολής της Αθήνας. «Καταγγέλλουμε τη στάση του υπουργού, διότι ενώ είχε συμφωνήσει αρχικά στη συνάντηση, δεν μας

δέχτηκε γιατί φτάσαμε με πορεία στο υπουργείο. Θα συνεχίσουμε τις κινητοποιήσεις, ως απάντηση στην αδιαλλαξία του Αλέκου Παπαδόπουλου».<p>
 Μέχρι πριν από μία εβδομάδα, και οι επτά ιατρικές σχολές της χώρας τελούσαν υπό κατάληψη. Η σχολή της Αθήνας (που ξεκίνησε την κατάληψη στις 23 Οκτωβρίου), όπως και η αντίστοιχη της Πάτρας, συνεχίζουν. Οι διοικήσεις των ιδρυμάτων εκφράζουν την ανησυχία τους για το εξάμηνο των φοιτητών (η εξεταστική περίοδος ξεκινά το Φεβρουάριο) ωστόσο τάσσονται υπέρ των αιτημάτων τους.<p>
 Τη «φωτιά» στις ιατρικές σχολές της χώρας άναψε προ δύο μηνών το νομοσχέδιο για την υγεία που σχηματίζει ο Αλέκος Παπαδόπουλος, και συγκεκριμένα η διάταξη

που προβλέπει την εισαγωγή εξετάσεων για την απόκτηση της ιατρικής ειδικότητας. Ειδικότερα, προβλέπεται η αποδέσμευση του πτυχίου της Ιατρικής από την αγορά εργασίας και η καθιέρωση εξετάσεων για την έναρξη ειδικότητας και τη σταδιακή κατάργηση της επετηρίδας. Στο πλαίσιο αυτό προβλέπεται και η σταδιακή πλήρωση των περιφερειακών ιατρείων από γιατρούς ειδικοτήτων αντί των σημερινών ανειδίκευτων αγροτικών γιατρών. Το νομοσχέδιο αναμένεται να κατατεθεί μέσα στο μήνα, αλλά όπως ο ίδιος ο υπουργός Υγείας είχε δηλώσει στους φοιτητές σε προηγούμενη συνάντησή τους, η επίμαχη διάταξη δεν θα συμπεριλαμβάνεται στο νομοσχέδιο, αλλά θα κατατεθεί ξεχωριστά το Φεβρουάριο.<p>
 Οι φοιτητές εκτιμούν ότι η εισαγωγή εξετάσεων για την ειδικότητα θίγει το πτυχίο τους «καταργώντας το δικαίωμα των νέων γιατρών και των αποφοίτων της Ιατρικής στη μόρφωση και στην αξιοπρεπή δουλειά». Συντονίζονται, δε, με τις κινητοποιήσεις των νοσοκομειακών γιατρών, καθώς απορρίπτουν συνολικά το νομοσχέδιο διότι «κινείται σε κατεύθυνση ιδιωτικοποίησης και εμπορευματοποίησης του δημόσιου συστήματος υγείας, στο οποίο πια δεν θα έχουν πρόσβαση όλοι».<p>
 <b>Τα βασικά αιτήματα των φοιτητών της Ιατρικής είναι: </b><p>
 - Αμεση απόσυρση του νομοσχεδίου για την υγεία και τις ιατρικές ειδικότητες.<p>
 - Ενιαίο πτυχίο Iατρικής με όλα τα μορφωτικά και εργασιακά δικαιώματα κατοχυρωμένα σε αυτό.<p>
 - Μοναδικό προαπαιτούμενο για την άδεια άσκησης επαγγέλματος και την έναρξη ειδικότητας το ενιαίο πτυχίο Ιατρικής.<p>
 - Εξοπλισμός, στελέχωση και αύξηση των κλινικών που παρέχουν ειδικότητα από το

κράτος, τήρηση της αναλογίας ένας ειδικευόμενος προς τέσσερις κλίνες, ώστε να αποσυμφορηθούν οι λίστες αναμονής.<p>
 - Οχι στην ιδιωτικοποίηση και εμπορευματοποίηση της υγείας. Οχι στα νοσοκομεία-επιχειρήσεις με διοικητές managers και χρηματοδότηση με κλειστούς σφαιρικούς προϋπολογισμούς.<p>
 - Αμεσα μέτρα κατά της ανεργίας, κάλυψη με μόνιμες προσλήψεις των κενών θέσεων

του ΕΣΥ που υπάρχουν από τον αρχικό σχεδιασμό του '83 και από τα καινούργια νοσοκομεία που έχουν φτιαχτεί από τότε. Δημιουργία και άλλων θέσεων, όπου αυτές δεν επαρκούν, προκειμένου να υπάρξει ένα δημόσιο, δωρεάν σύστημα υγείας που να προσφέρει ισότιμη, έγκαιρη, υψηλής ποιότητας περίθαλψη σε όλους.<p>
 Την κινητικότητα στους κόλπους των ιατρικών σχολών συμμερίζεται η διοίκηση του

Πανεπιστημίου Αθηνών -οι αρχές του ιδρύματος είχαν μάλιστα συνάντηση με τον υπουργό Παιδείας κατά τη διάρκεια της οποίας είχαν υποστηρίξει τα αιτήματα των

φοιτητών. Στη συνάντηση που πραγματοποιήθηκε τον περασμένο Νοέμβριο, ο Πέτρος Ευθυμίου είχε τοποθετηθεί ξεκάθαρα στο ζήτημα λέγοντας: «Θέση της κυβέρνησης είναι ότι το πτυχίο της Ιατρικής εξακολουθεί να παραμένει η προϋπόθεση της άσκησης του επαγγέλματος του ιατρού. Μετά την απόκτηση της άδειας επαγγέλματος

ειδικότεροι όροι ή προϋποθέσεις ορίζονται κάθε φορά από τη νομοθεσία του υπουργείου Υγείας».<p>
 «Η θέση μας στο ζήτημα της κατοχύρωσης του πτυχίου της Ιατρικής, να αποτελεί δηλαδή αυτό τη μοναδική προϋπόθεση για την ειδικότητα, είναι σταθερή θέση της Συγκλήτου και του Πανεπιστημίου μας» υπογράμμισε στην «Ε» ο πρύτανης του Πανεπιστημίου Αθηνών Γιώργος Μπαμπινιώτης. Ο κ. Μπαμπινιώτης ωστόσο, παρ' ότι κατανοεί τη στάση των φοιτητών, δεν παρέλειψε να εκφράσει την ανησυχία του, αφού λόγω της συνεχιζόμενης κατάληψης της σχολής έχουν χαθεί πολύτιμες ώρες μαθημάτων. Το ζήτημα πρόκειται να επανεξεταστεί σε προσεχή σύγκληση του Πρυτανικού Συμβουλίου, στο πλαίσιο της οποίας δεν αποκλείεται να τεθεί ζήτημα επικείμενης συνάντησης των αρχών του ιδρύματος με την ηγεσία του υπουργείου Υγείας.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
