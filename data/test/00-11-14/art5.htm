<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  14/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Τ</b>ο τραγούδι γίνεται παράσταση όλο και συχνότερα, τελευταίως. Το τραγούδι, όμως,

να συγκινεί «γυμνό» σπανίως συμβαίνει. Πόσο, μάλλον, όταν κι οι ερμηνευτές του

είναι άγνωστοι. <p>
 Η πρόταση του Σταμάτη Κρουνάκη «Ολοι μαύρα κι ένα πιάνο», που μέχρι τις 8 Ιανουρίου θα παρουσιάζεται, ανανεωμένη, στη «Χώρα», κάνει το τραγούδι παράσταση. Και συγκινεί, υπογραμμίζοντας τη δύναμη και τη διαχρονία του τραγουδιού, που κουβαλά ατόφιο το ελληνικό αίσθημα. «Με μεγάλο όπλο την απλότητα», υπογράμμισε ο ίδιος, «διαβάσαμε φωτογραφικά το ελληνικό πάθος».<p>
 «Ηταν ένα πείραμα», σχολίαζε νωρίτερα στην πρώτη συνέντευξη Tύπου του ίδιου και της ομάδας «σπείρα-σπείρα», ύστερα από 161 παραστάσεις του θεάματος στις «Ροές», το Υπόστεγο του Χυτηρίου, το ΚΘΒΕ και την Κύπρο. Σήμερα, φορτωμένοι με

την εμπειρία των παραστάσεων, έχοντας ξαναδουλέψει την παράσταση «με νέες ιδέες και νέα αισθήματα», εμψυχωτής κι εκτελεστές, διά στόματος Κραουνάκη, προσκαλούν επισήμως τον κόσμο: «Τολμάμε πια -άφοβα εγώ- να καλέσουμε το κοινό».<p>
 Οι θεατές, λοιπόν, στη «Χώρα» θα παρακολουθήσουν μια προσπάθεια που ξεκίνησε μέσα από ένα «εργαστήρι» ερμηνείας τραγουδιών, σαν εφαρμογή όσων κατακτήθηκαν στη διάρκειά του. Ενα δοκίμιο για το πώς η τέχνη μπορεί να παρουσιαστεί με τα λιγότερα δυνατά μέσα. Τα συστατικά της παράστασης είναι δεκατέσσερις ήρωες -άντρες και γυναίκες- τα ταλαντούχα μέλη της ομάδας «σπείρα-σπείρα», στα μαύρα, παρέα μ' ένα πιάνο (Χρίστος Θεοδώρου) και, φυσικά, καλά τραγούδια. Αγνά

υλικά, δηλαδή. Χωρίς «περίεργες» ενορχηστρώσεις, φαμφάρες κι «επιφωνήματα». Ο λόγος ευφραίνει, όπως τον εκφέρουν με διακριτικότητα και σεβασμό μελωδικά καθαρές, φυσικές, καλογυμνασμένες φωνές. «Δεν θέλησα να βιάσω τη θεατρικότητα», εξήγησε ο συνθέτης, «θέλησα ν' αφήσω τα τραγούδια να την εκθέσουν».<p>
 Με θεατρική δομή, πάνω και γύρω από μια χαμηλή εξέδρα, το ταξίδι αρχίζει στο φως χοντρών κεριών, με «Φως ιλαρόν», για να ολοκληρωθεί σύντομα, σε μόλις μιάμιση ώρα. Κι «οδηγεί» από τους «Ορνιθες» και το «Νανούρισμα» (Ματωμένος Γάμος) του Χατζιδάκι, στο «Γελεκάκι» του Σ. Ολλανδέζου, το «Χάι-Χο» ανωνύμου βικτωριανού συνθέτη, τη «Δεισδαιμόνα», το «Νύχτωσε χωρίς φεγγάρι» του Καλδάρα,

το «Γορίλα» του Ζορζ Μπρασένς, τις Αδελφές Τατά από την «Οδό Ονείρων» μέχρι το

«Ροκ» του Σταμάτη Κραουνάκη...<p>
 Ως υπερασπιστές της «αγνότητας της τέχνης», θιασώτες του «ελληνικού πάθους» και «φτωχά παιδιά προερχόμενα από τη λαϊκή τάξη» συστήθηκαν οι συντελεστές: Γιώργος Φανάρας, Δήμητρα Σταυροπούλου, Μαρία Σπυροπούλου, Χριστόφορος Βασματζόγλου, Χρήστος Κανελλόπουλος, Αννα Σοπιάδου, Εύη Συμεωνίδου, Σούλη Γεωργίου, Ρούλη Καρασιλιώτη, Ηρώ Χαρλαύτη, Ελεάνα Καραντινού, Στέλιος Καρπαθάκης, Νικολέττα Αναστασίου, Γιάννης Καραλής και Βικτώρια Ταγκούλη.<p>
 Ο Βασίλης Λιακόπουλος προσέφερε την εικαστική υποστήριξη και τις κατασκευές, τα κοστούμια σχεδίασε η Δέσποινα Χειμώνα, τους φωτισμούς η Κατερίνα Μαραγκουδάκη. Τη μουσική διδασκαλία έκανε ο Χρίστος Θεοδώρου.<p>
 <b>Μ. ΒΛ.</b> <p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
