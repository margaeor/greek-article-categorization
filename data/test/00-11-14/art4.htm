<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  14/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Y</b>στερα από χρόνια παρουσίας στις «γραμμές» των ηθοποιών ο Κωνσταντίνος Αβαρικιώτης και ο Andrian Frieling αποφάσισαν ότι ήρθε η ώρα για μια πιο απαιτητική αναμέτρηση με τον εαυτό τους. Πέρασαν λοιπόν στο στρατόπεδο των σκηνοθετών και με όπλο την εμπειρία που έχει ο καθένας και το πνεύμα συνεργασίας που τους διακατείχε αποφάσισαν να σκηνοθετήσουν το πρώτο τους έργο. <p>
 Η αρχή έγινε με την «Κλυταιμνήστρα; » του Ανδρέα Στάικου. Ενα απαιτητικό έργο με αιχμηρή γλώσσα που ανέβηκε για πρώτη φορα πέρσι τον Απρίλιο, στο «Μύλο» στη

Θεσσαλονίκη, ενώ στην Αθήνα αρχίζει αύριο Τετάρτη 15 Νοεμβρίου μέχρι τις 30 Δεκεμβρίου στο θέατρο «Φούρνος» (Μαυρομιχάλη 168). <p>
 Πριν φτάσουν όμως να μας μιλήσουν γι' αυτό, οι δυο νεαροί σκηνοθέτες θέλησαν πρώτα να μας εξηγήσουν την πορεία τους μέχρι την «Κλυταιμνήστρα; ». Για τον Κωνσταντίνο μάθαμε ότι έχει κάνει σπουδές θεατρολογίας στο πειραματικό εργαστήρι του «Εμπρός», έχει συνεργαστεί με την ηθοποιό Αννα Κοκκίνου και έχει

δουλέψει για χρόνια με το θίασο του Μιχαήλ Μαρμαρινού. Για τον Αndrian τα πράγματα ήταν πιο δύσκολα, γιατί όλα τα ονόματα που ανέφερε αφορούσαν το γερμανικό πειραματικό θέατρο και την πορεία της πρωτοποριακής ομάδας «Μαχαγκόνι» όπου ανήκε. Τα πράγματα έγιναν πιο οικεία για μας όταν φτάσαμε στο

1993, τη χρονιά που οι «Μαχαγκόνι» έπαιξαν στην Ελλάδα και άρχισε η σχέση του Αndrian με το ελληνικό θέατρο και τον Μιχαήλ Μαρμαρινό. <p>
 Aπό εκεί και πέρα η απόσταση μέχρι την «Κλυταιμνήστρα; » δεν ήταν μεγάλη. Χρειάστηκαν μόνο μερικές παραστάσεις ώστε να θεμελιωθεί μια σχέση υγειούς συνεργασίας με τον Κωνσταντίνο και μια πρόσκληση από την Αθηνά Παππά, που έκανε την παραγωγή, για να σκηνοθετήσουν από κοινού το έργο. <p>
 Yστερα από όλα αυτά οι δυο νεαροί σκηνοθέτες δεν είχαν άλλη επιλογή παρά να ενώσουν τις δυνάμεις τους ώστε να αποδείξουν στις δυο πρωταγωνίστριες (την Aθηνά Παππά και τη Μαρία Πανουριά) την ικανότητά τους να κινούν τα νήματα πίσω

από την σκηνή. <p>
 - Ο τίτλος του έργου παραπέμπει σε αρχαία τραγωδία. Τι σχέση έχει όμως τελικά με αυτό το είδος; <p>
 Κωνσταντίνος: «Αναφερόμενος στην Κλυταιμνήστρα και την Ηλέκτρα ο Στάικος διάλεξε το αρχέτυπο των σχέσεων μάνας-κόρης. Στο έργο όμως αυτό ανατρέπεται γρήγορα και οι σχέσεις των δυο γυναικών διαπλέκονται πολύ περισσότερο»<p>
 Αndrian: «Το έργο ουσιαστικά αναφέρεται στις ανθρώπινες σχέσεις μέσα σε ένα μικρόκοσμο. Εκεί όλα τα πάθη της μιας πρωταγωνίστριας έχουν σαν μοναδικό αποδέκτη την άλλη. Ο μύθος της Κλυταιμνήστρας είναι μόνο η αφετηρία». <p>
 - Ποια νομίζετε ότι είναι η ιδιαιτερότητα αυτού του έργου; <p>
 Α.: «Η "Κλυταιμνήστρα; " είναι ένα σύνολο πραγμάτων. Είναι γραμμένο το 1975 και

κατά συνέπεια επηρεασμένο από τον υπαρξισμό, αναφέρεται συχνά στην παράδοση ενώ συγχρόνως είναι αστείο και γεμάτο λεκτικά παιχνίδια».<p>
 Κ.: «Ναι, έχει πολύ έξυπνη γραφή και παίζει πολύ με το παιχνίδι των ρυθμών. Είναι ευχάριστο σαν άσκηση ηθοποιών αλλά με ένα πραγματικά φονικό λόγο».<p>
 - Τι εννοείτε με αυτό; <p>
 Κ.: «Το έργο είναι κάτι σαν πείραμα. Δύο γυναίκες κλεισμένες σε ένα δωμάτιο, αναγκασμένες να πλησιάσουν η μια την άλλη με ένα μόνο εργαλείο, το λόγο. Καμιά

φορά οι λέξεις μπορεί να αντικαταστούν ακόμα και τα αντικείμενα και έτσι αποκτούν υλική υπόσταση και γίνονται πραγματικά όπλα».<p>
 - Πόσο εύκολο είναι να σκηνοθετείς μαζί με κάποιον άλλο; <p>
 Κ.: «Εξαρτάται από τους ανθρώπους. Εμείς έχουμε την ίδια οπτική για το θέατρο και αντιμετωπίζουμε τα προβλήματα με διάλογο. Δεν προσπαθούμε να επιβάλουμε κάτι ο ένας στον άλλο».<p>
 A.: «Εχουμε απλώς την ίδια αισθητική για το θέατρο. Ο τρόπος που προσεγγίζουμε

τα πράγματα δεν έχει να κάνει με την ιδιοσυγκρασία του καθενός ή τη διαφορετική θεατρική παράδοση που έχει ο καθένας, αλλά μάλλον με κοινές απόψεις και θέσεις για κάποια πράγματα». <p>
 - Το ίδιο ισχύει και για τα υπόλοιπα μέλη του θιάσου; <p>
 Α.: «Μέχρι τώρα λειτούργησε καλά. Eίμαστε όμως μια μικρή ομάδα και πρέπει να είμαστε όλοι εκεί για να αντιμετωπίσουμε κάθε τι που προκύπτει, οπότε δεν υπάρχει περιθώριο να αποστασιοποιηθεί κάποιος και αυτό μας βοηθάει να λειτουργούμε σαν πραγματική ομάδα». <p>
 - Πώς κρίνετε τη συνηθισμένη υπερβολή των ανθρώπων της τέχνης να μιλούν με φοβερό ενθουσιασμό για τις συνεργασίες τους; <p>
 Κ.: «Υπάρχει μεγάλη ανειλικρίνεια σε αυτές τις συμπεριφορές. Ολα αυτά τα αγκαλιάσματα και οι προσφωνήσεις που θυμίζουν ερωτευμένους εξυπηρετούν το φαίνεσθαι, το γκλάμουρ πρόσωπο των ανθρώπων της τέχνης και όχι απαραίτητα την αλήθεια που ζουν». <p>
 - Εχετε κάποια πρότυπα ανθρώπων του θεάτρου; <p>
 Α.: «Το θέατρο το προσεγγίζει ο καθένας με τον τρόπο του. Υπάρχουν πολλοί τρόποι για να φτάσεις να κάνεις το θέατρο να αγγίξει τους ανθρώπους, να μπορούν να συγκρίνουν ό,τι βλέπουν με τη δική τους εμπειρία από τη ζωή. Οταν γίνει αυτό τότε η προσπάθεια είναι πετυχημένη». <p>
 Κ.: «Είναι πολλοί αυτοί που βοήθησαν το θέατρο αλλά δεν θέλω να προβάλω κάποιον συγκεκριμένο. Πάντως, όσοι το έχουν πετύχει είναι αυτοί που έχουν καταφέρει να χαλιναγωγήσουν τον εγωκεντρισμό τους». <p>
 <b>ΓEΩPΓIA ZABITΣANΟY</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
