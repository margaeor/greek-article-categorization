Ξαφνική αλλαγή πορείας της ηγεσίας της ΕΛ.ΑΣ. στο θέμα της διαλλακτικότητας απέναντι στην αναγραφή του προσθετικού «Χ.Ο.» από τον παραλήπτη της αστυνομικής ταυτότητας. Ενώ προχθές πηγές του υπουργείου έλεγαν ότι οι αστυνομικοί απλώς θα προειδοποιούσαν για τα ενδεχόμενα προβλήματα στις συναλλαγές, χθες αποφασίστηκε ρητώς να τίθεται θέμα ακυρότητας του δελτίου.
 Σύμφωνα με το γενικό γραμματέα του υπουργείου Δημόσιας Τάξης, Δημήτρη Ευσταθιάδη, η διαλλακτικότητα ήταν η πολιτική πρόθεση του υπουργείου, η οποία όμως όπως αποφάνθηκαν οι ειδικές υπηρεσίες δεν ήταν δυνατόν να εφαρμοστεί σε πρακτικό επίπεδο.
 Πέραν βέβαια της επίσημης θέσης δεν αποκλείεται να σημειώθηκαν αντιδράσεις για
αυτόν το σχεδιασμό, που θα έδινε στον ενδιαφερόμενο το δικαίωμα να συμπληρώνει
το «Χ.Ο.» αν επέμενε και εν γνώσει τού ότι θα αντιμετώπιζε προβλήματα με παρανοήσεις και παρεξηγήσεις.
 Ετσι, λοιπόν, η εγκύκλιος που θα σταλεί στα αστυνομικά τμήματα θα προβλέπει ότι αν ο ενδιαφερόμενος θα θέλει να προσθέτει το «Χ.Ο.» τότε δεν θα παραλαμβάνει το τελικό γαλάζιο έγγραφο της ταυτότητας, αλλά θα παραμένει με το
 Ουσιαστικά, η ταυτότητα θα παρακρατείται μέχρι ο κάτοχός της ν' αλλάξει γνώμη και να βάλει μόνο την υπογραφή του χωρίς οποιοδήποτε άλλο πρόσθετο χαρακτηριστικό.
