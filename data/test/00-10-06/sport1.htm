<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 6 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Του <b>ΣΑΒΒΑ ΛΙΒΑΝΙΟΥ<p></b>
 Σε... σόου του Σωκράτη Κόκκαλη εξελίχθηκε στην Επιτροπή Μορφωτικών Υποθέσεων η συζήτηση επί της αρχής του νομοσχεδίου Φλωρίδη, με το οποίο καθαιρείται από την προεδρία της ΕΠΑΕ ο Βίκτωρας Μητρόπουλος. Ο πρόεδρος του Ολυμπιακού για δύο ώρες ανέλυε στους βουλευτές τα σχέδιά του για το επαγγελματικό ποδόσφαιρο, ενώ απάντησε στις ερωτήσεις που του υποβλήθηκαν σχετικά με το Στοίχημα, τη διαιτησία και τον Θωμά Μητρόπουλο! Ο κ. Κόκκαλης δεν παρέλειψε να σταθεί (στα δύσκολα) στο πλάι του ισχυρού άνδρα της ΕΠΑΕ (γι' αυτό άλλωστε πήγε και παρέμεινε συνολικά για πέντε ώρες στη Βουλή!) υποστηρίζοντας ότι «η ψήφιση του συγκεκριμένου νομοσχεδίου δεν είναι η καλύτερη λύση, έπρεπε να υπήρχε ένα άλλο σχέδιο νόμου που θα αντιμετώπιζε όλα τα προβλήματα του ποδοσφαίρου»...<p>
 Το μήνυμα Κόκκαλη προς την πολιτική ηγεσία του υφυπουργείου Αθλητισμού ήταν σαφέστατο. Ο ιδιοκτήτης της πειραϊκής ΠΑΕ δεν επιθυμεί την ψήφιση του νομοσχεδίου και κάλεσε σε διάλογο τον κ. Φλωρίδη. Εάν όμως ο υφυπουργός εμμείνει στις θέσεις του, τότε ενδέχεται να σημειωθούν απρόσμενες εξελίξεις. Αποχωρώντας από την αίθουσα ο κ. Κόκκαλης είπε με έμφαση στους δημοσιογράφους ότι «αν προχωρήσει η διαδικασία ψήφισης του νομοσχεδίου, τότε θα επανεξετάσουμε το αίτημά μας για διάλογο με την Πολιτεία»! <p>
 Ο κ. Κόκκαλης κλήθηκε να καταθέσει τις απόψεις του για το νομοσχέδιο, αλλά από το βήμα της Βουλής βρήκε την ευκαιρία να ανακοινώσει τα πλάνα του για την αναβάθμιση του ελληνικού ποδοσφαίρου. «Πρέπει να αντιμετωπίσουμε το πρόβλημα της πολυϊδιοκτησίας και της βίας, να εκσυγχρονίσουμε τις αθλητικές εγκαταστάσεις, ενώ θα συζητήσουμε με τη διοίκηση του ΟΠΑΠ για τις σχέσεις του με τις ΠΑΕ και την ΕΠΑΕ», είπε στους βουλευτές ο μεγαλοπαράγοντας. Και συνέχισε: <p>
 «Θέλουμε να εισαχθούν οι ΠΑΕ στο Χρηματιστήριο και ήδη αναζητούμε τη νομική φόρμουλα. Θα διεκδικήσουμε ειδικά κίνητρα για επενδύσεις στο ποδόσφαιρο, όπως είναι οι δωρεές».<p>
 Και επανέλαβε: «Γι' αυτό δεν συμφωνώ με μία αποσπασματική ρύθμιση, η οποία αφορά αποκλειστικά τον Βίκτωρα Μητρόπουλο. Ας προχωρήσουμε σε μία συζήτηση εφ' όλης της ύλης με την Πολιτεία και στη συνέχεια μπορεί να γίνει η νομοθετική παρέμβαση».<p>
 <b>TΟ ΣTΟIXHMA<p></b>
 Eπειτα από την... αγόρευσή του ο κ. Κόκκαλης δέχτηκε βροχή από (σχετικές και άσχετες με το νομοσχέδιο) ερωτήσεις. «Η διαιτησία ελέγχεται; » «Mε το Στοίχημα τι γίνεται; Δεν υπάρχει ασυμβίβαστο, αφού έχετε και τον Ολυμπιακό και την εταιρεία του παιχνιδιού; » «Είναι σχέση συναλλαγής η διαφήμιση εταιρειών σας σε φανέλες ΠΑΕ; » ρώτησε ο εισηγητής της Ν.Δ. Γιώργος Ορφανός και ο κ. Κόκκαλης του απάντησε: «Πρώτος εγώ φώναξα ότι η διαιτησία πρέπει να είναι ανεξάρτητη και να γίνει επαγγελματική, ενώ δεν υπάρχουν περιορισμοί για το πού θα διαφημιστεί ο διαφημιζόμενος. Ο Ολυμπιακός έχασε βαθμούς από ομάδες που διαφημίζαν το "Ξυστό", το "Στοίχημα" ή την "Ιντραλότ". Επομένως, η δική μου η διαφήμιση δεν επηρέασε τα αποτελέσματα των αγώνων του Ολυμπιακού.<p>
 Σε ό,τι αφορά το "Στοίχημα" (ο τζίρος θα αγίζει τα 400 δισ. δρχ.) πρέπει να σας πω ότι είναι θέμα της κυβέρνησης εάν θα μπουν οι ελληνικοί αγώνες στο παιχνίδι. Προσωπικά, έχω δίλημμα. Από τη μία θέλω να συμπεριληφθούν στο κουπόνι για να αυξηθεί ο τζίρος και από την άλλη το σκέφτομαι. Για παράδειγμα, το ματς με τον Ιωνικό ήρθε ισόπαλο και αν ήταν στο "Στοίχημα" θα έλεγαν ότι το έφτιαξε ο Κόκκαλης, κάτι που δεν συμφέρει την εταιρεία του παιχνιδιού. Οι ομάδες, πάντως, είτε μπουν είτε όχι στο κουπόνι, πρέπει να πάρουν χρήματα από την Πολιτεία».<p>
 <b>Ο ΘΩMAΣ<p></b>
 Ο βουλευτής Ηρακλείου Μανώλης Κεφαλογιάννης επανέφερε στο προσκήνιο τη βαλίτσα με το 1 εκατ. δολάρια που ξοδεύτηκαν στις εκλογές της ΕΠΟ, όπως κατήγγειλε ο συνάδελφός του Χρήστος Σμυρλής, ενώ ζήτησε από τον κ. Κόκκαλη να ενημερώσει την Επιτροπή εάν χρησιμοποιεί τον Θωμά Μητρόπουλο στη διαιτησία. «Είναι τουλάχιστον αστείο να με ρωτάτε για τη διαιτησία», είπε χαμογελώντας ο κ. Κόκκαλης, ο οποίος στη συνέχεια δήλωσε φίλος του Θωμά Μητρόπουλου: <p>
 «Δεν γνωρίζω για βαλίτσες. Με τον Βίκτωρα και τον Θωμά Μητρόπουλο έχω μία γνωριμία 30 ετών. Τον Θωμά τον έβαλα στην ΠΑΕ επειδή είναι βαθύς γνώστης του ποδοσφαίρου και δεν τον χρησιμοποίησα για παράνομες συναλλαγές. Δεν αρνούμαι τη φιλία μου με τον Θωμά και τον Βίκτωρα...»<p>
 Ο εισηγητής του ΠΑΣΟΚ Πυθαγόρας Βαρδίκος ξάφνιασε λέγοντας στον πρόεδρο του Ολυμπιακού ότι εάν δεν ψηφιστεί το νομοσχέδιο, θα βουΐξει ο κόσμος ότι επικράτησαν τα διαπλεκόμενα (και) στον αθλητισμό! Ο κ. Κόκκαλης απαντώντας είπε ότι «και για μένα το ίδιο θα πουν εάν στηρίξω ένα νομοσχέδιο που είναι αντισυνταγματικό».<p>
 <b>Ο ΛIANHΣ! <p></b>
 Οι πρόεδροι της ΕΠΟ, του ΣΕΓΑΣ και της ΕΟΚ, Κώστας Αλεξανδρίδης, Βασίλης Σεβαστής και Γιώργος Βασιλακόπουλος αντίστοιχα, εξέφρασαν τις επιφυλάξεις τους για την επίμαχη διάταξη, με την οποία εκπίπτουν από το αξίωμά τους όσοι παράγοντες διώκονται με βούλευμα για κακούργημα. «Φοβάμαι ότι θα οδηγηθούμε σε κατασκευασμένη βιομηχανία μηνύσεων και θα διασύρονται όσοι διαφωνούν με την κυβέρνηση», τόνισε χαρακτηριστικά ο κ. Βασιλακόπουλος, ενώ ο κ. Σεβαστής αποκάλυψε ότι κι αυτός έχει σε εκκρεμότητα μία δικαστική υπόθεση! <p>
 Στην Επιτροπή κατέθεσαν, επίσης, ο Βίκτωρας Μητρόπουλος, ο οποίος υποστήριξε ότι το νομοσχέδιο έχει προσωπικό χαρακτήρα και ο Γιώργος Μπατατούδης. Ο πρόεδρος του ΠΑΟΚ υποστήριξε: «Η Πολιτεία κινείται στη σωστή κατεύθυνση για την εξυγίανση του ποδοσφαίρου, αλλά δεν πρέπει να μείνει μόνο εκεί».<p>
 Στη συζήτηση οι τόνοι ανέβηκαν αρκετές φορές, ενώ εντύπωση προκάλεσε το γεγονός ότι κατά της ψήφισης του νομοσχεδίου τάχθηκε και ο βουλευτής του ΠΑΣΟΚ Γιώργος Λιάνης, ο οποίος τόνισε: «Είναι ακατάλληλος ο χρόνος που ήρθε στη Βουλή το νομοσχέδιο και ενδέχεται να ανατραπούν τα δεδομένα στο πρωτάθλημα».<p>
 Παρά τις αντιρρήσεις των κομμάτων και των παραγόντων, το σχέδιο νόμου θα εισαχθεί την επόμενη εβδομάδα στην Ολομέλεια της Βουλής...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
