<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 6 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Tου<b> MAN. ΔPAKΟY<p></b>
 Μείζον θέμα ηθικής τάξης τίθεται πλέον στον «Αθήνα 2004», μετά τις αποκαλύψεις για τον τρόπο και το κόστος ενοικίασης των διώροφων γραφείων της Οργανωτικής Επιτροπής στο Μουσείο Μοντέρνας Τέχνης στο Σίδνεϊ. Οπως αποκάλυψε χθες η «Καθημερινή», ο «Αθήνα 2004» ενοικίασε το χώρο έναντι 660 εκ. δραχμών από την αυστραλιανή εταιρεία APP Events Pt yLtd, η οποία με τη σειρά της είχε νοικιάσει τα γραφεία από την ελληνική κοινοπραξία ΕΠΑΘΛΟΝ. Σύμφωνα, μάλιστα, με πληροφορίες της εφημερίδας, το τίμημα ενοικίασης του χώρου από την ΕΠΑΘΛΟΝ, ήταν μόλις 103 εκ. δραχμές... Με απλά λόγια, η Οργανωτική Επιτροπή, πλήρωσε «καπέλο» 550 εκ. δραχμών, με τη διαμεσολάβηση των δύο εταιρειών.<p>
 Ομως το ζητούμενο δεν είναι μόνο ότι ο «Αθήνα 2004» πλήρωσε ενοίκιο έξι φορές μεγαλύτερο. Αλλά και η μετοχική σύνθεση της κοινοπραξίας ΕΠΑΘΛΟΝ, η οποία είχε προνοήσει (πριν από μερικούς μήνες) να ενοικιάσει το χώρο.<p>
 Σύμφωνα με δημοσίευμα της «Καθημερινής», στις 7 Οκτωβρίου 1999, η ΕΠΑΘΛΟΝ αποτελείται από δέκα μετόχους-εταιρείες. Μία απ' αυτές είναι και η ΔΕΚΑΘΛΟΝ, με την οποία είχε άμεση σχέση ο Πέτρος Συναδινός, ο διευθύνων σύμβουλος της Οργανωτικής Επιτροπής των Ολυμπιακών Αγώνων, ο οποίος, μόλις επιλέχθηκε από τον πρωθυπουργό Κώστα Σημίτη για τη θέση, αποχώρησε, με αποτέλεσμα η εταιρεία να εκπροσωπείται νομίμως από τον Χρ. Κούρτη.<p>
 Είναι χαρακτηριστικό ότι η Οργανωτική Επιτροπή εξέδωσε, χθες, ανακοίνωση-απάντηση σε σχέση με τα δημοσιεύματα γύρω από την ενοικίαση των πολυτελέστατων γραφείων, στην οποία δεν δικαιολογεί πουθενά την εμπλοκή της ΕΠΑΘΛΟΝ. Δύο υποθέσεις μπορεί να γίνουν. Ή ο συντάκτης της ανακοίνωσης «παραδέχεται τη διαμεσολάβηση της εταιρείας και αποφεύγει την οποιαδήποτε μνεία, για να μην εκτεθεί ηθικά ο Πέτρος Συναδινός και τεθεί θέμα απομάκρυνσής του, ή ο «Αθήνα 2004» από τη στιγμή που κατέβαλε το τίμημα στην αυστραλιανή APP, αγνοεί τη σχέση της ΕΠΑΘΛΟΝ με τη ΔΕΚΑΘΛΟΝ και φυσικά την όποια εμπλοκή του Π. Συναδινού.<p>
 Οπως και να 'χει, τίθεται ένα σοβαρό ζήτημα ηθικής για το διευθύνοντα σύμβουλο της Οργανωτικής Επιτροπής. Ακόμη κι αν δεν εμφανίζεται (σήμερα) ως ο ιδιοκτήτης ή ως νόμιμος εκπρόσωπος της ΔΕΚΑΘΛΟΝ, αλλά ο παλιός συνεργάτης του, Χρ. Κούρτης, θα έπρεπε να είχε φροντίσει ώστε να μην εκτεθεί ούτε ο ίδιος, ούτε η πρόεδρος Γιάννα Αγγελοπούλου, ούτε ολόκληρος ο Οργανισμός.<p>
 <b>H KΟINΟΠPAΞIA<p></b>
 H EΠΑΘΛΟΝ είναι κοινοπραξία των εταιρειών: <p>
 * GS TRAVEL (εκπροσωπούμενη από τον Γ. Σκρέκη).<p>
 * ΑΚΤΙΝΑ Α.Ε. (εκπροσωπούμενη από τον Π. Ζερζιβίλη).<p>
 * ΑΕ GΟLDAIR TΟURS (εκπροσωπούμενη από τον Π. Μελέτη).<p>
 * ΑΦΑΙΑ (εκπροσωπούμενη από τον Σ. Νικολακόπουλο).<p>
 * AIRTΟUR GREECE (εκπροσωπούμενη από τον Π. Αποστολόπουλο).<p>
 * ΑΜΑΘΟΥΣ ΕΛΛΑΣ (εκπροσωπούμενη από τον Μ. Δασκαλάκη).<p>
 * ASET Sponsorship.<p>
 * Χ.Κ. GENERAL EQUITY HΟLDINGS (εκπροσωπούμενη από τον Κ. Ξυδιά, νομικό σύμβουλο των εταιρειών του Μίνωα Κυριακού).<p>
 * FINCΟ.<p>
 * ΔΕΚΑΘΛΟΝ (εκπροσωπούμενη από τον Χρ. Κούρτη).<p>
 <b>ΔIKAIΟΛΟΓIEΣ<p></b>
 Η Οργανωτική Επιτροπή, στη χθεσινή της ανακοίνωση, επιχειρεί να δικαιολογήσει μόνον το υψηλό κόστος της ενοικίασης των γραφείων με τα παρακάτω: <p>
 «Η μίσθωση των συγκεκριμένων χώρων κρίθηκε απαραίτητη, διότι η προηγούμενη διοίκηση είχε κλείσει ένα "εστιατόριο" για την προβολή της χώρας, έναντι τιμήματος 200 εκ. δραχμών. Ο «Αθήνα 2004», δεν είχε την πολυτέλεια αναζήτησης παρόμοιων χώρων γιατί ο χρόνος (περασμένος Ιούλιος) ήταν απαγορευτικός. Το ενοίκιο των 600 (όπως αναφέρεται) εκ. δραχμών είναι απολύτως εύλογο, εξαιτίας των «ειδικών συνθηκών» της αγοράς μιας διοργανώτριας πόλης των Ολυμπιακών Αγώνων. Σε αυτό το ποσό περιλαμβάνονται, επίσης, ποσά που καταβλήθηκαν για την εγκατάσταση ηλεκτρονικού εξοπλισμού, την επίπλωση, τη διακόσμηση, τόσο στο Μουσείο Μοντέρνας Τέχνης, όσο και στο NIKS, το... εστιατόριο που είχε νοικιάσει η προηγούμενη διοίκηση. Τέλος, επισημαίνεται πως ο σκοπός ενοικίασης του χώρου επιτεύχθηκε πλήρως, καθώς η χώρα προβλήθηκε με τον καλύτερο τρόπο».<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
