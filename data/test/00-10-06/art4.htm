<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 6 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο Απόστολος Δοξιάδης με το μυθιστόρημά του «Ο θείος Πέτρος και η εικασία του Γκόλντμπαχ» είναι από χθες υποψήφιος για το βραβείο Medicis Etranger. Είναι, βέβαια, γαλλικό λογοτεχνικό βραβείο, ένα από τα πιο σημαντικά λογοτεχνικά βραβεία της Γαλλίας, ισότιμη παρέα των Γκονκούρ, Φεμινά, Ρενοντό και Ιντεραλιέ. Το μυθιστόρημα του Δοξιάδη δεν έχει παραπάνω από δύο μήνες κυκλοφορία στα γαλλικά βιβλιοπωλεία, αφού εκδόθηκε από τον οίκο Christian Bourgois σε μετάφραση Hughes de Giorgis και τον τίτλο «Οncle Petros et la conjecture de Goldbach» μόλις το Σεπτέμβριο. Εκανε, όμως, γρήγορα, μεγάλη εντύπωση στους λογοτεχνικούς κύκλους και το κοινό.<p>
 Η μεγάλη αλυσίδα βιβλιοπωλείων FNAC το ενέταξε αμέσως στη λίστα των επιλογών της για το φθινόπωρο και ο Μπερνάρ Πιβό κάλεσε τον Απόστολο Δοξιάδη στην εκπομπή του (δυστυχώς σοβαροί οικογενειακοί λόγοι τον ανάγκασαν τελευταία στιγμή να μην παραστεί). Η επιτροπή, που επιλέγει τους φετινούς υποφήφιους για


το βραβείο Medicis Etranger (ανάμεσα στα μέλη της και οι Αλέν Ρομπ Γκριγέ και Ντομινίκ Φερναντέζ), πρόσθεσε χθες το «Θείο Πέτρο» στα ήδη γνωστά υποψήφια βιβλία, επτά στον αριθμό. <p>
 Συνυποψήφιοι του Απόστολου Δοξιάδη είναι και οι πολύ γνωστοί στην Ελλάδα Βιντσέντσο Κόνσολο («Le palmier de Palerme») και Μάικλ Οντάατζι («Le fantome d' Anil»), που κέρδισε το 1992 το βραβείο Μπούκερ με τον «Αγγλο ασθενή» του. <p>
 Η επιτυχία του Απόστολου Δοξιάδη δίνει στο βραβείο Μedicis ένα ιδιαίτερο ελληνικό χρώμα. Δεν πρέπει να ξεχνάμε ότι το 1995 ο Βασίλης Αλεξάκης με το μυθιστόρημά του «Μητρική γλώσσα» είχε κερδίσει το ίδιο βραβείο, ή μάλλον το σκέλος του που αφορά αποκλειστικά Γάλλους συγγραφείς! Το Medicis Etranger, θυγατρικό βραβείο του Medicis, που ξεκίνησε ως θεσμός το 1958 από τον Ζαν-Πιερ


Ζιροντού, έχει ζωή τριάντα χρόνων και απονέμεται στο καλύτερο ξένο λογοτεχνικό


έργο που μεταφράζεται κάθε χρόνο στα γαλλικά. <p>
 Η θριαμβευτική, πάντως, πορεία του «Θείου Πέτρου» στο εξωτερικό (έχει μεταφραστεί σε ένδεκα γλώσσες, από τα αγγλικά έως τα κορεάτικα!) ξεκίνησε από τον αγγλοσαξονικό κόσμο. Η έκδοσή του το Μάρτιο του 2000 στην Αγγλία από τον ιστορικό εκδοτικό οίκο «Faber and Faber» και στην Αμερική από τον οίκο «Bloomsbur y» προκάλεσε τόση αίσθηση που οι δύο εκδοτικοί οίκοι μαζί προχώρησαν


στην προκήρυξη διεθνούς διαγωνισμού με έπαθλο ενός εκατομμυρίου δολαρίων για την...απόδειξη της Εικασίας του Γκόλντμπαχ.<p>
 Στην Ελλάδα ο «Θείος Πέτρος» κυκλοφόρησε το 1992 από τις εκδόσεις «Καστανιώτη», ενώ πολύ σύντομα αναμένεται και η επανέκδοσή του στην καινούργια


του, οριστική μορφή. <p>
<b> B. ΓEΩP.<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
