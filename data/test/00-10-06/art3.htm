<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 6 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Σ</b>το πλαίσιο του αφιερώματος του Ετόρε Σκόλα, το 13ο Πανόραμα Ευρωπαϊκού Κινηματογράφου της «Ε» προβάλλει στη μεγάλη οθόνη του «Παλλάς» δύο ταινίες του

Ιταλού σκηνοθέτη. Ο Ετόρε Σκόλα, καλεσμένος του «Πανοράματος», θα παρουσιάσει απόψε στο κοινό του κινηματογράφου την τελευταία ταινία του «Το ημερολόγιο ενός φτωχού νέου». Στο διαγωνιστικό, τώρα, τμήμα του «Πανοράματος», φιγουράρουν με τις καινούργιες δουλειές τους ο Μάικι Φίγκις και Βλαντιμίρ Μάνσοφ, των οποίων οι ταινίες βραβεύτηκαν στο παρελθόν με Οσκαρ. Από τη μία όχθη, ο βαθιά ερωτικός Ντάγκλας Σερκ και, από την άλλη, ο μεταμεσονύχτιος και περιπετειώδης Τζορτζ Λούκας απογειώνουν τα βλέμματα των θεατών, ο καθένας με το δικό του σκάφος, στον ουρανό κι ακόμα παραπέρα... στο αχανές Διάστημα! <p>
 - Ενα χρόνο μετά το θρίαμβο της ταινίας «Γραμμένο στον άνεμο», ο σκηνοθέτης Ντάγκλας Σερκ επιστρέφει στα κινηματογραφικά πλατό και καταπιάνεται με μια ταινία χαρακτήρων, πάντα στο γνώριμο ερωτικό σύμπαν του, βασισμένη στο μυθιστόρημα του Γουίλιαμ Φόκνερ «P ylon». Απέναντι στο φακό του παρατάσσει ξανά

τη σιγουριά των ερμηνειών του Ροκ Χάτσον, που ως ηθοποιός οφείλει πολλά στον Σερκ, το Ρόμπερτ Στακ και τη βραβευμένης με Οσκαρ Ντόροθι Μαλόουν. Στα χρόνια της οικονομικής κρίσης ένας ρεπόρτερ φτάνει στον αμερικανικό Nότο, εντυπωσιασμένος από μια ομάδα πιλότων και αλεξιπτωτιστών που παρουσιάζει επικίνδυνα νούμερα στον αέρα. Ενα καταπληκτικό ψυχόδραμα με μοιραίους ήρωες, που ψάχνουν τη διέξοδο σε μια καλύτερη ζωή με όχημα την αγάπη.<p>
 - Η πρώτη από τις δύο αποψινές ταινίες του Ετόρε Σκόλα είναι πλημμυρισμένη από

τη λυρική διάθεση του δημιουργού της, καθώς ο Ιταλός, σατιρικός σκηνοθέτης, σαν δεύτερος «Αριστοφάνης» κινηματογραφεί έναν αλλόκοτο κόσμο, σχεδόν άγνωστο σε μας, που ζει και αναπνέει ελάχιστα χιλιοστά κάτω από τη μύτη μας. Είναι η ιστορία ενός ανθρώπινου συρφετού μιας παραγκούπολης, δίπλα σε μια χωματερή, απόκοσμες φιγούρες, κουρελήδες που αντιγράφουν τα καμώματα της σύγχρονης κοινωνίας. Ολοι τους είναι «Βίαιοι, βρώμικοι και κακοί». Ενας υπέροχος συνδυασμός τραγωδίας και κωμωδίας, μια οπτική πανδαισία, που δικαίως τιμήθηκε με το βραβείο Σκηνοθεσίας στις Κάνες. Η επόμενη ταινία με τον τίτλο «Η ιστορία

ενός φτωχού νέου», που είναι και η τελευταία δουλειά του Σκόλα, ζωγραφίζει, επίσης, την εικόνα της σύγχρονης κοινωνίας, παρατηρώντας πού μπορεί να οδηγηθεί ο άνθρωπος, είτε είναι νέος, είτε ηλικιωμένος, όταν βρίσκεται σε ένδεια και απελπισία και, βεβαίως, αναζητεί τον εύκολο δρόμο για ν' απαλλαγεί.

Aλλωστε θα έχετε τη δυνατότητα ν' ακούσετε και να δείτε από κοντά τον Σκόλα, καθώς θα μιλήσει στους θεατές του κινηματογράφου πριν από την προβολή της ταινίας του. <p>
 - Στη «Δεσποινίδα Τζούλι», με τη Σάφρον Μπάροους και τον Πίτερ Μάλαν, ο Μάικ Φίγκις κινείται με το γνώριμο καλλιτεχνικό ύφος του και ρυθμό, γύρω από τους δύο εξαίρετους ηθοποιούς που σέρνουν ένα θεατρικό, ερωτικό χορό, βασισμένο στο

έργο του Αύγουστου Στρίντμπεργκ. Εκτός από τη σκηνοθεσία, ο Φίγκις, όπως συνηθίζει στις ταινίες του, έγραψε και εδώ την ατμοσφαιρική μουσική. Η «Δεσποινίς Τζούλι» συμμετέχει στο διαγωνιστικό τμήμα του «Πανοράματος».<p>
 - Διαγωνίζεται, επίσης, και η δίωρη ρωσική παραγωγή «Ο φόβος των θεών» σε σκηνοθεσία Βλαντιμίρ Μάνσοφ, με πρωταγωνίστρια το λαμπρό μοσχοβίτικο αστέρι Βέρα Αλέντοβα. Ο Μάνσοφ μάς μεταφέρει στη Σοβιετική Ενωση του Λεονίντ Μπρέζνιεφ και μας κάνει μάρτυρες του παθιασμένου, παράνομου έρωτα δύο ανθρώπων

που προσπαθούν να επιβιώσουν σε μια ατμόσφαιρα φόβου, ανασφάλειας και τρομοκρατίας. <p>
 - Μετά τα μεσάνυχτα, προσδεθείτε! Το αστροσκάφος της βασίλισσας Αμιντάλα εγκαταλείπει τον πολιορκημένο πλανήτη Ναμπού και με ταχύτητα μεγαλύτερη απ' αυτή του φωτός, ταξιδεύει με τους δύο αφοσιωμένους Τζεντάι εκεί που ζει ο εννιάχρονος Aνακιν με το χάρισμα της Δύναμης. Ο αρχιτέκτονας του πρώτου διαστημικού έπους, Τζορτζ Λούκας, επιστρέφει με τον «Πόλεμο των άστρων: Επεισόδιο πρώτο-Αόρατη απειλή» και μας μεταφέρει στο παρελθόν, πριν ακόμα ο Aνακιν μετονομαστεί σε Νταρθ Βέιντερ της σκοτεινής αυτοκρατορίας και πριν ακόμα γεννηθεί ο Λουκ Σκαϊγουόκερ. Επεται συνέχεια...<p>
 – Ζητούμε συγγνώμη από τους θεατές του «Πανοράματος», που, δυστυχώς, δεν κατάφεραν να απολαύσουν την Τετάρτη το μεταμεσονύχτιο αφιέρωμα του Ρότζερ Κόρμαν στο «Παλλάς». Οι κόπιες των δύο ταινιών «Το μαγαζάκι του τρόμου» και «Ο

παρείσακτος», επίσης, δεν κατάφεραν, από την Αμερική να βρεθούν στην -προ μηνών- προγραμματισμένη ώρα τους στην Αθήνα. Ολοι εσείς οι αθεράπευτα φανατικοί του cult-Κόρμαν μην απελπίζεστε. Οι προβολές των συγκεκριμένων ταινιών δεν αναβλήθηκαν, αλλά, απλώς, μετατέθηκαν για τη Δευτέρα 9 Οκτωβρίου, πάλι στον κινηματογράφο «Παλλάς». «Το μαγαζάκι του τρόμου» θα προβληθεί στις 10 το βράδυ και αμέσως μετά «Ο παρείσακτος».<p>
 <b>ΓIΩPΓΟΣ ΠAΠAΪΩΣHΦ<p>
 TΟ ΠPΟΓPAMMA
 «ΠΑΛΛΑΣ»<p></b>
 3 μ.μ.: Σερκ: «Γραμμένο με αίμα» (91') <p>
 4.40 μ.μ.: Σκόλα: «Βίαιοι, βρώμικοι και κακοί» (116') <p>
 6.40 μ.μ.: Διαγωνιστικό: «Ο φθόνος των θεών» (120') <p>
 8.50 μ.μ.: Διαγωνιστικό: «Δεσποινίς Τζούλι» (100') <p>
 10.40 μ.μ.: Σκόλα: «Η ιστορία ενός φτωχού νέου» (120'). Την ταινία θα παρουσιάσει στο κοινό ο σκηνοθέτης Ετόρε Σκόλα. <p>
 12.25π.μ.: «Ο πόλεμος των άστρων: Επεισόδιο πρώτο - Αόρατη απειλή» (132'), του Τζορτζ Λούκας.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
