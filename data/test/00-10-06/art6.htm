<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 6 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Σ</b>άββατο 23 Σεπτεμβρίου, 11.00 το πρωί. Το πούλμαν που θα μεταφέρει τους διαδηλωτές στην Πράγα έχει σταματήσει έξω από τα γραφεία της Νεολαίας του Συνασπισμού. Από τους 60 ανθρώπους που θα συνταξιδέψουν, περίπου το ένα τρίτο είναι ενταγμένοι σ' αυτό το κόμμα και οι υπόλοιποι διαχέονται σε ολόκληρο το αριστερό φάσμα. Στις 52 ώρες ταξιδιού μέχρι την τσεχική πρωτεύουσα, οι συζητήσεις είναι έντονες και συνοδεύονται από τραγούδια, ενθουσιασμό και...κούραση.<p>
 Αφού περνάμε τον τρίωρο εξονυχιστικό έλεγχο στα τσεχικά σύνορα, φτάνουμε στην Πράγα γεμάτοι ενθουσιασμό. Το αίσθημα ευφορίας δεν διαρκεί πολύ. Το αχανές στάδιο Στραχόβ, όπου έχει στηθεί κάμπινγκ για τους διαδηλωτές, είναι σχεδόν άδειο, φιλοξενώντας μόνο 1.500 άτομα.<p>
 Το βράδυ επισκεπτόμαστε το Οργανωτικό Κέντρο που έχουν στήσει οι Τσέχοι της INPEG. Στα δύο μεγάλα κτίρια του παλιού άδειου εργοστασίου γίνονται πολύγλωσσες συνελεύσεις για τον τελικό σχεδιασμό της αυριανής πορείας, φτιάχνονται πανό, πλακάτ και καρναβαλίστικα άρματα με το γραβατοφορεμένο καπιταλιστή. Εχει οργανωθεί ένα πρόχειρο συσσίτιο και μοιράζεται καφές. Ο ενθουσιασμός από τη διεθνιστική μάζωξη συνυπάρχει με το μούδιασμα από τις ειδήσεις για τον αριθμό των αστυνομικών που έχουν κατακλύσει την πόλη. 11.000 αυτοί, το πολύ 15.000 διαδηλωτές από την άλλη μεριά, εφόσον αφιχθούν όλες οι αποστολές που πλησίαζαν την Πράγα.<p>
 Πίσω, στο Στραχόβ, οι Ιταλοί της YA BASTA! φτιάχνουν αυτοσχέδιες προστατευτικές φόρμες, χρησιμοποιώντας στρώματα από αφρολέξ και τις χαρτονένιες πινακίδες του σταδίου. Οπλίζουν τα...νεροπίστολά τους και στήνουν

εικονικές μάχες για να δοκιμάσουν την αντοχή των απωθητικών φραγμάτων από σαμπρέλες που θα χρησιμοποιήσουν την επομένη. Λίγο μετά τις 3 το πρωί, το Στραχόβ ησυχάζει για λίγες ώρες.<p>
 <b>Στα γεφύρια της Πράγας<p></b>
 Ο σκοπός της πορείας είναι να φτάσουμε στο συνεδριακό κέντρο, όπου γίνεται η συνέλευση του Διεθνούς Νομισματικού Ταμείου και της Παγκόσμιας Τράπεζας, και να το αποκλείσουμε. Η διαδήλωση θα ξεκινήσει από την πλατεία Ναμέστι Μίρου και

για να φτάσουμε εκεί, διασχίζουμε την πόλη φωνάζοντας συνθήματα στα ιταλικά, αγγλικά και ελληνικά. Η YA BASTA! τραγουδάει το «αβάντι πόπολο» και όταν λένε «βίβα κομουνίσμο» οι Τσέχοι μάς κοιτάνε περίεργα, σαν να μας λένε «κάτι παραπάνω ξέρουμε εμείς». Αφού ένας Ελληνας στερεώσει μια κόκκινη σημαία σε ένα

άγαλμα, διαφεύγοντας στο τσακ τη σύλληψη από τους μονίμως σε κοντινή απόσταση αστυνομικούς, φτάνουμε στον τόπο συνάντησης. Ακολουθούμε το κίτρινο γκρουπ, που αποτελείται από αριστερούς κάθε τάσης και μας ακολουθεί το μπλε, των αναρχικών-αντεξουσιαστών. Οταν χωριζόμαστε, το μπλε γκρουπ διασπά με δύναμη το

πρώτο ασθενές αστυνομικό μπλόκο και σκορπίζει ενθουσιασμό.<p>
 Οταν φτάνουμε στη γέφυρα Νούσλε, αντικρίζουμε κάμποσες σειρές τσεχικών μαυροφορεμένων ΜΑΤ, μια αντλία νερού και...δύο τανκς. Η εμπροσθοφυλακή του κίτρινου γκρουπ, η ιταλική YA BASTA! , προσπαθεί ανεπιτυχώς να διασπάσει το μπλόκο και οι προσπάθειές της δεν ευοδώνονται ούτε όταν πιέζει στην πρώτη γραμμή και μια άλλη ομάδα, Αγγλων και Πολωνών. Η YA BASTA! ειδοποιεί κατά τις 3.00 μ.μ. ότι πρέπει να φύγει, γιατί πρέπει να...προλάβει το τρένο της επιστροφής και το μεγαλύτερο κομμάτι της πορείας γυρίζει στη Ναμέστι Μίρου για

ένα αντικαπιταλιστικό πανηγύρι. Οι ειρηνιστές στήνουν τη δική τους διαμαρτυρία

μπροστά στα ΜΑΤ μέχρι να βραδιάσει.<p>
 Μετά τις 8.00 μ.μ. η Πράγα μετατρέπεται σε κυνηγετικό πεδίο. Η αστυνομία ξεχύνεται στους δρόμους και διαλύει τις συγκεντρώσεις μπροστά στην όπερα και το Εθνικό Μουσείο. Οι κλούβες καταφτάνουν κατά δεκάδες και το ελικόπτερο φωτίζει κάθε στενό, δείχνοντας το δρόμο στις επίγειες δυνάμεις καταστολής.<p>
 Το ξημέρωμα της Τετάρτης διαπιστώνουμε ότι αγνοούνται οχτώ μέλη της αποστολής μας. Είναι όλοι συλληφθέντες και με πιέσεις από την πρεσβεία και παρεμβάσεις του Συνασπισμού στον Ελληνα υπουργό Εξωτερικών, οι εφτά επιστρέφουν κατά τις 4.00 μ.μ. Τελικά, αναχωρούμε στις 6.15 μ.μ. και μισή ώρα μετά μας σταματάνε εφτά περιπολικά, με σκοπό να μας συλλάβουν. Αφού μας υποχρεώνουν να αλλάξουμε...λάστιχο, φεύγουμε και εγκαταλείπουμε την Τσεχία λίγο πριν από τα μεσάνυχτα,

που έληγε η διορία που είχαν δώσει οι τσεχικές αρχές στους συλληφθέντες. Ξημέρωμα Πέμπτης μαθαίνουμε ότι εντοπίστηκε και ο όγδοος συλληφθείς. Η ανακούφιση είναι εμφανής και ξεκινά ο απολογισμός.<p>
 H στυφή γεύση που άφησε ο μικρός αριθμός διαδηλωτών, η αποτυχία του κίτρινου γκρουπ να πλησιάσει το συνεδριακό κέντρο και η ανεπάρκεια των Τσέχων οργανωτών

να κινητοποιήσουν τον ντόπιο πληθυσμό, που ζει ακόμη το καπιταλιστικό όνειρό του, ανατρέπεται από το γεγονός ότι τελικά οι σύνεδροι αποκλείστηκαν, αναγκάστηκαν να φυγαδευτούν με το μετρό προς άλλα σημεία της πόλης και τελικά το συνέδριο ολοκλήρωσε βιαστικά τις εργασίες του, κλείνοντας μία μέρα νωρίτερα. Στις 48 ώρες του γυρισμού κανένας μέσα στο πούλμαν της Πράγας δεν έδειξε διάθεση απαισιοδοξίας. Το κίνημα κατά της παγκοσμιοποίησης έκανε τα πρώτα του βήματα στην Ευρώπη και ο επόμενος σταθμός είναι στη Νίκαια, το Δεκέμβριο του 2000.<p>
 <b>ΑΛΕΞ. ΠΑΝΑΓΙΩΤΑΚΗΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
