<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Η Ιζαμπέλ Ατζανί πατά το (ντελικάτο) πόδι της σε θεατρική σκηνή έπειτα από 17 ολόκληρα χρόνια, για την παράσταση της κλασικής «Κυρίας με τις καμέλιες» του Δουμά, η οποία, σε απόδοση του Ρενέ ντε Σεκατί, παρουσιάζεται ήδη και μέχρι τις 25 Ιανουαρίου στο Παρίσι, στο Θέατρο Μαρινί. Είναι η μόλις 6η θεατρική απόπειρα της Ατζανί σε ολόκληρη την καριέρα της. Αποτέλεσμα; Ολόκληρος ο γαλλικός Τύπος (κι όχι μόνο) είχε κινητοποιηθεί, μέρες πριν από την πρεμιέρα. Ματαίως! «Οχι συνεντεύξεις, όχι φωτογραφίες», ήταν η κατηγορηματική απάντηση που δινόταν καθημερινά στους ενδιαφερόμενους.<p> Ο αποκλεισμός δεν αφορούσε και το αίτημα παρακολούθησης μιας πρόβας -χωρίς φωτογραφική μηχανή βεβαίως. Εξ ου και η συμμετοχή της δημοσιογράφου Οντιλ Κιρό του «Νουβέλ Ομπζερβατέρ» σε μία μικρή, προνομιούχο ομάδα δημοσιογράφων και καλλιτεχνών που παρακολούθησαν μία πρόβα λίγο πριν από την πρεμιέρα.<p> Η Ατζανί, παρούσα και στο διάλειμμα, ήταν «χαρούμενη, θερμή και με ένα σωρό συγγνώμες, επειδή δεν έχει τίποτε να πει επισήμως, τουλάχιστον για την ώρα. Δηλώνει πάντως γοητευμένη από το ρόλο της, τη Μαργαρίτα Γκοτιέ, αυτή τη γυναίκα-μύθο και προσθέτει πώς απολαμβάνει την συνεργασία της με τον Αργεντινό Αλφρέδο Αρίας», το σκηνοθέτη της παράστασης. Οι δυο τους είχαν εξαρχής πλήρη σύμπνοια σε ό,τι αφορούσε τις βασικές αρχές της παράστασης: αποφυγή του φολκλόρ, εσωτερικότητα, ονειρική ατμόσφαιρα και σωματική ερμηνεία.<p> Αυτά ακριβώς εφαρμόζει η Ατζανί, παραδομένη ψυχή<p> τε και σώματι στο ρόλο της που τον μελετούσε και ανάμεσα από τις πρόβες, ξανά και ξανά καθημερινά, κοιτώντας κάτι, κρατώντας σημειώσεις, ξεφυλλίζοντας το έργο για μία ακόμα φορά. Στις πρόβες η Ατζανί ζητούσε κάθε σκηνή να ξεκινά από την αρχή, ώστε να ξαναβρίσκει και η ίδια και ο σκηνοθέτης τη συνέχεια στο συναίσθημα, στην κίνηση.<p> Για όσους την είδαν ήδη στο ρόλο της Μαργαρίτας, η ηθοποιός εκπέμπει «πάντα την ίδια χάρη που εξέπεμπε και τότε, στην αμέσως προηγούμενη θεατρική της εμφάνιση το 1983 στη  Δεσποινίδα ΤζούλιαΣ του Στρίντμπεργκ ή ακόμα και στην πρώτη πρώτη παράσταση της καριέρας της το 1972 στο Σπίτι της Μπερνάντα ΑλμπαΣ του Λόρκα. Με μία υπόγεια ένταση που θυμίζει την ήρεμη επιφάνεια μιας θάλασσας απρόβλεπτης, η οποία το επόμενο λεπτό μπορεί να ξεσηκωθεί σε μία τεράστια τρικυμία μαγεύει τόσο τους συμπρωταγωνιστές της, ώστε σχεδόν τους παραλύει». Αυτό συνέβη κατά την πρόβα στον Ντιντιέ Φλαμάν, που ενσαρκώνει τον πατέρα του Αρμάνδου: καθώς μαζί με την Ατζανί προετοίμαζαν τη σκηνή που ο πατέρας επισκέπτεται την ετοιμοθάνατη Μαργαρίτα για να της ζητήσει να απομακρυνθεί από το γιο του, ο Φλαμάν δίστασε φανερά να απλώσει το χέρι του για να αγγίξει την Ατζανί βοηθώντας την να σηκωθεί από το πάτωμα. Λίγο αργότερα, την ίδια μέρα, στη σκηνή εμφανίστηκε ο Ιανί Μπαραμπάν για μία από τις εντονότερες σκηνές του έργου, αυτή όπου ο Αρμάνδος σχεδόν βιάζει την ερωμένη του. <p> Ο νεαρός ηθοποιός έπρεπε να της τραβήξει με βία το σακάκι και να το πετάξει στην άκρη της σκηνής, όχι μόνο για να φανεί η ένταση του ήρωα, αλλά και απλά για να μην μπερδευτεί και παραπατήσει αργότερα κανένας από τους ηθοποιούς. Οι κινήσεις του Μπαραμπάν αποδείχτηκαν πολύ πιο διακριτικές και τρυφερές από ό,τι απαιτούσε ο σκηνοθέτης που αγρίεψε...<p> Λίγο μετά η μουσική δύο βιολοντσέλων ηρεμούσε τα πνεύματα. «Τα βιολοντσέλα ήταν η καταλληλότερη μουσική συνοδεία», εξήγησε ο συνθέτης Αρτούρο Ανεκίνο που υπογράφει την πρωτότυπη μουσική της παράστασης.<p> Τα σκηνικά έχουν γίνει από τον Ρομπέρτο Πλατ με απόλυτο σεβασμό στη σκηνοθετική γραμμή για τη δημιουργία μιας ονειρικής ατμόσφαιρας. Ολόκληρη η σκηνή είναι χρυσή και κόκκινη, διακοσμημένη κι αυτή όπως και οι εξώστες με ζεύγη από γλυπτά, χρυσά αγγελάκια που παίζουν μουσική. Τα σκηνικά είναι κατά τα άλλα πολύ απλά: λίγα έπιπλα, ένα μικρό σεκρετέρ, το κρεβάτι της Μαργαρίτας και μία μεγάλη σκάλα.<p> Από εκεί θα κατεβεί η Ατζανί για την τελευταία σκηνή του έργου: η «Μαργαρίτα» ξαπλώνει στα σεντόνια και πεθαίνει μόνη. Σ' ολόκληρο το θέατρο δεν ακούγεται παρά μόνο η γρήγορη, πυρετώδης αναπνοή της ηθοποιού. Και μετά σιωπή...<p> Στα «πηγαδάκια» που δημιουργούνται ύστερα από την παράσταση, κάποιοι παραδέχονται πως για την ένταση του επιλόγου δεν ευθύνεται αποκλειστικά και μόνο το κείμενο του Δουμά, αλλά και το ταλέντο της Ατζανί. «Δουλεύω σ' αυτό το θέατρο παραπάνω από 20 χρόνια», ψιθυρίζει ο φωτιστής «και μπορώ να σας διαβεβαιώσω ότι η Ατζανί ανήκει, όπως και η Μπάρμπαρα που τη γνώριζα πολύ καλά, στην ίδια οικογένεια των εύθραυστων γυναικών που ακτινοβολούν...».<p> <b>Επιμέλεια: Ν. ΧΑTΖΗΑΝΤΩΝΙΟΥ</b><p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
