<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Tης ΙΩΑΝΝΑΣ ΚΛΕΦΤΟΓΙΑΝΝΗ</b><p> Ενας μονήρης καλλιτέχνης, συνειδητά αποστασιοποιημένος από την αγορά της τέχνης και τα κυκλώματα των εικαστικών αγοραπωλησιών, ο γλύπτης Κώστας Κλουβάτος, φέτος κλείνει πενήντα χρόνια δημιουργικής πορείας.<p> Tην επέτειο των 5 δεκαετιών του ο καλλιτέχνης τη γιορτάζει «ανοίγοντας» για το κοινό το εργαστήρι του στο Μαρούσι (απέναντι από το πάρκινγκ του Ολυμπιακού Σταδίου, τηλ. 6814043) από σήμερα ώς τις 10 Νοεμβρίου, στη μνήμη του αλησμόνητου για τον ίδιο, ωστόσο λησμονημένου ευρύτερα στον τόπο μας, δασκάλου του Θανάση Απάρτη. Μια «έκθεση»-προίμιο της αναδρομικής του που ετοιμάζει. <p> «Εργαστήρι Ογκο-χώρο-χρωμο-πλαστικών μελετών» μας πληροφορεί μια μαρμάρινη πλάκα σμιλεμένη από το χέρι του καλλιτέχνη έξω από το χώρο δημιουργίας του, προϊδεάζοντας τον επισκέπτη για το ιδιόμορφο εσωτερικό του.<p> Σύγχρονες Κόρες και Κούροι, ζωγραφισμένοι ή λαξευμένοι σε ελεύθερες παραλλαγές, πλάκες αναθηματικές που παραπέμπουν στην αρχαιότητα, τοιχογραφίες και τεράστια τελάρα, επίσης με νέους και νέες («Δεν κάνω τίποτα άλλο παρά να ασχολούμαι με την μορφή των νέων. Ολα μου τα έργα είναι ένα αφιέρωμα στους έφηβους», λέει ο γλύπτης), εντυπωσιακά δείγματα μικρογλυπτικής, μεγάλα γλυπτά τελειωμένα και άλλα ατελεύτητα ήδη στη φάση του κεριού, το έργο της ζωής του, όπως το αποκαλεί, ο Νεοζάς, αλλά και ένα από τα τελευταία του γλυπτά, ο ανδριάντας του φίλου του Γιάννη Τσαρούχη, τον οποίο ξεκίνησε να φιλοτεχνεί ενώ του πόζαρε ο ζωγράφος και ο οποίος πρόκειται να στηθεί σε εξωτερικό χώρο του Μαρουσιού, υπό την αιγίδα του δήμου, μας υποδέχονται στο πληθωρικό εργαστήρι του.<p><b> Πάντρεμα υλικών</b><p> Η πληθωρικότητα αυτή του χώρου δημιουργίας του καλλιτέχνη υπαγορεύεται ωστόσο και από ένα άλλο λόγο: από την έλλειψη δεσμευτικότητας στο υλικό των έργων. Γιατί στη δουλειά του Κλουβάτου το γυαλί μπορεί κάλλιστα να παντρεύεται με το μάρμαρο, ή το μέταλλο με την πέτρα. «Προσπαθώ να τα παντρέψω τα υλικά και με άλλα στοιχεία, όπως το νερό. Οποιοδήποτε υλικό προσφέρεται για τη μορφοπλασία δεν διστάζω να το επεξεργαστώ», εξηγεί.<p> Ακόμη και οι πιο μεταμοντέρνες φόρμες κάποιων κατασκευών του -μολονότι ο ίδιος ο γλύπτης αποποιείται το χαρακτηρισμό «μεταμοντέρνο»- διακρίνονται πάντα για το αρραγές ιδεολογικό υπόβαθρό τους. Ο Κλουβάτος ό,τι κι αν κάνει, είτε πρόκειται για γλυπτική είτε για χωροπλαστική (έναν όρο που ο ίδιος εισηγήθηκε) είτε για ζωγραφική είτε ακόμη για θεατρικά σκηνικά και κοστούμια, επιδιώκει να αντανακλάται το «ουσιαστικό νοηματικό εφαλτήριο».<p> Ανθρωποκεντρισμός αρχικά («γιατί στην εικαστική τέχνη ο άνθρωπος πρέπει να έχει πρωτεύοντα λόγο»), και δη εστιασμένος στη νεότητα, επανάκτηση της ανθρώπινης σχέσης με τη φύση («γιατί τη χάσαμε και όλα τα μεγάλα έργα που γίνανε στη μεσογειακή εικαστική τέχνη είναι ευρήματα που βγήκαν από τη φύση»), συνέχεια και διαχρονία της αρχαιοελληνικής γλυπτικής στις μέρες μας («προβληματίζομαι για όλο αυτό το δυναμικό που καταλήγει από το απώτερο παρελθόν στο παρόν σαν ενέργεια») είναι μερικά από τα «κλειδιά» της αποκωδικοποίησης των συμβολισμών της δημιουργίας του καλλιτέχνη.<p> «Ολα αυτά τα ιδεολογικά στοιχεία τα κωδικοποιώ στη γλώσσα την εικαστική, τα συμβολοποιώ ώστε να βγάζουν μια μορφή που προέρχεται κυρίως από γεωμετρικά βασικά σχήματα», διευκρινίζει.<p> Στην πολύχρονη μάλιστα αναζήτηση της συνέχειας που μπορεί να έχει η τέχνη από την αρχαιότητα, ο Κλουβάτος εισηγήθηκε νέα πορίσματα (για τα κυκλαδικά ειδώλια, τους Κούρους κ.ά.) τα οποία σύντομα σχεδιάζει να εκδοθούν σε βιβλίο, «γιατί χάθηκαν διδάγματα χιλιετιών».<p><b> Απάρτης, ο δάσκαλος</b><p> Η γνωριμία του με τον περίφημο γλύπτη και δάσκαλό του Θανάση Απάρτη (1899-1972) στάθηκε, ομολογεί, μοιραία για την πορεία του. «Ο Απάρτης είχε έρθει στην Ελλάδα από το Παρίσι να εγκαταστήσει ένα άγαλμα, έναν έφηβο -σήμερα το έχουν τοποθετήσει στη διασταύρωση της Αναπαύσεως (Α' Νεκροταφείο). Ωσπου να το ολοκληρώσει είχανε μπει οι Γερμανοί στο Παρίσι και δεν μπορούσε να επιστρέψει. Αναγκαστικά περέμεινε εδώ και άρχισε να δουλεύει σε ένα εργαστήριο στην οδό Αρδηττού.<p> »Εκείνο τον καιρό παρακολουθούσα κάποια μαθήματα ιστορίας της τέχνης με τον Προκοπίου, ο οποίος είχε μια ελεύθερη Ακαδημία. Κάποια στιγμή μάς είπε ότι θα κάνουμε και επισκέψεις σε εργαστήρια. Ολοι οι μεγάλοι δημιουργοί είχαν επιστρέψει στην Ελλάδα από τα κέντρα στην Ευρώπη λόγω της γερμανικής κατοχής. Μεταξύ των ονομάτων που ανέφερε ότι θα επισκεπτόμασταν, τον Γουναρόπουλο, τον Παρθένη κ.ά., ανέφερε και τον Απάρτη. Μέσα σε δυο μέρες πάω και τον βρίσκω. Είχα πάρει και ένα ντοσιέ με έργα μου να του δείξω, μου το' κλεισε και μου είπε να πηγαίνω κάθε Τρίτη και Παρασκευή στα εργαστήρια γλυπτικής που πραγματοποιούσε.<p> »Σ' αυτά έρχονταν και πολλοί άλλοι. Μαθητές του ήταν ο Ζογγολόπουλος, ο Λουκόπουλος, ο Κουλεντιανός, ο Μέμος Μακρής, ο Ανδρέου, η Βάσω Κατράκη, ο Τάσσος. Με δέχτηκε, λοιπόν, με έβαλε να κάνω ελεύθερο σχέδιο, με παρακολουθούσε και μέσα σε μια βδομάδα, την ώρα που πήγαινα να φύγω, μου δίνει το κλειδί και μου λέει: Tο εργαστήριο είναι στη διάθεσή σου. Βλέπω ότι έχεις όρεξη, να έρχεσαι να δουλεύεις όποτε θέλεις».<p> Από εκείνη τη στιγμή μαθητής και δάσκαλος γινήκανε αχώριστοι.<p> «Στον Απάρτη βεβαίως μπήκα πλέον μέσα σε εργαστήριο γλυπτικής, γιατί αρχικά συνδύαζα τη ζωγραφική και τη γλυπτική. Το εργαστήρι του ήταν ένα κέντρο στο οποίο συγκεντρώνονταν όλοι οι διανοούμενοι. Στον Απάρτη χρωστώ πολλά για τη διδασκαλία του, στον Ζογγολόπουλο, που έκανα βοηθός του, όπως και στον Καπράλο, οφείλω πολλά γιατί ήταν τολμηρός, ερευνητής δημιουργός και με βοήθησε να αποκτήσω θάρρος».<p><b> «Στο φως του ήλιου»</b><p> Η μεγάλη συμβολή του Απάρτη στη γλυπτική, για τον Κλουβάτο, εντοπίζεται «στην επαναφορά της ιδέας της δημιουργίας των αγαλμάτων στο φως του ήλιου». «Διότι οι Δυτικοί είχαν καθιερώσει τα εργαστήριά τους να έχουν σταθερό φως βορεινό. Αυτός ήταν και ο λόγος που κάνανε τα μπαρόκ, τα σκαμμένα με τόσους όγκους, ώστε να έχουν τα γλυπτά φωτοσκιάσεις. Ο Ροντέν, που ήταν καθηγητής του Απάρτη, συνιστούσε στους μαθητές του όταν τελειώνουν τα έργα τους να δίνουν και μια γροθιά, να μπαίνει, να υποχωρεί η επιφάνεια, να ξαφνιάζει η φωτοσκίαση. Ο Απάρτης επανέφερε επομένως τον τρόπο που είχαν οι αρχαίοι, αντίθετα από τα εργαστήρια των δασκάλων του. Διότι στην αρχαιότητα όλα τα αγάλματα δουλεύονταν στον ήλιο. Αυτός ήταν και ο λόγος που οι μεγάλες επιφάνειες των έργων τους δεν δημιουργούσαν σκιές - κάτι που εγκαταλείπεται βεβαίως στην κλασική περίοδο, οπότε ξεκινά μια τεχνική επίδειξη». <p> Μολονότι στην Καλών Τεχνών καθηγητής του ήταν ο Μπισκίνης, ωστόσο «δάσκαλο των δασκάλων» του ο Κλουβάτος θεωρεί μονάχα τον Απάρτη.<p> «Ο Απάρτης είχε ξεκαθαρίσει τις αρχές της αυστηρής γλυπτικής γύρω στον πέμπτο αιώνα, γεγονός που με ωφέλησε πάρα πολύ. Γιατί και εγώ με τη δουλειά μου στάθηκα πολύ στην αρχαιότητα», συμπληρώνει.<p><b> Γλυπτό και περιβάλλον</b> <p> Αυτό είναι εμφανέστατο όχι μονάχα στην καθ' εαυτή δημιουργία τού καλλιτέχνη, αλλά και στις μελέτες που έχει εκπονήσει. Παρ' όλα αυτά, ο Κλουβάτος ανατρέχει πάντοτε στην τέχνη πριν από τον 5ο αιώνα π.Χ., αγνοώντας προκλητικά τον ακμάζοντα 5ο αιώνα. <p> Γιατί; «Διότι πριν από τον 5ο αιώνα π.Χ. συναντάμε το πιο σοβαρό έργο στην εικαστική πλαστική που δημιούργησε ποτέ το ανθρώπινο χέρι και ο ανθρώπινος νους. Υπήρχε μια τεράστια σημαντικότατη παράδοση, η οποία άρχισε να ξεφτίζει στην κλασική περίοδο, γιατί οι καλλιτέχνες άρχισαν να αιχμαλωτίζονται από τη λεπτομέρεια της πτυχολογίας και της δεξιοτεχνικής επίδειξης. Στον πέμπτο αιώνα η ουσία χάθηκε», απαντά.<p> Σημείο αναφοράς στη δημιουργία και το στοχασμό του αποτελούν τα κυκλαδικά ειδώλια. «Αν ζητήσουμε να βρούμε τις πλαστικές λύσεις στην κυκλαδική περίοδο συναντιόμαστε με την εποχή μας, η οποία αναζητεί μια πολύ μεγάλη αφαίρεση, όπως λέγεται σήμερα, ενώ τότε τη λέγανε συμπύκνωση».<p><b> Από γκρεμισμένες οικοδομές</b><p> Ωστόσο, ο καλλιτέχνης, κοντά σε όλες αυτές τις αναζητήσεις, βαθμηδόν απορροφήθηκε από τη χωροπλασία. «Ηθελα το γλυπτό να έχει άμεση σχέση με τον περιβάλλοντα χώρο του. Αρχισα να αναζητώ τη μορφοπλαστική του περιβάλλοντος. Τη χωροπλαστική μου τη στηρίζω στα διαχρονικά κατάλοιπα από τις αρχαιότητες. Οι μορφές μου συμβολίζουν πάντοτε αυτό που αντιστέκεται στη διάρκεια του διαχρονισμού». <p> Στηριγμένος λοιπόν στις χωροπλαστικές του αναζητήσεις και αρχές, ο Κλουβάτος διαμόρφωσε εκατοντάδες μέτρα σε εξωτερικούς και εσωτερικούς χώρους σε όλη την Ελλάδα. «Χρησιμοποιώ κατάλοιπα από γκρεμισμένες οικοδομές, διαλέγω ό,τι μπορεί να αντέξει, να συμβολίζει κάτι που μπορεί να ξαναζωντανέψει συμπληρωμένο. Δημιουργείται αναγκαστικά μια φιλοσοφία πάνω στα πράγματα, βλέπεις ότι η ανθρώπινη μορφή εδώ και χιλιετίες δεν έχει αλλάξει. Εγώ αναζητάω μια ελευθερία της ανθρώπινης πνευματικής φύσης μέσα από τα υλικά, που είναι και το ίδιο μου το βίωμα», καταλήγει.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
