 Σε βελτίωση των μεταξύ τους σχέσεων προσβλέπουν Ευρωπαϊκή Ενωση και Ρωσία, και
προς την κατεύθυνση αυτή θα προσπαθήσουν να κάνουν συγκεκριμένα θετικά βήματα κατά τις συναντήσεις του Ρώσου προέδρου Πούτιν με Ευρωπαίους αξιωματούχους στο
 Λίγο πριν αναχωρήσει από τη Μόσχα για τη γαλλική πρωτεύουσα, όπου θα πραγματοποιηθεί η σύνοδος κορυφής Ε.Ε.-Ρωσίας, η δεύτερη αφότου ανέλαβε πρόεδρος, ο Πούτιν δήλωσε ότι δεν αποκλείει «ενσωμάτωση» της Ρωσίας στην Ε.Ε.,
 «Πρόθεσή μας είναι να διευρύνουμε όλους τους τομείς των σχέσεών μας και δεν αποκλείω σε κάποιο στάδιο οι σχέσεις μεταξύ Ρωσίας και Ε.Ε. να πάρουν χαρακτήρα ενσωμάτωσης», δήλωσε ο Βλαντίμιρ Πούτιν σε συνέντευξή του, όταν ερωτήθηκε για την πιθανότητα ένταξης της Ρωσίας στην Ε.Ε. «Η Ρωσία είναι πάνω από όλα χώρα ευρωπαϊκή, λόγω νοοτροπίας και κουλτούρας», εξήγησε ο Πούτιν, διευκρίνισε όμως ότι για την ώρα «οι ισχύουσες πολιτικές και κυρίως οικονομικές συνθήκες δεν είναι τέτοιες ώστε να επιτρέπουν στη Ρωσία να γίνει πλήρες μέλος της Ενωσης».
 Η επίσκεψη του Ρώσου προέδρου στη Γαλλία άρχισε χθες βράδυ. Για σήμερα ήταν προγραμματισμένη συνάντησή του με το Γάλλο πρόεδρο Σιράκ, τον πρόεδρο της Ευρωπαϊκής Επιτροπής Ρομάνο Πρόντι και τον επικεφαλής της ΚΕΠΠΑ Χαβιέρ Σολάνα.
Μεταξύ των θεμάτων προς συζήτηση είναι μια μείζων συμφωνία στον τομέα της ενέργειας. Η προτεινόμενη συμφωνία προβλέπει ανάπτυξη «στρατηγικής εταιρικής σχέσης» μεταξύ Ε.Ε. και Ρωσία με στόχο την αύξηση των ρωσικών εξαγωγών σε φυσικό αέριο και πετρέλαιο, με αντάλλαγμα ουσιαστικές ευρωπαϊκές επενδύσεις στο ρωσικό ενεργειακό τομέα.
 Οι απανωτές αυξήσεις στην τιμή του πετρελαίου τον τελευταίο χρόνο και οι εκδηλώσεις διαμαρτυρίας κινημάτων πολιτών αναγκάζουν την Ε.Ε. να εντείνει τις προσπάθειές της ώστε να μειώσει την εξάρτησή της από τον Οργανισμό των κρατών που εξάγουν πετρέλαιο. Ετσι στρέφεται στη Ρωσία, της οποίας όμως τη σταθερότητα και την ευημερία πρέπει να διασφαλίσει.
 «Θέλουμε μια ευημερούσα, σταθερή Ρωσία που θα αναπτύσσεται, που θα εκσυγχρονίσει τους πολιτικούς θεσμούς, που θα οικοδομήσει τη δημοκρατία», δήλωσε με αφορμή την επίσκεψη Πούτιν ο Γάλλος υπουργός εξωτερικών Ιμπέρ Βεντρίν. Ο Βεντρίν αναφέρθηκε, επίσης, στο θερμό θέμα της Τσετσενίας και τους άστοχους έως εγκληματικούς -κατά πολλούς- χειρισμούς της Μόσχας, για να πει ότι «δεν αποτελεί κεντρικό θέμα συζήτησης». Σήμερα όμως και με αφορμή την ανοιχτή πληγή της Τσετσενίας, ομάδα κορυφαίων Γάλλων διανοουμένων έχουν προγραμματίσει στο Παρίσι εκδήλωση διαμαρτυρίας κατά του Πούτιν.
 Είναι η πρώτη επίσκεψη του Ρώσου προέδρου στο Παρίσι ο οποίος θα συνδυάσει δουλειά και ψυχαγωγία.
