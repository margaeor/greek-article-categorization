<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">




<b>Της ΝΑΤΑΛΙ ΧΑΤΖΗΑΝΤΩΝΙΟΥ</b><p> Τι ακριβώς είναι ένας συλλέκτης έργων τέχνης; Οποιος βιαστεί να απαντήσει το αυτονόητο, έχασε. Διότι αν ακούσει το περιστατικό που διηγείται ο Βλάσης Φρυσίρας, θα μάθει ότι ένας συλλέκτης μπορεί να είναι και «πρεζιτέντε». Πρόεδρος δηλαδή στην τρέλα, την εμμονή και το πάθος...<p> «Πριν από 10 χρόνια, στο Παρίσι, έπεσε στα χέρια μου ένα βιβλίο του Γιουγκοσλάβου ζωγράφου Νταντό. Ο, τι είδα με προκάλεσε τόσο, που τρελάθηκα κι άρχισα να ψάχνω να τον βρω για να τον γνωρίσω κι όχι μόνο για να αγοράσω έργα του -αυτά άλλωστε τα έβρισκα και στις γκαλερί στο Παρίσι. Ρώτησα λοιπόν διάφορους ζωγράφους να δω αν τον ξέρει κανείς. Μου είπαν ότι ζει κάπου έξω από το Παρίσι, χωρίς τηλέφωνο, εντελώς απομονωμένος και αφοσιωμένος στην τέχνη του. Δεν το έβαλα κάτω. Ψάχνοντας βρήκα στη Νορμανδία κάποιον χαράκτη του. Του τηλεφώνησα και του είπα: "Mπορείς να με φέρεις σε επαφή με τον Νταντό; Θα σου δώσω ό,τι θέλεις"! Σηκώνεται ο χαράκτης, πάει 4-5 ώρες ταξίδι και βρίσκει τον Νταντό. Του λέει για εμένα, εκείνος συμφωνεί να με γνωρίσει και ένα Σάββατο έρχεται ο χαράκτης, με παίρνει και με πάει σ' εκείνον. Ολη η ιστορία μου στοίχισε ένα εκατομμύριο -συμπεριλαμβανομένων και των όσων έδωσα αγοράζοντας σε ανταπόδοση κάποια ωραία χαρακτικά από τον χαράκτη. Η γνωριμία μου με τον Νταντό ήταν όμως μία συγκλονιστική εμπειρία. Στο τέλος της συνάντησής μας μου είπε: Οταν βλέπω έναν άνθρωπο, του δίνω ένα παρατσούκλι. Εσένα θα σε πω "πρεζιτέντε", διότι είσαι πιο τρελός από εμένα...».<p> Αυτή η τρέλα, με την έννοια της δημιουργικής εμμονής ή του πάθους για την τέχνη και για την απόκτηση ενός έργου, ήταν η «μαγιά» που φούσκωσε τη συλλογή του δικηγόρου Βλάση Φρυσίρα, που διατήρησε ακέραιο παρά τα δεκάδες προβλήματα το όνειρό του για τη δημιουργία ενός μουσείου.<p><b> Και να...</b><p> Mουσείο και προγραμματισμός<p> Για τα τέλη Νοεμβρίου υπολογίζονται τα εγκαίνια του Μουσείου Φρυσίρα στην Πλάκα.  H μάλλον των μουσείων Φρυσίρα, μια που πρόκειται για δύο οικήματα στον ίδιο δρόμο της Πλάκας: Μονής Αστερίου 3 και 7, στεγάζεται η τεράστια συλλογή Φρυσίρα. Ητοι, 3.000 έργα, 2.000 λάδια δηλαδή και 1.000 σχέδια και χαρακτικά, όλα ανθρωποκεντρικά, όλα μαζί ικανά να ιχνηλατήσουν τις τάσεις και να καταγράψουν τα πρόσωπα της ευρωπαϊκής ζωγραφικής από τον Β  Παγκόσμιο Πόλεμο μέχρι σήμερα. Στο μουσείο όμως δεν θα φιλοξενηθεί μόνο η συλλογή.<p> «Σχεδιάζω στο κτίριο της Μονής Αστερίου 3 να φιλοξενείται σε μόνιμη βάση η συλλογή με αλληλοσυμπληρώσεις. Στο άλλο κτίριο θέλω να κάνουμε 3-4 εκθέσεις ετησίως Ελλήνων και Ευρωπαίων καλλιτεχνών. Ανά διετία θα κάνουμε και στο 3Σ μία μεγάλη αναδρομική έκθεση. Θα ξεκινήσουμε το Νοέμβριο του 2001 με την έκθεση του Βέλγου Κονσταντίν Περμέκε -από τους 4 σημαντικότερους Βέλγους σύγχρονους του Πικάσο- σε συνεργασία με το βελγικό ΥΠΠΟ και το μουσείο Veranneman. Το Μάρτιο του 2001 στο "7" θα γίνει αναδρομική έκθεση του Ολλανδού ζωγράφου Πατ Αντρέα, καθηγητή σήμερα στη σχολή Καλών Τεχνών στο Παρίσι. Θα ακολουθήσουν εκθέσεις του Γάλλου Βινσέν Κορπέ, του Τάσου Μισούρα, του Ιταλού Αντρέα Μαρτινέλι. Για το 2002 σχεδιάζω μεγάλη αναδρομική έκθεση του Ζαν Ρουστέν, καθώς και μία μεγάλη έκθεση των συλλογών της Μάρλμπορο (Φρόιντ, Μπέικον κ.ά.). <p> Στη διαδρομή του χρόνου θέλω να κάνω και μία σημαντική έκθεση φωτογραφίας. Εχω στο μυαλό μου να αρχίσω να συλλέγω κάποια πράγματα, ανθρωποκεντρικά κι αυτά...».<p> Ολα αυτά τα σχέδια κάνουν τον συλλέκτη να δηλώνει «ευτυχής που το μουσείο θα προσφέρει τη δυνατότητα στους Ελληνες να δουν τι συμβαίνει στον ευρωπαϊκό χώρο -άλλο να το βλέπεις στον τόπο σου κι άλλο ως επισκέπτης στο εξωτερικό. <p> Μας δίνεται επίσης η δυνατότητα να αντιπαραθέσουμε τους Ελληνες ζωγράφους με τους υπόλοιπους Ευρωπαίους και να κρίνουμε αν είναι ισότιμοι».<p> Αυτό το τελευταίο είναι ήδη ευδιάκριτο στις αίθουσες των δύο χώρων: Ελληνες παλαιότεροι (π.χ., Μόραλης) ή νεότεροι (π.χ., Σακαγιάν, Δασκαλάκης) συνυπάρχουν αρμονικά με τον Ρουστέν, τον Πατ Αντρέα, τον Μπλέικ και τον Μαρτινέλι.<p> Μπαίνοντας κανείς στα δύο μουσεία, προτού ακόμα τα έργα να αποσπάσουν την προσοχή του θα προσέξει αναμφισβήτητα τον άριστο φωτισμό. Eίναι από τους τελειότερους που έχουμε δει ποτέ. Εντυπωσιακά είναι και αυτά καθαυτά τα κτίρια, όπως έχουν διαμορφωθεί. Στο κτίριο «3» μία εσωτερική σκάλα οδηγεί τον επισκέπτη στις αίθουσες έκθεσης. Το «κλιμακοστάσιο» είναι από μόνο του ένας υπέροχος χώρος που, δημιουργώντας ένα φωτεινό αίθριο, αφήνει να «κρέμονται» εκατέρωθεν τα μικρά μπαλκονάκια των ορόφων. Αλλη διάταξη έχει το κτίριο «7», χωρίς ωστόσο να έχει να ζηλέψει τίποτα. H μικρή του αυλή διακοσμημένη με ένα υπέροχο έργο του Τρανού είναι αμφιθεατρική. Οχι τυχαία, αφού εκεί θα διοργανώνονται στο μέλλον κάποιες ποιητικές και λογοτεχνικές βραδιές. Ο χώρος μέσα χωρίζεται σε δύο επίπεδα. Στο πρώτο, ένας μακρύς διάδρομος που οδηγεί σε δύο αίθουσες ξεκινά από ένα εντυπωσιακό ημικύκλιο και καταλήγει σε ένα γλυπτό του Λάπα. Το δεύτερο επίπεδο είναι μία σχεδόν ενιαία ευρύχωρη αίθουσα.<p> Και στα δύο κτίρια η πρόσοψη έχει παραμείνει ως είχε. Πρόκειται άλλωστε για διατηρητέα. «Η κατοικία στην Πλάκα», υπενθυμίζει ο Βλάσης Φρυσίρας, «έχει την ιδιομορφία να είναι αμιγής, βάσει ενός διατάγματος που έχει ψηφιστεί πρόσφατα. Δεν μπορείς να αλλάξεις τη χρήση ενός κτιρίου παρά μόνο κατ' εξαίρεση για πολιτιστικούς σκοπούς με απόφαση του υπουργού ΠΕΧΩΔΕ. Οταν λοιπόν αγόρασα τα κτίρια, γνώριζα ότι θα περνούσα αυτή τη διαδικασία. Υπέβαλα τα σχέδια και όσο ήταν γ.γ. του ΥΠΕΧΩΔΕ ο κ. Βούλγαρης, θερμός υποστηρικτής της ιδέας και ο άνθρωπος που με παρότρυνε να αγοράσω και το δεύτερο κτίριο, τα πάντα πήγαιναν εν τάχει. Οταν έφυγε, άλλαξαν όλα. Πέρασαν 3, 5 χρόνια για να πάρω τελικώς την άδεια. Ηταν μία άσχημη εμπειρία...».<p><b> «Αναζητώ την έκπληξη»</b><p> * Ολη αυτή η καθυστέρηση θα μπορούσε να λειτουργήσει ανασταλτικά...<p> «Αν δεν είχα την "τρέλα" να δημιουργήσω αυτούς τους χώρους, θα τα είχα παρατήσει...».<p> <b>* Τα μουσείο όμως έγινε. Ως συλλέκτης διατυπώνετε μέσω της συλλογής σας μία πρόταση. Την ίδια θα διατυπώνει και το μουσείο;</b> <p> «Η δική μου συλλογή απαρτίζεται μόνο από ζωγραφική. Τελάρο. Είναι ανθρωποκεντρική, βιωματική. Βέβαια, εγώ έχω τη συλλογή, η ευθύνη όμως για το στήσιμο μιας έκθεσης είναι των θεωρητικών που ανήκουν στο δυναμικό του μουσείου. Το υλικό που τους παρέχεται δεν απέχει βεβαίως από τη δική μου επιθυμία, αφού κι εκείνοι δεν μπορούν να ξεφύγουν από τα περιθώρια στα οποία κινείται το βλέμμα του συλλέκτη».<p><b> * Πώς είναι το βλέμμα σας;</b> <p> «Ανοιχτό. Κατά τα άλλα η συλλογή μου είναι μία ιστορία 33 ετών. Δημιουργήθηκε μάλιστα σε μια εποχή όπου τα πάντα ήταν εναντίον της ζωγραφικής. Εγώ όμως θέλησα να δείξω ότι η ζωγραφική δεν πέθανε».<p><b> * Πώς συλλέγετε έργα; Εχετε τις πηγές σας;</b> <p> «Είμαι αρκετά ενημερωμένος για το τι συμβαίνει ανά τον κόσμο. Ταξιδεύω πολύ συχνά, έχω πλήρη ενημέρωση από καταλόγους, από τις γκαλερί κι από ζωγράφους με τους περισσότερους από τους οποίους διατηρώ προσωπικές σχέσεις -αυτή είναι μία ιδιορρυθμία μου. Επιπλέον, αναζητώ -και αυτό είναι η ομορφιά της συλλογής- την έκπληξη στη διαδρομή του χρόνου. Δεν μου αρέσει να μου σερβίρουν το καθιερωμένο. Θέλω να το βρω πριν καταλάβει ο κόσμος ότι αξίζει. Ο Κλάιν Σμιθ, π.χ., βρίσκεται στη συλλογή μου εδώ και 2 χρόνια και σήμερα είναι ζωγράφος της Μάρλμπορο της Νέας Υόρκης, βραβευμένος με το "Τέρνερ". Τον είχα ανακαλύψει παιδάκι στο Λονδίνο. Είναι μεγάλη ευχαρίστηση να ψάχνεις στα ατελιέ. Αυτό έκανα πάντα. Κρατήθηκα κοντά σε παιδιά 18 ετών και στη διαδρομή του χρόνου πότε ο Σακαγιάν, πότε ο Μισούρας, πότε ο Δασκαλάκης, αλλά και τόσοι άλλοι, με δικαίωσαν».<p> Πάντα με νέους<p> <b>* Το «πουλέν» σας τώρα;</b> <p> «Εχω κατ' αποκλειστικότητα στο μουσείο μου έναν νέο Ιταλό ζωγράφο, τον Μαρτινέλι. Αισθάνομαι τιμή που τον ανακάλυψα».<p><b> * Κι από Ελληνες; </b><p> «Υπάρχει τώρα ένα παιδί στην ΑΣΚΤ, ο Θεόφιλος ο Κατσιπάνος, τον οποίο εμπιστεύομαι πάρα πολύ. Νομίζω ότι είναι σπουδαίος καλλιτέχνης. Δεν θέλω να χάσω την επαφή μου με τους νέους. Γι' αυτό και στον κατάλογο που έβγαλα φιλοξενώ νέα παιδιά, που δεν έχουν κάνει ακόμα ατομική έκθεση. Δεν θέλω να στερώ την ελπίδα από αυτά τα παιδιά. Μπορεί κάποτε να γίνουν μεγάλοι, μπορεί και να μη με δικαιώσουν. Αλλά ελπίδα υπάρχει. Και επιπλέον δημιουργείται και μία άμιλλα στους ακόμα νεότερους, διότι υπάρχει ένας Φρυσίρας που μπορεί να τους ανοίξει την πόρτα».<p><b> * Εχετε, είπατε, την ιδιορρυθμία να γνωρίζετε προσωπικά τους καλλιτέχνες. Πώς τους βρίσκετε;</b> <p> «Από απίθανες συμπτώσεις. Από τη σχολή που έχει κάποιος φοιτήσει, από μία κάρτα που μπορεί να έχει βγάλει τυχαία με ένα έργο του...».<p><b> * Γιατί ψάχνετε τους ίδιους; </b><p> «Είναι σπουδαία η προσωπική επαφή».<p> <b>* Σας έχει απογοητεύσει κανείς τους;</b> <p> «Κανένας. Οσο πιο επιτυχημένος είναι κάποιος, τόσο πιο απλός, βαθιά μορφωμένος και αξιοπρεπής είναι. Δυστυχώς, όμως, έχω μεγαλύτερη συμπαράσταση και σεβασμό από τους ξένους καλλιτέχνες απ' ό,τι από τους Ελληνες. Μερικοί από αυτούς είναι υπερόπτες, χωρίς αυτό να σημαίνει ότι δεν υπάρχουν και προσγειωμένοι άνθρωποι...».<p><B> * Υπάρχει κάποιος από τους ζωγράφους που γνωρίσατε που σας ζωγράφισε; </B><p> «Πάρα πολλοί. Οσοι με ένιωσαν φίλο τους με ζωγράφισαν. Σκέφτομαι να κάνω κάποια στιγμή μια έκθεση με αυτοπροσωπογραφίες των ζωγράφων και με δικά μου πορτρέτα -έχω καμιά 20αριά. Θέλω όμως πρώτα να με φτιάξει και ο Ρουστέν».<p> Yπέρβαση ζωής<p><b> * Πόσο μοναχικό και «επικίνδυνο» χόμπι είναι η συλλογή έργων τέχνης;</b> <p> «Αν αφιερωθείς στην τέχνη, κάνεις μια υπέρβαση ζωής. Για μένα ήταν ένας τρόπος να ισορροπώ στις επαγγελματικές μου δυσκολίες. Ηταν μια εμμονή που έχει ξεφύγει από τα όρια της λογικής. Χρειάζεται βέβαια θάρρος. Εχω την ευθύνη της επιλογής μου και δεν είμαι ο άνθρωπος που ζητά τη βοήθεια του κράτους. Εάν η πολιτεία θέλει να κατανοήσει πως ό,τι κάνω είναι σημαντικό και χρήζει συμπαραστάσεως, ας το κάνει».<p> <b>* Δεν ζητήσατε τη βοήθεια του κράτους;</b> <p> «Οταν κάποτε το έκανα, μου έκλεισαν την πόρτα. Το κλείσιμο αυτής της πόρτας μού άνοιξε άλλες πόρτες. Με δυνάμωσε κι έβαλα στοίχημα να πετύχω σ' ό,τι κάνω. Γιατί να μην πάει άλλωστε καλά το μουσείο Φρυσίρα; Ο Φρυσίρας και επιτυχημένος επαγγελματίας είναι και δυναμικός είναι. Γιατί να μην μπορεί να στήσει ένα μουσείο που να ζήσει μόνο του; ».<p> <b>* Για το νέο Μουσείο Μοντέρνας Τέχνης στο Φιξ ποια είναι η άποψή σας; </b><p> «Δεν είμαι αρνητικός σε κάθε προσπάθεια (με τα μείον και τα συν της) που ανοίγει την πόρτα στο χώρο της τέχνης. Αν ήμουν υπουργός Πολιτισμού, θα υπήρχαν 50 μουσεία σαν το Φιξ κι όχι ένα. Εγώ, ένας απλός δικηγόρος, έφτιαξα δύο μουσεία στην Πλάκα. Είναι τόσο απλό κι όχι τόσο ακριβό. Διάθεση και εντιμότητα να υπάρχει...».<p> <b>* Οι σχέσεις των συλλεκτών πώς είναι; Ανταγωνιστικές;</b> <p> «Καθόλου. Κάποτε αγόρασα Πίτερ Μπλέικ από τον παλιό Γάλλο γκαλερίστα Κλοντ Μπερνάρ. Οταν τελείωσε η συναλλαγή μας, μου λέει  έλα να σου δείξω τη δική μου συλλογήΣ. Ηταν εκπληκτική! Είχε Μπέικον, Μονέ, Ματίς, φοβερά πράγματα. Σε έχω τρελάνει; Σ, με ρωτάει. Και του απαντώ:  Ο Αίσωπος είχε γράψει πως όσα δεν πιάνει η αλεπού τα κάνει κρεμαστάρια. Αν μπω σ' αυτή τη διαδικασία θα τρελαθώ, γιατί δεν μπορώ να αποκτήσω Μπέικον και Ματίς. Αρκούμαι λοιπόν να πω ότι ο Ρουστέν και ο Σακαγιάν που έχω είναι εξίσου καλοί με αυτούς που έχεις...».<p> <b>* Υπάρχουν βράδια που δεν έχετε κοιμηθεί για ένα έργο; </b><p> «Βέβαια. Μέχρι να αποκτήσεις ένα έργο, περνάς μια διαδικασία τρέλας».<p><b> * Κι αν δεν το αποκτήσετε;</b> <p> «Εκεί είναι τα δύσκολα. Προσπαθώ πάντως να αρκούμαι σε κάτι στα μέτρα μου, διότι αν μπω στη λογική του "τι δεν μπορώ", θα τινάξω τα μυαλά μου στον αέρα».<p><b> * Με τους Ελληνες συλλέκτες οι σχέσεις σας;</b> <p> «Με όλους τους ανθρώπους έχω καλές σχέσεις. Μπορεί να είμαι δύσκολος, αλλά έχω μάθει να σέβομαι τους άλλους, γιατί σέβομαι τον εαυτό μου. Σέβομαι πάρα πολύ τους Ελληνες συλλέκτες, σέβομαι τον Πιερίδη, τον Δάκη Ιωάννου, τον Κουβουτσάκη, όλους που προσέφεραν ή προσφέρουν το χρήμα τους, τον ιδρώτα τους, την προσωπική τους ζωή. Είναι ελάχιστοι. Και πάντα θα είναι λίγοι. Είναι άνθρωποι που ξεχωρίζουν και πρέπει να τους σεβόμαστε, είτε συμφωνούμε με τις επιλογές τους είτε όχι. Διότι όλοι οι συλλέκτες συμβάλλουν στον πολιτισμό του τόπου τους και καταγράφουν τον πολιτισμό της εποχής τους».<p> <b>* Ας τελειώσουμε την κουβέντα με τη δική σας αρχή: Ποιο ήταν το πρώτο πρώτο έργο που αποκτήσατε;</b> <p> «Το 1963, φοιτητής της Νομικής, ήμουν γείτονας με έναν αυτοδίδακτο ζωγράφο, έναν Γιώργο Γκόνη, που έφτιαχνε αντίγραφα αναγεννησιακών έργων και κυρίως εικόνες του Χριστού: Σταύρωση, Αποκαθήλωση. Ωραία έργα. Από αυτόν αγόρασα ένα δυο έργα και του έδινα 100 δρχ. το μήνα από τις 1.500 δρχ. που είχα μηνιαίο εισόδημα. Τα 'χω κρατήσει αυτά για ενθύμιο. Κι εγώ όταν ξεκίνησα να ζωγραφίζω, εικόνες του Χριστού ζωγράφιζα. Κατάλαβα αργότερα γιατί: σαν παιδάκι του χωριού, η πρώτη μου επαφή με τη ζωγραφική ήταν μέσω των εικόνων στην εκκλησία...».<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
