<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

<b>Του ΣΑΒΒΑ ΛΙΒΑΝΙΟΥ</b><p>
 Και μόνο για το γκολ-αριστούργημα του Βασίλη Τσάρτα στο 82 , θ' άξιζε τον κόπο η (ύστερα από πολύ καιρό) κοσμοσυρροή χθες το απόγευμα στη Νεάπολη. Πολύ περισσότερο που η αναμέτρηση Ιωνικού-ΑΕΚ (0-2) δεν είχε αυτό, μονάχα, να προσφέρει στο κοινό. Γήπεδο γεμάτο, ταράτσες και μπαλκόνια ακόμη πιο γεμάτα, αγώνας με πολλές φάσεις, διακυμάνσεις, ένταση ώς το φινάλε. Φανταστείτε, οι ηττηθέντες είχαν δύο ευκαιρίες με τον Νταρακλίτσα, τη μία ακριβώς μετά το 0-1 (83  σουτ άουτ) και την άλλη αμέσως πριν από το 0-2 (92 , επέμβαση Ζαγοράκη). Στην αντεπίθεση, ο σκόρερ του πρώτου γκολ έγινε δημιουργός του δεύτερου με την πάσα προς τον (εκτελεστή) Κασάπη. <p>
 Οι ποδοσφαιριστές, ιδίως εκείνοι του Ιωνικού που ούτε στην Εθνική παίζουν ούτε στην Ευρώπη, μπήκαν στο τερέν-χαλί σαν...αμολημένοι, θαρρείς, από το κλουβί της (λόγω μακράς διακοπής του πρωταθλήματος) απραξίας. Το ξεκίνημα της αναμέτρησης δεν θα μπορούσε, συνεπώς, να είναι πιο θεαματικό. Με την μπάλα ν' ανεβοκατεβαίνει από περιοχή σε περιοχή σε ρυθμό που δεν άφηνε το παραμικρό περιθώριο στον θεατή να χαλαρώσει ή, πολύ περισσότερο, ν' αδιαφορήσει. Με τις ευκαιρίες, πιο πολλές στις αντεπιθέσεις του Ιωνικού παρά στις οργανωμένες επιθέσεις της ΑΕΚ, να διαδέχονται η μία την άλλη. Με ορισμένα πεντάλεπτα που όντως έκοβαν την ανάσα. <p>
 Οπως, επί παραδείγματι, το αρχικό: μπαλιά του Βιλανάκη, τετ-α-τετ Μουτσοτρίγκο-Ατματσίδη, πλασέ άουτ (2 ). Αμέσως μετά, ο Κομπαγιάσι μόνος σε θέση βολής, σουτ άουτ (3 ). Και, εν συνεχεία, σε ανάλογη θέση ο Ζήκος, όμως το σουτ ήταν χλιαρό στα χέρια του Στρακόσα (4 ). Ή πάλι, με αφετηρία τον καταλογισμό ανύπαρκτου οφσάιντ σε βάρος του Ρουίς (17 ), από το 15  κι ύστερα: σουτ του Κομπαγιάσι από το ύψος του πέναλτι, απόκρουση αυτοθυσίας του Φερούζεμ με το σώμα (18 ). Σουτ του Μουτσοτρίγκο, από πλάγια θέση, άουτ αφού νωρίτερα ο Κομπαγιάσι με μία κίνηση άδειασε Ζαγοράκη και Ζήκο (19 ). <p>
 Ο Γιάννης Παθιακάκης προέκρινε, ξανά, το σχήμα με τον Ζαγοράκη ανασταλτικό μέσο (αντί του Πετκόφ) και τον Λάκη δεξιό οπισθοφύλακα, όμως η Ενωση έδειχνε ευάλωτη στα άκρα της, με τον Λάκη αλλά και με τον Κασάπη, κι απέμενε μονάχα ο Φερούζεμ ν' αναχαιτίζει την ποιότητα των, κατά κόρον αλλοδαπών, στελεχών (της επιθετικής λειτουργίας) του Ιωνικού. Ακόμη και σε κόρνερ, του Αφάς στο 21 , ο προωθημένος Ξανθόπουλος είχε την πολυτέλεια να φτάσει ανενόχλητος στην κεφαλιά (άουτ).<p>
 Στην απέναντι περιοχή: οι μπαλιές του Τσάρτα δεν περνούσαν εύκολα, και το μοναδικό αξιόλογο απ' ευθείας φάουλ του Μακεδόνα βιρτουόζου (42 ) το εξουδετέρωσε ο Στρακόσα, όπως το 'κάνε και αργότερα (πιο δύσκολα) στο 66 . Ο Νάβας, κινητικός, ωστόσο δεν ολοκλήρωνε τις πρωτοβουλίες του. Ο Ρουίς φάνηκε μόνο στην ενέργεια του 28  (σέντρα, ο Νικολαΐδης δεν πρόλαβε να βάλει το πόδι). Ο δε Ξανθόπουλος έκανε καλή δουλειά, κοντά στον Ντέμη. Τη μία φορά που εκείνος του ξέφυγε (10 ), σήκωσε κακώς τη σημαία ο εξ Ευβοίας λάινσμαν Σταύρου. Στην εξέδρα ο Δημήτρης Μελισσανίδης, άλλοτε πρόεδρος και των δύο ομάδων, ευχόταν να είναι...ενεργός παράγοντας! <p>
 <b>Mονόλογος</b><p>
 Ο Μπλαχίν στο μεταξύ, με το που παρήλθε το πρώτο ημίωρο, έβλεπε με σχετική ανησυχία τους δικούς του (κυρίως επειδή έδειξαν να κουράζονται ο Αφάς κι ο Κομπαγιάσι, καίριοι μοχλοί ανάπτυξης) να υποχωρούν. Απόδειξη του προβληματισμού του Ουκρανού τεχνικού το γεγονός ότι με το ξεκίνημα του β  ημιχρόνου αντικατέστησε επιθετικό παίκτη (Μουτσοτρίγκο) με ανασταλτικό (Νταρακλίτσας). Η ΑΕΚ, παρά ταύτα, βγήκε δυνατά για το δεύτερο μέρος, πήρε τον έλεγχο και επέβαλε σχεδόν μονόλογο. Μονάχα σε μία περίπτωση (51  συρτή σέντρα Αφάς στη μικρή περιοχή, επέμβαση του Καψή προ του Κομπαγιάσι) ανησύχησε στα μετόπισθέν της. Κι ο Ατματσίδης περίμενε ώς το 70  για την πρώτη (σε κόρνερ) απόκρουσή του. Σε προσπάθεια του Βιλανάκη.<p>
 Κοντά στον Στρακόσα, αντιθέτως, η μάχη άναψε για τα καλά. Ο Τσάρτας, σε μπαλιά του Λάκη, βρέθηκε σε πλεονεκτική θέση αλλά έχασε το κοντρόλ (49 ). Ο Μικές πρόλαβε την ύστατη στιγμή, σε μπαλιά του Τσάρτα, να βάλει κόντρα στον Νικολαΐδη και ν' αποτρέψει το 0-1 (47 ), άλλες τρεις φορές ο Νικολαΐδης «ακούμπησε» το γκολ (48  σουτ άουτ, 52  πλασέ στα πόδια του Στρακόσα από σέντρα του Λάκη, 64  σουτ, από μπαλιά του Τσάρτα, και απόκρουση του γκολκίπερ), ενώ στο 57  τον φρέναρε, εκ νέου, η σημαία του (άλλου) λάινσμαν, του εξ Ηλείας Γιαννόπουλου. <p>
 Το σουτ-γκολ του Τσάρτα, ωστόσο, δεν υπήρχε τρόπος ν' αποτραπεί. Εξω από την περιοχή και προς τ' αριστερά της επίθεσης το δέκα το καλό των νικητών σήκωσε το κεφάλι, «πήρε τα μέτρα» της εστίας, σημάδεψε κι έστειλε την μπάλα στο «Γ». Η ΑΕΚ στην Κοκκινιά είχε να νικήσει από τον Οκτώβριο του '95: 4-1 με μεγαλειώδη, και τότε, εμφάνιση του Τσάρτα...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
