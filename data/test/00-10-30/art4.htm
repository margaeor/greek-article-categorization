<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Μ</b>ε τίτλο «μπουμπουνιχτό, γραμμένο, όμως, εκ βαθέων», όπως είπε ο δημιουργός τους Νίκος Μαμαγκάκης σε συνέντευξη Τύπου, τα «Ιερά τραγούδια του Ερωτα» -μια παραγγελία του ΟΜΜΑ στο συνθέτη- θα παρουσιαστούν για πρώτη φορά, Πέμπτη και Παρασκευή, στο Μέγαρο με ερμηνευτές τους Ελευθερία Αρβανιτάκη, Σαβίνα Γιαννάτου, Ειρήνη Δερέμπεη, Δημήτρη Κοντογιάννη, Ευτυχία Μητρίτσα, Σοφία Παπάζογλου, Μιχάλη Τζουγανάκη και τους λυρικούς σολίστ Μαίρη-Ελεν Νέζη και Κωνσταντίνο Μαυρογένη.<p>
 Στο νέο του έργο, που την παρουσίασή του θα σκηνοθετήσει ο Μιχαήλ Μαρμαρινός, ο Νίκος Μαμαγκάκης μελοποίησε αποσπάσματα από τα ωραιότερα κείμενα της ελληνικής λογοτεχνίας. Κείμενα που τον βασάνιζαν από την παιδική του ηλικία, που του ασκούσαν γοητεία χωρίς τότε να τα καταλαβαίνει.<p>
 Τριάντα τρία συνολικά κομμάτια προέκυψαν, που του «βγήκαν αυθόρμητα, εύκολα, όσο δημοκοπικό κι αν ακούγεται αυτό». Για να φέρουν κοντά μας λόγο «Ερωτικόν» από την Παλατινή Ανθολογία, σπαράγματα από την ποίηση της Σαπφούς. Το χορικό «Ερως ανίκατε μάχαν» του Σοφοκλή, την Επιστολή προς Κορινθίους του Αποστόλου Παύλου. Αποσπάσματα από την Ερωφίλη, τον Ερωτόκριτο, τον Θούριο. Τον Μικρό Εθνικό Υμνο του Μακρυγιάννη. Στίχους του Νίκου Καζαντζάκη από την «Οδύσσεια», των Παντελή Πρεβελάκη, Κώστα Βάρναλη, Γιάννη Ρίτσου, Γιώργου Σεφέρη. Αλλά κι έμμετρες δημιουργίες των Βασίλη Βασιλικού, Γιώργου Κλομενόπουλου, Γιώργου Ιωάννου, Γιώργη, Γιατρομανωλάκη, Αθηνάς Καραταράκη και Δημήτρη Ιατρόπουλου.<p>
 «Aν θέλεις μπορείς να μελοποιήσεις ό,τι θέλεις από μένα», διηγήθηκε ο συνθέτης ότι του έλεγε ο φίλος του Γιώργος Σεφέρης. «Μόνο τον "Ερωτικό Λόγο" μπόρεσα», διαπίστωσε ομολογώντας πως δεν μπόρεσε να μελοποιήσει τίποτα από το έργο του Οδυσσέα Ελύτη, «τον κατ' εξοχήν ερωτικό ποιητή».<p>
 Ο Νίκος Μαμαγκάκης επαίνεσε το Μέγαρο για την πολιτική των παραγγελιών τονίζοντας πως αν πάσχει από κάτι η ελληνική μουσική είναι ότι «οι μεγάλοι οργανισμοί, τα "ευαγή ιδρύματα" -όπως τα λέω εγώ- δεν δίνουν παραγγελίες». Γενναιόδωρος ήταν, όμως, και με τους συνεργάτες του σ' αυτή την παράσταση στους οποίους αναφέρθηκε διεξοδικά. Ιδιαίτερη μνεία, πάντως, έκανε στη Σαβίνα Γιαννάτου, που «αποτελεί ξεχωριστή σελίδα στην ελληνική μουσική», έγραψε τα πιο «διανοητικά» τραγούδια. Ανακεφαλαιώνοντας, ήταν συμπερασματικός: «Γι' αυτή την παράσταση κορφολόγησα ό,τι καλύτερο υπάρχει σήμερα και το στρατολόγησα...».<p>
 Ο Μιχαήλ Μαρμαρινός είπε πως σκηνοθέτησε την παράσταση ακολουθώντας τα αισθήματα που του γεννούν τα τραγούδια, αλλά και τη διττή τους ιδιότητα: να αποτελούν ταυτοχρόνως μια απόλυτα μοναχική και μια ομαδική υπόθεση...<p>
 Τους ερμηνευτές θα πλαισιώσει η Καμεράτα-Ορχήστρα των Φίλων της Μουσικής, υπό τη διεύθυνση του Μίλτου Λογιάδη.<p>
 Το ερμηνευτικό σχήμα συμπληρώνει εξαμελές φωνητικό συγκρότημα, τη διδασκαλία του οποίου έχει αναλάβει η Δέσποινα Στεφανίδου που συμμετέχει, άλλωστε, σ' αυτό ως χορωδός.<p>
 Για πρώτη φορά θα δούμε όμως και το ταλαντόφωνο, το νέο όργανο που μετά από κόπους και προσπάθειες κατασκεύασε ο Νίκος Μαμαγκάκης επιδιώκοντας να αποδώσει την «ελληνική ηχητικότητα».<p>
 Η ενδυματολογική και σκηνογραφική επιμέλεια της παράστασης είναι της Ντόρας Λελούδα κι οι φωτισμοί του Ανδρέα Σινάνου. Συμπράττουν οι ηθοποιοί Αγγελική Παπούλια και Νίκος Χατζόπουλος.<p>
 Τα «Ιερά Τραγούδια του Ερωτα», τέλος, θα εγκαινιάσουν τον κύκλο «Αφιέρωμα στο ελληνικό τραγούδι», είπε ο διευθυντής καλλιτεχνικού προγραμματισμού του Μεγάρου Νίκος Τσούχλος, που έχει στόχο να προβάλει την προσφορά εμπνευσμένων δημιουργών στην εξέλιξη του ελληνικού ποιοτικού τραγουδιού.<p>
 <b>Μ.ΒΛ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
