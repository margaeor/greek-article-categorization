<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Toυ ΜΑΝ. ΔΡΑΚΟΥ</b><p>
 Η συνταγή ήταν ίδια με την περσινή. Γκολ, ο (παροπλισμένος, εδώ και καιρό) Ανδρέας Νινιάδης, λίγο πριν από το τέλος του πρώτου ημιχρόνου, στον Πανηλειακό, που έχανε τις ευκαιρίες σε κενό τέρμα. Κι άλλα τρία (ένα, περισσότερο σε σχέση με το περσινό πέρασμα των «ερυθρολεύκων» από τον Πύργο) για να «δέσει» το γλυκό. Το μόνο που δεν έχει προβλέψει, ο (αναβαθμισμένος από το «διπλό») Γιάννης Μαντζουράκης ήταν πως θα έχανε (με τραβηγμένη, δεύτερη κίτρινη κάρτα) τον Λάμπρο Χούτο από το 39ο λεπτό της αναμέτρησης. Ακόμη και με δέκα παίκτες όμως, ο Ολυμπιακός έδειξε χαρακτήρα κι έφυγε με το επιβλητικό 4-0 σε βάρος της ομάδας του Μάκη Κατσαβάκη.<p>
 Εγινε ένα «περίεργο» ματς στον Πύργο. Βάσει των ευκαιριών, ο Πανηλειακός έπρεπε να φύγει νικητής. Ισως μάλιστα, αν πετύχαινε πρώτος το γκολ, να έφτανε εύκολα σε μια μεγάλη νίκη, επί ενός αντιπάλου που για μεγάλο διάστημα στο παιχνίδι είχε πολλά αμυντικά κενά.<p>
 Οι Πυργιώτες στάθηκαν ανίκανοι να εκμεταλλευτούν τις πλουσιοπάροχες ευκαιρίες που τους παρουσιάστηκαν στον αγώνα. Τις κλότσησαν όλες, είτε πάνω στους αντιπάλους τους είτε μακριά από το αντίπαλο τέρμα. Την ίδια ώρα, οι φιλοξενούμενοι είχαν τη στόφα της μεγάλης ομάδας. Οι αποκαλούμενοι «αναπληρωματικοί» απέδειξαν το περιβόητο βάθος του Ολυμπιακού, που είχε ξεχάσει εδώ και καιρό ο προπονητής τους.<p>
 Κι όμως όλα ξεκίνησαν (περίπου) άσχημα για τους φιλοξενούμενους. Παρ' ότι ο Γιάννης Ματζουράκης, φρεσκάρισε κατά τα 6/11 (με τη συμμετοχή των Ανατολάκη, Μαυρογενίδη, Πουρσανίδη, Γιαννακόπουλου, Νινιάδη και Αλβεζ, στην ενδεκάδα) η έλλειψη αγώνων ήταν ολοφάνερη στα πόδια των «αναπληρωματικών» του Ολυμπιακού. Η απουσία του Γιώργου Αμανατίδη παραλίγο να στοιχίσει μάλιστα, αν ο Σάββας Γιαννακίδης και ο Παναγιώτης Ζιάκας σε τέσσερις (8', 19', 29', 35') κλασικές περιπτώσεις για γκολ, δεν είχαν το μυαλό τους στους... πανηγυρισμούς, παρά στο να έστελναν την μπάλα στο πλεχτό.<p>
 Στο ίδιο διάστημα (του πρώτου ημιχρόνου) οι «ερυθρόλευκοι» είχαν διάθεση, όμως οι παίκτες του Μάκη Κατσαβάκη διέθεταν περισσότερες δυνάμεις και πίστη για το θετικό αποτέλεσμα.<p>
 Ολα έδειχναν ότι το ημίχρονο θα τέλειωνε στην ισοπαλία. Ομως μια αψυχολόγητη απόφαση του Βαλλιάνου φαίνεται πως λειτούργησε θετικά για τον Ολυμπιακό. Ηταν το 39ο λεπτό, όταν ο Λάμπρος Χούτος (είχε δεχθεί μια κάρτα από το 21') γλίστρησε στο βαρύ (από τη βροχή) τερέν. Ο Αγρινιώτης ρέφερι θεώρησε τη φάση «θέατρο» και χωρίς δεύτερη σκέψη, έστειλε τον κυνηγό του Ολυμπιακού στ' αποδυτήρια με κόκκινη κάρτα! <p>
 Τρία λεπτά αργότερα, ο Νινιάδης (από το ίδιο σημείο, την ίδια χρονική στιγμή, με το περσινό 3-0 της ομάδας του) έδινε ανέλπιστο προβάδισμα για τους «ερυθρόλευκους».<p>
 Στο δεύτερο ημίχρονο, ο Γιάννης Μαντζουράκης λειτούργησε ορθόδοξα. Σκέφτηκε να δώσει χώρο στον Πανηλειακό και να βγει στην αντεπίθεση. Ηταν όμως και τυχερός, γιατί οι Πυργιώτες (με μόλις ένα γκολ στο πρωτάθλημα) δεν... βάζουν γκολ ούτε στην προπόνηση. Σε άλλες τρεις περιπτώσεις (51', 59', 64') ο Μάντρα, ο Πις και ο Αλμανίδης «σημάδεψαν» τις άδειες εξέδρες του γηπέδου. Κι όταν το γκολ δεν έρχεται από τη μία πλευρά, μπαίνει από την άλλη.<p>
 Ο πανούργος Ανδρέας Νινιάδης (64') εκτέλεσε γρήγορα ένα φάουλ, βρήκε τον Αλβεζ κι ο Ουρουγουανός απέδειξε ότι αξίζει καλύτερης μεταχείρισης, ακόμη κι από τον άνθρωπο (τον Μαντζουράκη) που τον έφερε στο ελληνικό πρωτάθλημα. Το έργο στον Πύργο τέλειωσε λίγο μετά (76'), ύστερα από σέντρα του (κορυφαίου) Πρέντραγκ Τζόρτζεβιτς και αυτογκόλ του Γιώργου Κόλτσου. Ο Ανδρέας Νινιάδης (στο 90' και...) απλώς φρόντισε να δώσει πανηγυρικές διαστάσεις στο εντυπωσιακό 4-0 του Ολυμπιακού επί του Πανηλειακού.<p>
 Ουσιαστικά, το παιχνίδι κρίθηκε στις χαμένες ευκαιρίες των γηπεδούχων. Ηταν ευτυχής συγκυρία για τον Ολυμπιακό, ότι δεν «έφαγε» γκολ στο μηδέν-μηδέν κι επίσης ότι προηγήθηκε σε κρίσιμο σημείο (λίγο πριν από το τέλος του ημιχρόνου) παρ' ότι αριθμητικά μειονεκτούσε. Από κει και μετά, η ψυχραιμία του προπονητή, των παικτών και η βοήθεια των φιλάθλων, οδήγησαν τους «ερυθρόλευκους» στο δεύτερο «διπλό» μακριά από την Αθήνα.<p>
 Κορυφαίοι του Ολυμπιακού (του οποίου ο κόσμος στις εξέδρες του γηπέδου ζητούσε πια νίκη στη Γαλλία επί της Λιόν) ήταν ο Τζόρτζεβιτς, ο Ελευθερόπουλος και φυσικά ο πρωταγωνιστής της βραδιάς, ο Ανδρέας Νινιάδης. Προκάλεσε απορίες η απόφαση του Μάκη Κατσαβάκη, να αντικαταστήσει τον κορυφαίο στο πρώτο ημίχρονο Σάββα Γιαννακίδη με τον Σάκη Αλμανίδη. Ακόμη, ο τεχνικός του Πανηλειακού καθυστέρησε σημαντικά να κάνει τις αλλαγές και κυρίως να αλλάξει χωροταξικά την ομάδα του, να την τοποθετήσει πιο μπροστά. Αντίθετα, έμεινε πίσω χωρίς λόγο.<p>
 Ο Βαλλιάνος ήταν τυχερός, γιατί ο Ολυμπιακός νίκησε στον Πύργο. Διαφορετικά, θα είχε την τύχη του Μιχαλάκη, που έπαιξε το ματς των «ερυθρολεύκων» με τον ΟΦΗ, στο Ηράκλειο...<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
