<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>ΘΕΣΣΑΛΟΝΙΚΗ<p>
 Του ΝΙΚΟΥ ΡΟΥΜΠΟΥ<p>
 Τ</b>η σημαία της αξιοπρέπειας, της ωριμότητας, του ήθους και της σοβαρότητας, σήκωσε ο δεκαπεντάχρονος Αλβανός Οδυσσέας Τσενάι, μαθητής του Γυμνασίου Νέας Μηχανιώνας, με την άρνησή του να κρατήσει τη γαλανόλευκη στην παρέλαση της 28ης Οκτωβρίου, κι έβγαλε από τη δύσκολη θέση τους συμμαθητές, τους καθηγητές,

τους γονείς, τη νομαρχία, το υπουργείο Παιδείας και την κυβέρνηση.<p>
 Δεν έσωσε, όμως, την τιμή όσων έσπευσαν να εκμεταλλευτούν το γεγονός, εκδηλώνοντας συμπεριφορές με σημάδια ξενοφοβίας και ρατσισμού, ούτε της τοπικής κοινωνίας και του πολιτικού κόσμου που διχάστηκαν σε τέτοιο βαθμό ώστε

τα τεκταινόμενα στη Ν. Μηχανιώνα να τραβήξουν τα φώτα της δημοσιότητας επισκιάζοντας τις εορταστικές εκδηλώσεις στη Θεσσαλονίκη και τις άλλες εξελίξεις.<p>
 Ο μαθητής έδωσε μόνος του τη λύση και μαζί ένα μάθημα συμπεριφοράς, αλλά πήρε και ο ίδιος ένα μεγάλο μάθημα για τη χώρα στην οποία ζει. Παρά την απόφαση του

υπουργού Παιδείας Πέτρου Ευθυμίου, να κρατήσει τη σημαία, την οποία ήταν έτοιμοι να υλοποιήσουν οι καθηγητές, ο Οδυσσέας την παρέδωσε στο γυμνασιάρχη και την ημέρα της παρέλασης έμεινε στο σπίτι προφασιζόμενος ασθένεια. «Είναι δική μου η απόφαση και το κάνω για να μην υπάρξουν κι άλλες αντιδράσεις στην κοινωνία», εξήγησε, λίγες ώρες μετά την έντονη διαμαρτυρία του συλλόγου γονέων, που απειλούσε με αποχή των μαθητών αν έμπαινε σημαιοφόρος ο Αλβανός μαθητής.<p>
 <b>Eπεισόδια</B><p>
 Τη σημαία στην παρέλαση κράτησε η μαθήτρια Κατερίνα Καλφάκη, αλλά τα πράγματα δεν εξελίχθηκαν ομαλά καθώς εκτυλίχθηκαν σκηνές φανατισμού λίγο πριν από την έναρξη της παρέλασης. Εξαγριωμένοι κάτοικοι επιτέθηκαν και προπηλάκισαν δύο πολίτες που εμφανίστηκαν με πλακάτ που έγραφε τη ρήση του Ισοκράτη, την οποία είχε επικαλεστεί και ο Πρόεδρος της Δημοκρατίας, Κωστής Στεφανόπουλος, ότι «Ελληνες είναι όσοι μετέχουν της ελληνικής παιδείας». Με ερωτήσεις του τύπου «είσαι Ελληνας; » και αποδοκιμασίες, όπως «προδότη» κι άλλα παρόμοια, τους απώθησαν βίαια και τελικώς φυγαδεύτηκαν από το χώρο με την παρέμβαση της Aστυνομίας. Εκεί βρέθηκε και ο Δημήτρης Κουλούρης, πατέρας του Γιώργου Κουλούρη, που τον είχαν σκοτώσει Αλβανοί αστυνομικοί στη γειτονική χώρα, ύστερα από την απαγωγή λεωφορείου. Φωνάζοντας «ντροπή» κατήγγειλε τον υπουργό Παιδείας γιατί αποφάσισε να κρατήσει ο Αλβανός μαθητής τη σημαία και τον υπουργό Δημόσιας Τάξης, γιατί δεν έκανε όσα έπρεπε προκειμένου να τιμωρηθούν οι δολοφόνοι του γιου του.<p>
 Τα γεγονότα των τελευταίων ημερών έκαναν άνω-κάτω τη μικρή κοινωνία στη Ν. Μηχανιώνα και το ερώτημα είναι αν από σήμερα τα πράγματα θα είναι όπως και πριν στο Γυμνάσιο ή δημιουργήθηκαν πληγές που είναι δύσκολο να κλείσουν. Και, βεβαίως, τι θα γίνει στις επόμενες εθνικές εορτές, αν οι βαθμοί αναδείξουν και

πάλι πρώτο τον Οδυσσέα Τσενάι. Πάντως, ο υπουργός Μακεδονίας-Θράκης Γιώργος Πασχαλίδης κάλεσε σήμερα το πρωί στο γραφείο του το μικρό Οδυσσέα και τους γονείς του. Ο Γ. Πασχαλίδης είχε απευθύνει έκκληση να αποφευχθούν φαινόμενα πολιτισμικής φοβίας, σημειώνοντας πως «οι σύγχρονες κοινωνίες είναι πολυπολιτισμικές και αυτό πρέπει να το συνυπολογίσουμε στο εκπαιδευτικό μας σύστημα. Ο πρώτος μαθητής σηκώνει τη σημαία, εφόσον το επιθυμεί».<p>
 <b>Διαμάχη</b><p>
 Κοινή γνώμη και πολιτικοί χωρίστηκαν κυρίως σε δύο στρατόπεδα. Σ' αυτούς που συμφωνούσαν ότι μπορεί ένας αλλοδαπός μαθητής να κρατήσει την ελληνική σημαία,

εφόσον το επιθυμεί και νιώθει τιμή γι' αυτό, και σ' αυτούς που επικαλούνταν το

ισχύον καθεστώς, σύμφωνα με το οποίο η ελληνική υπηκοότητα είναι προϋπόθεση για να γίνει κάποιος σημαιοφόρος.<p>
 Στη διαμάχη αυτή ένιωσε την ανάγκη να παρέμβει και ο Πρόεδρος της Δημοκρατίας,

ο οποίος δήλωσε: «Ενα παιδί που μετέχει της ελληνικής παιδείας, αριστεύει και διακρίνεται, ασφαλώς γίνεται Ελληνας υπό την έννοια την ευρύτερη και δικαιούται να φέρει την ελληνική σημαία. Και πιστεύω ότι θα είμαστε υπερήφανοι, ένα παιδί από την Αλβανία, που έχει αριστεύσει στα ελληνικά σχολεία να φέρει την ελληνική σημαία. Προσέρχεται στην ιδέα της Ελλάδας. Αν το

θέλει, δεν του το επιβάλλει κανείς, αλλά αν το θέλει είναι αστείο να υπάρχουν αντιρρήσεις για μια τέτοια ευγενική χειρονομία, και εκ μέρους της Ελλάδας και εκ μέρους του παιδιού. Η σημαία μας να είναι στα χέρια των πρώτων. Αφού είναι στα σχολεία μας, είναι Ελληνας μαθητής».<p>
 <b>Οι μεν...</b><p>
 Στην ίδια γραμμή κινήθηκε ο πρόεδρος του ΣΥΝ Νίκος Κωνσταντόπουλος, ο οποίος κατήγγειλε όσους αρνήθηκαν στο νεαρό Αλβανό το δικαίωμα να κρατήσει τη σημαία και τόνισε ότι στην Ελλάδα του 21ου αιώνα δεν πρέπει να περάσουν φαινόμενα ρατσισμού. Επίσης, οι υπουργοί Πέτρος Ευθυμίου, Ακης Τσοχατζόπουλος, Θεόδωρος Πάγκαλος, Γιώργος Πασχαλίδης, ο υφυπουργός Τηλέμαχος Χυτήρης, ο πρώην πρόεδρος

της Ν.Δ. Μιλτιάδης Εβερτ, ο βουλευτής Επικρατείας Αρης Σπηλιωτόπουλος, ο νομάρχης Θεσσαλονίκης Κώστας Παπαδόπουλος κ.ά. Ο Π. Ευθυμίου ανακοίνωσε ότι θα

προχωρήσει στην έκδοση υπουργικής απόφασης που θα δίνει τη δυνατότητα και σε αλλοδαπούς να γίνονται σημαιοφόροι, αφού υπολογίζεται ότι στα ελληνικά σχολεία

σπουδάζουν 63.000 αλλοδαποί. Ο Α. Τσοχατζόπουλος σχολίασε πως θα τρίζουν τα κόκαλα του Ρήγα Βελεστινλή με τέτοιου είδους διακρίσεις, ενώ ο Θ. Πάγκαλος είπε ότι νιώθει ντροπή και επιτέθηκε εναντίον όσων προπηλάκισαν τους δύο πολίτες στη Ν. Μηχανιώνα κάνοντας λόγο για «πρωτόγονους» και «εξαγριωμένες φάτσες» που δεν εκφράζουν την τοπική κοινωνία.<p>
 <b>Οι δεν...</b><p>
 Στον αντίποδα βρέθηκαν ο μητροπολίτης Θεσσαλονίκης Παντελεήμων, οι βουλευτές του ΠΑΣΟΚ Ευάγγελος Γιαννόπουλος, Στέλιος Παπαθεμελής, οι βουλευτές της Ν.Δ. Γεράσιμος Γιακουμάτος, Κώστας Κιλτίδης (είχε παραδεχτεί ότι ήταν μέλος της φασιστικής οργάνωσης «4η Αυγούστου») κ.ά. «Για όνομα του Θεού, δεν ντρεπόμαστε; Μα είναι Αλβανός, θα απεμπολήσουμε τους πατέρες μας; », ξέσπασε ο μητροπολίτης μόλις έφτασε στην εξέδρα των επισήμων για την παρέλαση της 28ης Οκτωβρίου. Ο Στ. Παπαθεμελής υπογράμμισε πως ο νεαρός Αλβανός είναι άξιος συγχαρητηρίων γιατί κατάφερε να αριστεύσει και να πρωτεύσει. Το ζήτημα της σημαίας είναι εντελώς διαφορετικό. Είναι σημείο αναφοράς της επιβίωσης του έθνους και δεν είναι νοητό ένας αλλοεθνής να σηκώνει αυτή τη σημαία. Ο Ευάγγελος Γιαννόπουλος εξέφρασε την αντίθεσή του στην πρόταση του Προέδρου της

Δημοκρατίας προεξοφλώντας ότι θα δεχτεί επιθέσεις γι' αυτή του την άποψη.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
