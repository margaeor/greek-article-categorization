<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Δευτέρα 30/10/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


Κανένας δεν θυμάται πια πόσο καιρό έχει να παίξει καλά ο Νίκος Λυμπερόπουλος με τον Παναθηναϊκό! Από την αρχή της σεζόν παραπατάει και χθες στο Ηράκλειο ο κόσμος τον είδε να είναι ο βασικός αίτιος που η ομάδα του έμεινε στο 0-0 και άφησε δυο ακόμη βαθμούς κόντρα στον ΟΦΗ.<p>
 Πράγματι ο Λυμπερόπουλος έχασε τέσσερις μεγάλες ευκαιρίες σε φάσεις που παλιότερα τις είχε... ψωμοτύρι. Την πρώτη στο 21' σουτ άουτ από καλή θέση, τη δεύτερη στο 55', όταν από μαγική μπαλιά του Πάουλο Σόουζα καθυστέρησε και όταν πλάσαρε είχε προλάβει να πάρει θέση πάνω στη γραμμή ο Παυλόπουλος και να αποκρούσει και την τρίτη στο 70', τότε που ντρίμπλαρε και τον αντίπαλο τερματοφύλακα, τον Αριάν Μπεκιάι, αλλά σούταρε πάλι έξω από τα δοκάρια.<p>
 Την ίδια ώρα, στην... άλλη περιοχή, ο Pόναλντ Γκόμεζ, ο φορ του ΟΦΗ που είναι από τους βασικούς «πράσινους» μετεγγραφικούς στόχους, προσπαθούσε με σπουδαία απόδοση να αποδείξει ότι αξίζει να παίξει σε μεγάλη ελληνική ομάδα. Δεν έβαλε γκολ, αλλά έκανε την καλύτερη φετινή του εμφάνιση.<p>
 <b>Στα ίσια</b><p>
 Βέβαια όλα αυτά δεν σημαίνουν ότι φταίει μόνο ο «Λύμπε», που δεν μπόρεσε ο Παναθηναϊκός να νικήσει. Ο ΟΦΗ μπήκε στο γήπεδο αποφασισμένος να γυρίσει ανάποδα την παράδοση που τον θέλει να χάνει τα τελευταία χρόνια εύκολα ή δύσκολα και τα κατάφερε. Χτύπησε στα ίσια το παιχνίδι, έχασε κι αυτός τις ευκαιρίες του, έπαιξε το καλύτερο φετινό του παιχνίδι και βοήθησε με την απόδοσή του να γίνει ένα μεγάλο παιχνίδι, ανοιχτό από την αρχή ώς το τέλος, με γερές κόντρες και με πάνω-κάτω την μπάλα.<p>
 Ετσι ο κόουτς Αγγελος, που κατέβηκε για πρώτη φορά στο πρωτάθλημα με τον Πάουλο Σόουζα στο κέντρο και με Νικοπολίδη κάτω από τα δοκάρια (ο Χαλκιάς έκανε εγχείρηση στον ώμο την Παρασκευή και από σήμερα αρχίζει κινησιοθεραπεία για το φόβο μη τυχόν πάθει καμιά αγκύλωση), όχι μόνο δεν κατάφερε να λυγίσει την αντίσταση του... αδελφού σωματείου, αλλά κινδύνεψε και να χάσει, αφού αν έτρωγε κάποιο γκολ πολύ δύσκολα θα μπορούσε να το ανταποδώσει.<p>
 <b>Η μάχη
 της Kρήτης</b><p>
 Ηταν και η ατμόσφαιρα παραπάνω από καυτή, αλλά σε... λογικά πλαίσια. Αλλωστε το γήπεδο είχε περισσότερο κόσμο απ' όσον περίμεναν και οι πιο αισιόδοξοι: Τέσσερις χιλιάδες περίπου «ομιλίτες» κόντρα σε καμιά πεντακοσαριά Ηρακλειώτες Παναθηναϊκούς, οπότε... καταλαβαίνετε.<p>
 Κάθε ομάδα προσπάθησε από την αρχή να πάρει τον αέρα της άλλης. Πιο δυνατά μπήκε στα 10 πρώτα λεπτά ο ΟΦΗ, ισορρόπησε ο Παναθηναϊκός αμέσως μετά και το μόνο ουσιαστικό αποτέλεσμα που βγήκε ήταν ένα... 3-2 του Παναθηναϊκού σε ευκαιρίες: ο Γκόμεζ στο 19' δεν μπόρεσε αφού καθάρισε τη φάση ο Δανός Ρενέ Χένρικσεν, ο Λυμπερόπουλος σούταρε άουτ στην πρώτη από τις καλές φάσεις του στο 21', ο Καραγκούνης επιχείρησε κρέμασμα του Μπεκιάι στο 28', αλλά δεν τα κατάφερε, προσπάθησε και στο 38' ο Βλάοβιτς να νικήσει τον Αλβανό τερματοφύλακα του ΟΦΗ χωρίς να τα καταφέρει και η μεγάλη ευκαιρία για τους γηπεδούχους χάθηκε στο 42', όταν ο Νικοπολίδης απέκρουσε σε κόρνερ σουτ του πρώην «πράσινου» Κώστα Ηπειρώτη, από πάσα του Γκόμεζ.<p>
<b> Οι δυο ομάδες φόρτσαραν στο δεύτερο ημίχρονο, καθώς οι προπονητές με τις κινήσεις τους σήμαναν... φουλ επίθεση.</b><p>
 Ο Αρης Βασιλείου πέρασε στο παιχνίδι και τον Σολίς για να ενισχύσει την επίθεσή του, ενώ ο Αγγελος Αναστασιάδης έβγαλε τους δύο αρνητικούς ξένους του, τον Πάουλο Σόουζα (ψιλοτραυματίστηκε και έφυγε κατ' ευθείαν στα αποδυτήρια) και τον ασκόπως περιφερόμενο Γκόραν Βλάοβιτς με τον Κριστόφ Βαζέχα, ο οποίος αποθεώθηκε από τον κόσμο. Ομως η κατάσταση δεν ξέφυγε από το 0-0, αφού ο... μοιραίος Λυμπερόπουλος έπαιξε το ρόλο του με τις δύο ακόμη κλασικές ευκαιρίες που έχασε.<p>
 Kαι ο ΟΦΗ όμως είχε τις δικές του φάσεις για να κάνει αυτός το γκολ, με πιο σημαντική εκείνη του Γκόμεζ ο οποίος στο 84' σούταρε άουτ από πολύ καλή θέση.<p>
 <b>Πέναλτι (;)</b> <p>
 Οι Παναθηναϊκοί έχουν πάντως παράπονα και από τη διαιτησία του Πειραιώτη κυρίου Βούλγαρη. Μιλάνε για μια περίπτωση πέναλτι στο 86ο λεπτό, όταν βρέθηκαν σώμα με σώμα ο Κριστόφ Βαζέχα με τον Θανάση Κολιτσιδάκη. Ηταν μία από τις φάσεις που ο Πολωνός κυνηγός καταφέρνει και εκβιάζει πέναλτι, ο αμυντικός του ΟΦΗ το ήξερε από την εποχή πού ήταν συμπαίκτες στον ΠΑΟ και έπαιζαν δίτερμα στην Παιανία και γι' αυτό κατάφερε να αποφύγει την παγίδα, παρά τις φορτικές διαμαρτυρίες των «πράσινων».<p>
 Κορυφαίοι του αγώνα, οι δύο αντίπαλοι μέσα στην περιχοχή του Πανθηναϊκού: ο Ρόναλντ Γκόμεζ από τον ΟΦΗ και ο Ρενέ Χένρικσεν από τον Παναθηναϊκό. Οι μάχες τους ήταν συγκλονιστικές και η απόδοση του Δανού ένας από τους λόγους που ο Κοσταρικανός φορ δεν έβαλε τελικά γκολ, για να σφραγίσει με αυτό μια πραγματικά σπουδαία απόδοση. Καλοί και οι δύο τερματοφύλακες, ο Νικοπολίδης και ο Μπεκιάι, άψογοι όταν χρειάστηκε.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
