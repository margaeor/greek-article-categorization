 Την πορεία της αμερικανικής εξωτερικής πολιτικής υπό τον Τζορτζ Μπους προσπαθούν να προβλέψουν οι κυβερνήσεις της Ευρώπης, που, σύμφωνα με διπλωματικές πηγές των Βρυξελλών, «θα προτιμούσαν μια νίκη του Αλ Γκορ, επειδή
 Οι ίδιες πηγές επισημαίνουν ότι «ορισμένες από τις διακηρύξεις του Μπους κατά την προεκλογική περίοδο δεν είναι πολύ καθησυχαστικές».
 Επιπλέον, Ευρωπαίοι αλλά και Αμερικανοί αναλυτές και διπλωμάτες εκτιμούν ότι πέραν της γνωστής «απομονωτικής» τάσης των Ρεπουμπλικανών, ο Μπους «είναι καταδικασμένος να λειτουργεί με το μειωμένο κύρος που συνεπάγεται το ερωτηματικό που συνοδεύει τον τρόπο εκλογής του» και έτσι θα είναι λιγότερο πρόθυμος να παρέμβει διπλωματικά ή στρατιωτικά στη διεθνή σκηνή.
 Ο Μπους εστίασε την προεκλογική εκστρατεία του σε μια «ρεαλιστική» εξωτερική πολιτική με επίκεντρο την προάσπιση των αμερικανικών συμφερόντων παρά την προώθηση της δημοκρατίας στον κόσμο και θα συνεργαστεί με ένα διαιρεμένο Κογκρέσο, εξαιρετικά απρόθυμο να αναπτύξει αμερικανικές στρατιωτικές δυνάμεις στο εξωτερικό.
 Ευρωπαίοι διπλωμάτες παίρνουν πολύ σοβαρά υπόψη τους τις δηλώσεις της θεωρούμενης ως μελλοντικής συμβούλου ασφαλείας τους Μπους, Κοντολίζα Ράις, για
την αποδέσμευση των αμερικανικών δυνάμεων από τις ειρηνευτικές αποστολές στα Βαλκάνια, οι οποίες θα ανατεθούν αποκλειστικά στους Ευρωπαίους συμμάχους, αν και ο Μπους έχει διαβεβαιώσει ότι δεν θα λάβει τέτοια απόφαση χωρίς να προηγηθούν διαβουλεύσεις με τους συμμάχους των ΗΠΑ.
 Ορισμένοι από τους φίλους και συμμάχους των ΗΠΑ τρέμουν με την προοπτική ενός άπειρου Μπους που θα τελεί υπό την επιρροή δεξιών πολιτικών, όπως είναι ο Pεπουμπλικανός γερουσιαστής Τζέσε Χελμς, και ανησυχούν μήπως οι ΗΠΑ αποφασίσουν να απεμπλακούν από ειρηνευτικές αποστολές, αποφεύγουν στο εξής συστηματικά τις διεθνείς επεμβάσεις, με εξαίρεση τις πολύ σοβαρές κρίσεις, και
αμβλύνουν τις δεσμεύσεις που απορρέουν από διεθνείς συνθήκες και τη συμμετοχή τους σε διεθνείς οργανισμούς, όπως είναι ο ΟΗΕ.
 Από την άλλη πλευρά, ανησυχίες προκαλεί και το ενδεχόμενο η αμερικανική αμυντική πολιτική να πάρει «επιθετικό» χαρακτήρα, ενώ η κυβέρνηση Κλίντον είχε
υιοθετήσει «καλοπροαίρετη στάση σε αμυντικά θέματα». Χαρακτηριστική είναι η στάση του Μπους στο θέμα της αμερικανικής αντιπυραυλικής ομπρέλας.
 Ο Βρετανός καθηγητής Μάικλ Κοξ, ειδικός σε θέματα αμερικανικής εξωτερικής πολιτικής, λέει ότι η εκλογή του Μπους έγινε πηγή ανεκδότων από τη Ρωσία μέχρι
τη Ζιμπάμπουε και τη Γιουγκοσλαβία, γεγονός που έπληξε το κύρος και την αξιοπιστία του και έβλαψε εκείνα τα πολιτικά κέντρα στην Ουάσιγκτον που προώθησαν τη δημοκρατία στον κόσμο. 
 «Εάν ο πρόεδρος δεν έχει το κύρος ή την αξιοπιστία να λάβει αποφάσεις, τότε πολύ απλά δεν συμβαίνει τίποτε», γράφει.
 «Για να είναι σε θέση να λάβει αυτές τις αποφάσεις, έπρεπε να είναι βέβαιος για τη δική του θέση στο εσωτερικό των ΗΠΑ. Παραμένει αμφίβολο εάν ο νέος πρόεδρος θα είναι τόσο ασφαλής», προσθέτει, τονίζοντας ότι ο Μπους θα παραλάβει μια αμερικανική οικονομία με χαμηλούς ρυθμούς ανάπτυξης, είναι πιθανόν να χάσει τον έλεγχο του Κογκρέσου στο μέσον της θητείας του και μάλλον
