<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Του ΣΑΒΒΑ ΛΙΒΑΝΙΟΥ</b><p>
 Οι επενδυτές του ελληνικού ποδοσφαίρου θα αποφασίσουν για το μέλλον του Βίκτωρα Μητρόπουλου στην ΕΠΑΕ! <p>
 Ο ισχυρός άνδρας της διοργανώτριας αρχής αποφάσισε να ρίξει το μπαλάκι στις ομάδες για την παραμονή του στην προεδρία, αλλά σύμφωνα με όλες τις ενδείξεις βρίσκεται ένα βήμα πριν από την παραίτηση, είτε οικειοθελώς (προκειμένου να εκτονωθεί η όλη κατάσταση) είτε έπειτα από απαίτηση των παραγόντων, για να βγει από το αδιέξοδο η διαμάχη της πολιτείας με την ΕΠΑΕ. Για να εξαντλήσει τη θητεία του υπάρχει μόνο μία περίπτωση: να τον στηρίξουν οι Σωκράτης Κόκκαλης, Ευάγγελος Μυτιληναίος και Δημήτρης Κοντομηνάς... <p>
 «Εχω σκεφτεί αρκετές φορές να παραιτηθώ, όχι όμως από την οπτική γωνία του κ. Φλωρίδη, αλλά από τη δική μου, που είναι ο αυτοέλεγχός μου και η αυτοκριτική μου για το τι μπορώ να προσφέρω στο ποδόσφαιρο», δήλωσε χθες σε συνέντευξη Τύπου ο Βίκτωρας Μητρόπουλος, ο οποίος για πρώτη φορά από τότε που βρίσκεται στα χαρακώματα με τον υφυπουργό Αθλητισμού Γιώργο Φλωρίδη άφησε ανοιχτό το ενδεχόμενο να παραιτηθεί. Ο κ. Μητρόπουλος στη συνέχεια των δηλώσεών του αναφέρθηκε στους λόγους που τον οδηγούν στο ενδεχόμενο της παραίτησης: <p>
 «Υπάρχει ένα πέπλο καχυποψίας και αμφιβολίας που όμοιό του δεν έχει αντιμετωπίσει μέχρι στιγμής άλλη διοίκηση, ενώ οι ομάδες αντιμετωπίζουν οξύ οικονομικό πρόβλημα. Ολα αυτά με έχουν κάνει να σκέφτομαι σοβαρά τι μέλλει γενέσθαι».<p>
 <b>«ΔEN ΛIΠΟTAKTΩ»</b><p>
 Το θέμα του προέδρου θα συζητηθεί στις αρχές Ιανουαρίου σε έκτακτη γενική συνέλευση των ΠΑΕ, αν και ενδέχεται ο κ. Μητρόπουλος να έχει παραιτηθεί νωρίτερα για να διευκολύνει την κατάσταση. «Εγώ δεν είμαι καρεκλοκένταυρος και πρέπει να εκτιμηθεί αν ωφελεί η παρουσία μου στην ΕΠΑΕ. Αυτό είναι που θα κρίνουν οι ομάδες και πρέπει να πω ότι δεν είμαι λιποτάκτης. Πρέπει όμως να δούμε πού πάμε και τι προοπτικές υπάρχουν», δήλωσε ο κ. Μητρόπουλος, ο οποίος επιτέθηκε κατά του κ. Φλωρίδη λέγοντας: <p>
 «Από τον αθλητισμό είναι περαστικός, ενώ είναι πρωτόγνωρο το γεγονός ότι ένας υφυπουργός Αθλητισμού έκανε έφεση σε απόφαση του α.δ. Ο κ. Φλωρίδης θα κληθεί σε δικαστήρια για να δώσει εξηγήσεις (σ.σ.: ο κ. Μητρόπουλος θα του καταθέσει αγωγή ύψους 1 δισ. δρχ.), αλλά μέχρι τότε θα είναι ηθικά εκτεθειμένος, διότι μιλάει για ξέπλυμα χρήματος και από τον Οκτώβριο κρατάει στο συρτάρι του το πόρισμα για την πολυϊδιοκτησία. Και δεν είναι μόνο αυτό. Γνωρίζει ότι στον Πανιώνιο έχουν μπει 700 εκατ. δρχ. χωρίς να έχει γίνει δραχμοποίηση, αλλά δεν έχει ενεργήσει για να διερευνηθεί η υπόθεση».<p>
 Ο Νίκος Παπαδόπουλος του Εθνικού Αστέρα και ο Αριστείδης Καμάρας είναι τα φαβορί για να αντικαταστήσουν τον κ. Μητρόπουλο, εφόσον παραιτηθεί, στην προεδρία της ΕΠΑΕ! Ο κ. Παπαδόπουλος ανήκει στο «μπλοκ» του Ολυμπιακού, ενώ έχει διασυνδέσεις με κυβερνητικά στελέχη. Ο Παναθηναϊκός αναμένεται να στηρίξει ενδεχόμενη υποψηφιότητα του Καμάρα, ο οποίος δεν κρύβει ότι ενδιαφέρεται για την προεδρία της διοργανώτριας αρχής. <p>
 <b>ΚΟNTPEΣ</b><p>
 Ανω-κάτω έκανε την αντιπολίτευση της ΕΠΟ η υπόδειξη του Πάρι Κουκουλόπουλου από τον πρόεδρο της ΕΠΣ Αθήνας Νίκου Παπαδήμα για την προεδρία της ΕΠΟ! Η Ενωτική Ποδοσφαιρική Κίνηση εξέδωσε ανακοίνωση με την οποία στρέφεται κατά του κ. Παπαδήμα, «διότι η συγγνώμη του για την πρόταση που είχε υποβάλει για πρόεδρο τον κ. Αλεξανδρίδη και το κάλεσμα εξωθεσμικού παράγοντα (σ.σ.: Θωμάς Μητρόπουλος) να αναλάβει δράση στο προσκήνιο αναδεικνύουν ουσιαστικά τις ευθύνες του προέδρου της ΕΠΣ Αθήνας». Στην ανακοίνωση επισημαίνεται ότι «η κίνησή μας έχει επιλέξει ως επικεφαλής τον Γ. Λυσσαρίδη και οι προσπάθειες κουκουλώματος δεν θα περάσουν».<p>
 * «Χειροπιαστές» αποδείξεις που θα πιστοποιούν τις καταγγελίες του Αχιλλέα Μπέου πρέπει να έχει στα χέρια του ο εισαγγελέας Ισίδωρος Ντογιάκος για να προχωρήσουν οι διαδικασίες της κάθαρσης στο χώρο του επαγγελματικού ποδοσφαίρου. Κι αυτό διότι, για την απαγγελία των κατηγοριών (ποινική δίωξη) απαιτούνται απλές ενδείξεις ενοχής, για να στοιχειοθετηθούν όμως κατηγορητήρια και να φτάσει η υπόθεση (αν φτάσει) στο ακροατήριο απαιτούνται ισχυρές ενδείξεις που θα αποδεικνύουν τη διάπραξη ποινικώς κολάσιμων πράξεων. <p>
 * Να κληθεί από την επιτροπή Μορφωτικών Yποθέσεων της Βουλής ο κ. Φλωρίδης προκειμένου να δώσει περαιτέρω εξηγήσεις για τις καταγγελίες του των τελευταίων ημερών στο χώρο του ποδοσφαίρου ζητούν με επιστολή τους στον πρόεδρό της Γ. Λιάνη 21 βουλευτές της Νέας Δημοκρατίας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
