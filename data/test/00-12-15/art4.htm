<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Βλέποντας τις προάλλες την εκπομπή «Οι Μουσικοί του Κόσμου» στη ΝΕΤ θυμήθηκα αυτόματα την εποχή που, την ίδια μέρα, μπορούσες να δεις στην κρατική τηλεόραση να «εκτελούνται» κυριακάτικα τσάμικα στην ύπαιθρο και τα πρώτα βιντεοκλίπ στο «Μουσικόραμα». Από την εποχή που το ΜΤV ήταν άγνωστο και για την εικόνα ενός μουσικού έπαιρνες το «Αγόρι» και περίμενες τις ελάχιστες συναυλίες μοιάζει να έχουν περάσει αιώνες μέχρι το τηλεοπτικό ταξίδι του Λεωνίδα Αντωνόπουλου στη World Music. Ετσι κάπως βρεθήκαμε να συζητάμε με αφορμή την εκπομπή του για...<p>
 *Τι είναι τελικά αυτή η World Music; <p>
 «Μια ανάμιξη πολιτιστικών στοιχείων, ένα χαρμάνι παντού γύρω μας που παράγει το σύγχρονο ήχο. Την ταυτίζουμε με την έθνικ, αλλά είναι κάτι παραπάνω, ο συνδυασμός των ειδών της έθνικ, με το ροκ, την τζαζ, την κλασική, την ηλεκτρονική μουσική, ένα πολυπολιτισμικό ανακάτεμα μέσα από μια μέθεξη ήχων».<p>
 *Δεν υπάρχει μια παραδοξότητα στο να κάνεις εικόνα (τηλεόραση) για τον ήχο (μουσική); <p>
 «Δεν παρουσιάζω συναυλίες και βιντεοκλίπ, που είναι απλώς η εικονογράφηση της μουσικής. Διάλεξα το ντοκιμαντέρ για να φανεί το κοινωνικό περιβάλλον που γεννά την κάθε μουσική. Μια κοινωνιολογία του ήχου. Η μουσική, εκτός από απόλαυση, είναι ένας τρόπος να αναρωτιέμαι για τον κόσμο και να συνομιλώ με αυτό που συμβαίνει γύρω μου. Ο καθένας μπορεί έτσι να πάρει ως αφετηρία τη μουσική και να αρχίσει να αναρωτιέται και για άλλα πράγματα. Πώς ένας άνθρωπος, σε ένα συγκεκριμένο κοινωνικό περιβάλλον και μια συγκεκριμένη χρονική στιγμή, έκανε τέχνη την πραγματικότητά του μέσα από τον ήχο. Ο εκάστοτε ήχος είναι γνωστός, αλλά γιατί φτάσαμε σε αυτόν συγκεκριμένα; Δεν ήθελα να παρουσιάσω τους εκπροσώπους μιας χώρας και ενός μουσικού είδους, αλλά

το προσωπικό τους στοιχείο, τη μοναδικότητά τους. Αυτή είναι η πρώτη ύλη της μουσικής. Γι'αυτό κριτήριο είναι να συμπυκνώνουν μια ολόκληρη εποχή και να είναι ολοκληρωμένες μουσικές προσωπικότητες. Ο κάθε μουσικός να μιλά, εκτός από την Ιστορία, για το σήμερα το δικό του και το δικό μας. Οχι το τι θα ακούσεις, αλλά πώς φτιάχτηκε. Η εκπομπή ξεκινάει από αυτή την ερώτηση».<p>
 *Το δόλωμα όμως δεν είναι η «εξωτικότητα» ή το γραφικό; <p>
 «Η World Music ακόμα κουβαλά το εξωτικό στοιχείο και ικανοποιεί την ανάγκη της

Δύσης για εξωτισμό. Δεν είναι απλώς γραφικότητα, αλλά και ανάγκη να έρθεις σε επαφή με πολιτισμούς μακριά από εσένα, έναν άλλο τρόπο ζωής και αντίληψης. Αυτή η ανάγκη δεν έπαψε να υπάρχει ποτέ. Υπάρχει πολύ πιο έντονη στο γύρισμα του κάθε αιώνα. Ετσι, η εκπομπή έχει έναν κοσμοπολιτισμό ως στάση ζωής. Οχι μόνο ως "καταναλώστε εξωτικά φρούτα", αλλά να σε κάνει "συνένοχο" αυτού που συμβαίνει έξω από τα σύνορά σου. Μπορεί κάποιοι να τσιμπάνε στο μύθο ενός ήχου, αλλά το ζήτημα είναι αν, σε επαφή με αυτόν, αλλάζει η άποψή τους για τον

κόσμο. Από ένα σημείο και μετά δεν είναι μόνο ένας κόσμος ήχων αλλά μια κατάσταση, μια ιστορία».<p>
 *Και ο τρόπος; <p>
 «Επιλέγεις να παρουσιάσεις κάτι διαφορετικό με ψυχραιμία, όχι ουρλιάζοντας για

το προφανές. Αν σας έλεγα "ακούστε Σεζάρια Εβόρα, είναι ό,τι έπρεπε να έχετε ακούσει, το απόλυτο must", δεν θα έκανα τίποτα. Σε κάποιον θα ξένιζε η προφορά

της ή το ένα μάτι της που είναι αλλήθωρο. Η εκπομπή είναι η ιστορία μιας κάμερας που μιλάει με τον καλλιτέχνη, κρυφοκοιτάει, κάνει διαδρομές, ξύνει λίγο την επιφάνεια, το είδωλο, έχει μια πιο επιθετική σχέση με το αντικείμενό της, φεύγει από τον έλεγχο του καλλιτέχνη ή της εταιρείας του. Το βιντεοκλίπ της Μαντόνα δεν έχει επιθετική σχέση με αυτή».<p>
 *Πόσο καλό έκανε στη μουσική το ότι άρχισε να «βλέπεται» μέσω των βιντεοκλίπ; <p>
 «Το βιντεοκλίπ είναι μόνο μια μορφή μουσικής εικόνας. Αυτός ο τρόπος -εκτός του ότι τον κάνει καλύτερα το ΜΤV από τη ΝΕΤ- δεν σου αφήνει άλλη εκδοχή από το να αποδεχθείς τη δεδομένη, παγιωμένη εικόνα του καλλιτέχνη. Την αποθεώνει. Το βιντεοκλίπ είναι απόλυτο, δεν χωράει ερμηνεία ή απορία για το τι ακούς. Δεν

σου αποκαλύπτει την υποκειμενικότητά του. Οτι είναι σκηνοθετημένο. Αυτό είναι η πρόκληση της εκπομπής. Μια ιστορία που εγώ έτσι θα σας την πω απόψε και ίσως

αλλιώς αύριο στα εγγόνια μου. Ακόμα και το περπάτημα του Μάνου ντι Μπάγκο στο παλιό του σχολείο είναι η μουσική του. Είναι ο φορέας όχι μόνο της νότας, αλλά

μιας ολόκληρης πραγματικότητας. Μουσική δεν είναι μόνο αυτό που βγαίνει από τα

ηχεία. Ο εναλλακτικός τρόπος να "δεις" τη μουσική είναι να δεις έναν ολόκληρο κόσμο που κουβαλούσε ο ήχος και ο δημιουργός του. Εξαρτάται σε ποια αυτάκια πας να το πεις. Να βλέπεις τη μουσική, όχι μια επίσημη πραγματικότητα. Κάτι που επιμελώς αποφεύγει η τηλεόραση.<p>
 Ολα αυτά βέβαια δεν θα μπορούσαν να γίνουν αν δεν υπήρχαν άνθρωποι στη ΝΕΤ που

να πιστέψουν ότι μουσική εκπομπή είναι κάτι παραπάνω από ένα κορδόνι βιντεοκλίπ ή μια συναυλία. Αναρωτήθηκαν πώς αλλιώς θα μπορούσαν να μιλήσουν γι' αυτήν. Η Ελένη Βλάχου στήριξε αυτή την ιστορία γιατί πίστευε σε αυτό. Υπάρχει ακόμα περιθώριο για τρέλα και ψάξιμο. Δεν μετριούνται όλα με το κόστος.<p>
 Αν και ύστερα από 10 χρόνια είναι εντυπωσιακό πως η ιδιωτική τηλεόραση δεν μπορεί να κάνει μια πραγματικά μουσική εκπομπή. Είναι απογοητευτικό».<p>
 *Η βασιλεία της εικόνας δεν δημιουργεί ένα άλλοθι για έναν pop ψευδοήχο; <p>
 «Iσως, αλλά και αυτό είναι κομμάτι της ιστορίας της μουσικής. Η εικονοποίηση την άλλαξε, αλλά η έρευνα για κριτήρια τού "τι είναι καλό για τη μουσική και τι όχι" φοβάμαι πως μας πάει πολύ πίσω. Σε εποχές που "καλή" μουσική ήταν η συμβατικότερη με την εποχή της. Είναι παγίδα. Ακόμα και η μεταφορά με την οποία η Μαντόνα διαλέγει μία από τις πολλές τεχνητές προσωπικότητες που φτιάχνει για να συνδιαλαγεί με το κοινό της χωράει μέσα στη μουσική και είναι μέρος της. Θα την έδειχνα χωρίς καν να κοκκινίσω, γιατί είναι ψεύτικη. Δεν μπορείς πια να απομονώσεις την εικόνα την οποία η μουσική τελικά χώρεσε. Το ζήτημα είναι να υπάρχει, εκτός από τη Μαντόνα, προσβάσιμη εικόνα και για την καταπληκτική Σουζάνα Μπάκα από το Περού. Ποια είναι η σχέση σου με αυτές και ποια επιλέγεις να κρατήσεις είναι που κρίνει το παιχνίδι... <p>
<b> ΒΑΓΓΕΛΗΣ ΒΑΓΓΕΛΑΤΟΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
