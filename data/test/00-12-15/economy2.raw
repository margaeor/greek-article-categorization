«Ιστορική στιγμή» χαρακτήρισε την επικείμενη ένταξη της Ελλάδας στο ευρώ ο πρόεδρος της ΕΚΤ Βιμ Ντούιζενμπεργκ, στη χθεσινή συνέντευξη Tύπου στη Φρανκφούρτη.
 Δεν παρέλειψε όμως να επιστήσει την προσοχή στην αντιμετώπιση των πληθωριστικών πιέσεων λόγω πετρελαίου, καθώς, όπως είπε, η Ελλάδα «εξαρτάται πολύ περισσότερο» από την ενέργεια απ' ό,τι οι υπόλοιπες χώρες της ζώνης του ευρώ.
 «Είναι, πράγματι, μία ιστορική και πολύ ικανοποιητική και ευχάριστη στιγμή», είπε ο κ. Ντούιζενμπεργκ για την επικείμενη ελληνική ένταξη στο ευρώ.
 «Νομίζω πως πρέπει να πούμε ότι η Ελλάδα κατέβαλε πολύ μεγάλες και αξιοσημείωτες προσπάθειες για να φτάσει στο στάδιο αυτό. Δείχνει το μέγεθος της καταλυτικής επίδρασης που είχε, και ακόμη έχει, η νομισματική ένωση, και ως εκ τούτου η συμμόρφωση με τη συνθήκη του Μάαστριχτ, για την υιοθέτηση περισσότερο υγιούς δημοσιονομικής πολιτικής» πρόσθεσε.
 «Η Ελλάδα, συνέχισε, έχει ακόμη να πραγματοποιήσει αρκετή δουλειά, αλλά θα έλεγα ακόμη ότι περνά από μία περίοδο, την οποία όλοι βιώνουμε, κατά την οποία
η τιμή του πετρελαίου αρχίζει και επιδρά στην εγχώρια οικονομία».
 Και τόνισε ότι η Ελλάδα «εξαρτάται πολύ περισσότερο» από την ενέργεια απ' ό,τι
οι υπόλοιπες χώρες του ευρώ, δήλωση που αποτελεί έμμεση παραίνεση προς τη χώρα
