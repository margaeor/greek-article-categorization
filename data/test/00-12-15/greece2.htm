<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tων XAPAΣ TZANABAPA<p>
 ΛIANAΣ ΣΠYPΟΠΟYΛΟY<p>
 Ι</b>σως. Μπορεί. Ενδεχομένως. Αλλα μάλλον όχι. Το σίγουρο είναι όχι. Τουλάχιστον μέχρι τη λήξη της προθεσμίας, αφού οι διαδικασίες για μία ακόμη φορά έχουν κολλήσει και οι «αρμόδιοι» αυξάνονται και πληθύνονται χωρίς κανένα αποτέλεσμα.
<p>
 Φέτος, η 31η Δεκεμβρίου δεν είναι μόνον παραμονή της Πρωτοχρονιάς αλλά και τελευταία μέρα για να φύγουν οι μπουγάδες των δισσεκατομμυρίων που δεσπόζουν στις ταράτσες της Αθήνας. Οι διαφημιστικές πινακίδες επί στέγης δηλαδή, που, όπως αποκάλυψε η «Ε» στις 27 Νοεμβρίου, κρύβουν ακόμα και την Ακρόπολη όχι μόνον παραβαίνοντας την κείμενη νομοθεσία, αλλά και κάθε όριο λογικής και καλαισθησίας. <p>
 Σύμφωνα με τον νόμο που αφορά την Ολυμπιάδα του 2004 (ν.2833/2000), ακόμα και αν έχουν χορηγηθεί άδειες για την τοποθέτηση των γιγαντοαφισών, λήγουν αυτοδικαίως την τελευταία μέρα του 2000. Παρ' όλα αυτά η κατάσταση παραμένει ίδια λίγες μέρες πριν και τώρα...δεν προλαβαίνουν. <p>
 Και όχι μόνον αυτό. Τα πράγματα έχουν αρχίσει να περιπλέκονται, αφού εκτός από

τον Δήμο Αθηναίων -την καθ' ύλην αρμόδια αρχή για να ξηλωθούν οι πινακίδες- προστέθηκε ο εισαγγελέας ποινικής δίωξης.<p>
 Πώς έγινε αυτό; Ο δήμος, αφού ήρθε αντιμέτωπος με τους ιδιοκτήτες των πολυκατοικιών που επικαλούνταν το οικογενειακό άσυλο, αποφάσισε να ζητήσει τη συνδρομή του εισαγγελέα για να ξεπεραστούν τα νομικά εμπόδια και να ξηλωθούν οι πινακίδες. Καθυστερημένα, βέβαια, αφού αυτό έγινε στις 23/11/2000, αλλά κάλλιο αργά παρά ποτέ. Φαίνεται, όμως, το αργά θα γίνει πάρα πολύ αργά, αφού απάντηση ακόμα δεν έχει δοθεί.<p>
 Συγκεκριμένα, οι υπεύθυνοι του δήμου ζήτησαν από τον εισαγγελέα να τους ενημερώσει μεταξύ άλλων «ποια διαδικασία πρέπει να τηρηθεί στην περίπτωση που οι διαφημίσεις είναι τοποθετημένες σε ιδιοκτησίες του Δημοσίου ή ιδιωτών και για την αφαίρεσή τους απαιτείται παραβίαση της ιδιοκτησίας αυτής».<p>
 Την ίδια στιγμή και ενώ λύση οι εισαγγελικές αρχές δεν έχουν δώσει ώστε να προχωρήσουν οι διαδικασίες, εκατοντάδες υποθέσεις βρίσκονται στα δικαστήρια. Οι διαφημιστικές εταιρείες επικαλούνται άδειες που πήραν πριν δημιουργηθούν οι

νόμοι και αρκετές φορές δικαιώνονται, αφού η απόφαση βασίζεται σε νομοθετικές λεπτομέρειες και τερτίπια. <p>
 Αυτοί είναι και ο λόγοι που παραμένουν στις στέγες ακόμα και οι δύο γιγαντοαφίσες της Λ. Βουλιαγμένης, που εκτός ότι η άδειά τους έχει λήξει (οι άδειες είναι πλέον ετήσιες και δεν έχουν ανανεωθεί για το 2000) είναι παράνομες και μάλιστα η παρανομία αυτή βγάζει μάτι. Σύμφωνα με τον νέο ΓΟΚ, απαγορεύεται «η οπτική κάλυψη εν όλω ή εν μέρει των αρχαιολογικών χώρων ή κτιρίων, από οποιαδήποτε θέση ή απόσταση από φωτεινές ή μη επιγραφές και διαφημίσεις». <p>
 Οι υπεύθυνοι των δύο εταιρειών (Αlma και Master) που, σύμφωνα με τον νόμο, παρανομούν, είχαν δηλώσει στην «Ε» στις 27 του περασμένου Νοεμβρίου ότι θα τις

κατεβάσουν. Φυσικά, όλοι έμειναν στα λόγια. Και γιατί να το κάνουν; Τα εκατομμύρια που κερδίζουν καθημερινά είναι σημαντικό εμπόδιο στο να πάρουν τέτοιες αποφάσεις. Αλλωστε ο κ. Βρυώνης, διευθυντής της εταιρείας Master, είχε

πει: «Γιατί να τις αντικαταστήσουμε με διαφημιστικούς πύργους; Αυτοί δεν πουλάνε».<p>
 Εν τω μεταξύ και τέταρτος φορέας έχει ευθύνη στην «πονεμένη» υπόθεση με τις διαφημιστικές πινακίδες. Πρόκειται για την Εταιρεία Ενοποίησης Αρχαιολογικών Χώρων, που με τον νόμο του περασμένου Σεπτεμβρίου που ρυθμίζει θέματα των Ολυμπιακών Αγώνων, έχει αποκτήσει την ευθύνη για την αποκαθήλωση όλων των διαφημιστικών πινακίδων.<p>
 Η σχετική διάταξη προβλέπει ότι όλες οι άδειες, που έχουν χορηγηθεί για την τοποθέτηση διαφημιστικών ταμπλό -όπου βεβαίως υπάρχουν- λήγουν χωρίς άλλη προειδοποίηση στις 31 Δεκεμβρίου. Οι ενδιαφερόμενοι είναι υποχρεωμένοι να ξηλώσουν μόνοι τους τις πινακίδες, χωρίς να τίθεται όμως χρονικός περιορισμός.

Σε περίπτωση που δεν θα συμμορφωθούν, τότε η κατασκευή χαρακτηρίζεται αυθαίρετη και κινούνται οι διαδικασίες για την αποκαθήλωσή τους από τις αρμόδιες Πολεοδομίες. Ο νόμος ορίζει ότι επιβάλλεται και πρόστιμο, το ύψος του

οποίο καθορίζεται με απόφαση του υπουργού ΠΕΧΩΔΕ, η οποία όμως δεν έχει εκδοθεί ακόμη.<p>
 Μόλις 16 ημέρες πριν από την ημερομηνία λήξης, η Εταιρεία Ενοποίησης βρίσκεται

ακόμη στο στάδιο της προετοιμασίας. Οι αρμόδιοι στο γραφείο Tύπου μας ενημέρωσαν ότι δόθηκε εντολή στους μελετητές, που έχουν αναλάβει τα σχέδια για

την ενοποίηση των αρχαιολογικών χώρων στο ευρύτερο κέντρο της πρωτεύουσας, να καταγράψουν όλες τις πινακίδες.<p>
 Η συνέχεια, όμως, δεν είναι καθόλου εύκολη υπόθεση. «Η διαδιασία είναι ασαφής και χρονοβόρα, ακόμα και όταν πρόκειται για παράνομα τοποθετημένες πινακίδες»,

μας είπαν χαρακτηριστικά και πρόσθεσαν ότι αναμένουν «βροχή προσφυγών». <p>
 Το κρίσιμο ερώτημα είναι η σωστή αντιμετώπιση των διαφημίσεων στην πόλη, που αποκτά ιδιαίτερη σημασία ενόψει και των έργων ανάπλασης της πλατείας Ομονοίας,

που έχουν προγραμματιστεί για το πρώτο τρίμηνο του 2001. Yστερα από εξόρμηση που είχε γίνει πριν από μία διετία είχαν ξηλωθεί οι περισσότερες πινακίδες. Εμεινε όμως μία διαφήμιση σε οροφή και έχει ενδιαφέρον ο λόγος: Ο Δήμος Αθηναίων προσέφυγε στη Δικαιοσύνη για να πετύχει την καθαίρεση, αλλά ο ιδιοκτήτης του ακινήτου προσεκόμισε την πρώτη άδεια που είχε πάρει το 1958 για

την ανάρτηση της πινακίδας και το δικαστήριο τον δικαίωσε γιατί ήταν προγενέστερη του νόμου! Πολύμηνοι δικαστικοί αγώνες χρειάστηκαν από την πλευρά

του δήμου για να ξηλωθεί διαφήμιση στην πλατεία Συντάγματος, στο ύψος της Ερμού. <p>
 Το τι πρόκειται να συμβεί και πότε, φαίνεται ότι κανείς δεν το ξέρει. Το μόνο σίγουρο είναι, ότι κανείς δεν είναι έτοιμος να ενεργήσει μέχρι τη λήξη της προθεσμίας. Ποιοι ευνοούνται; Μόνον οι διαφημιστικές εταιρείες. Ποιοι αδικούνται; Μα, φυσικά όλοι, εμείς...<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
