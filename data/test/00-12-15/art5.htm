<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>ΚΡΙΤΙΚΗ: ΝΙΝΟΣ ΦΕΝΕΚ ΜΙΚΕΛΙΔΗΣ<p>
 Πρόσωπο με πρόσωπο με δύο γυναίκες Μ</b>ια σουηδική ταινία, «Απιστία», σκηνοθετημένη από τη Λιβ Ούλμαν και μια αμερικανική, «Αυτόχειρες παρθένοι», σκηνοθετημένη από τη Σοφία Κόπολα, δείχνουν πως οι γυναίκες σκηνοθέτριες έχουν πολλά, και ενδιαφέροντα, να πούνε μέσα από τον κινηματογράφο. Τα υπόλοιπο πρόγραμμα της κινηματογραφικής βδομάδας αποτελείται από εφτά ακόμη ταινίες: Tην περιπέτεια κινουμένων σχεδίων
«Τιτάν» του Ντον Μπλαθ, τη ρομαντική, φαντεζίστικη, κωμωδία «Ονειρεμένη ζωή» του Μπρετ Ράτνερ, την ελληνική ταινία «Το φως που σβήνει» του Βασίλη Ντούρου, μια δεύτερη περιπέτεια κινουμένων σχεδίων «Ποκεμόν 2: H δύναμη του ενός» του Κουνιχίκο Γιουγιάμα, καθώς και μια παρωδία των περιπετειών επιστημονικής φαντασίας, «2001: Tα οπίσθια του Διαστήματος» του Γκαμπριέλ Πελετιέ. Εξαιρετικό ενδιαφέρον έχει η επανέκδοση τριών ταινιών του Ράινερ Βέρνερ Φασμπίντερ («Τα πικρά δάκρυα της Πέτρα φον Καντ», «Ο φόβος τρώει τα σωθικά» και «Ο γάμος της Μαρίας Μπράουν») σε ένα ενιαίο πρόγραμμα.<p>
 <b>Απιστία</b><p>
 Trolosa. Σουηδία/Γαλλία, 2000. Σκηνοθεσία: Λιβ Ούλμαν. Σενάριο: Ινγκμαρ Μπέργκμαν. Ηθοποιοί: Λέαν Εντρε, Ερλαντ Γιόζεφσον, Κρίστεν Χένρικσον, Τόμας Χάνζον, Μισέλ Γκιλέμο. Διάρκεια: 155 λεπτά.<p>
 **** Η αποτυχία ενός γάμου και το θέμα της απιστίας είναι στο επίκεντρο της σπαραχτικής αυτής ταινίας βασισμένης σε σενάριο του Ινγκμαρ Μπέργκμαν και σκηνοθετημένης με έμπνευση από την ηθοποιό του, Λιβ Ούλμαν.<p>
 <b>Σ</b>τη δεύτερη ταινία της βασισμένη σε σενάριο του Ινγκμαρ Μπέργκμαν (η πρώτη ήταν

οι «Ιδιωτικές εξομολογήσεις» το 1996) η γνωστή μας ηθοποιός Λιβ Ούλμαν εμφανίζεται ως μια ώριμη δημιουργός που έχει αφομοιώσει σωστά τα διδάγματα του

μεγάλου δασκάλου. Ο Μπέργκμαν αντλεί την ιστορία του από ένα νεανικό του γεγονός για να μας δώσει μιαν ακόμη βασανιστική ιστορία αποτυχημένων συζυγικών

σχέσεων, πικρών εξομολογήσεων και τύψεων. Επίκεντρο μια γυναίκα που η σχέση της με τον καλύτεροι φίλο του συζύγου θα οδηγήσει στην τραγωδία με θύμα όχι τόσο το ερωτικό αυτό τρίγωνο όσο τη μικρή κόρη του ζευγαριού.<p>
 Η ιστορία ξεκινά σ' ένα νησί, όπου ένας απομονωμένος ηλικιωμένος σκηνοθέτης (Ερλαντ Γιόζεφσον) δέχεται την επίσκεψη του νεότερου εαυτού του, του Νταβίντ Μπέργκμαν (ήδη το όνομα κάνει αναφορά στον ίδιο τον Μπέργκμαν). Κι αρχίζει η πρώτη μεγάλη εξομολόγηση με τη Μαριάν Φόγκλερ (όνομα που φέρνει στο νου τον «Ανθρωπο με τα δύο πρόσωπα») να ξελογιάζει τον Ντάβιντ αρχικά στο Παρίσι, ώσπου ο Μάρκους, ο σύζυγος, το μαθαίνει και ζητά διαζύγιο αλλά και την κηδεμονία του παιδιού τους. Κι αρχίζει ένας δικαστικός αγώνας με τη Μαριάν να προσπαθεί να κρατήσει κοντά της το παιδί ώσπου, για να το πετύχει, δέχεται την

πρόταση του συζύγου να κάνει για τελευταία φορά έρωτα μαζί του, απόφαση που θα

σταθεί η απαρχή της τραγωδίας.<p>
 Η Ούλμαν καταφέρνει, έχοντας πλήρη έλεγχο των μέσων της, να φτιάξει ένα είδος σύγχρονης τραγωδίας, επικεντρώνοντας το ενδιαφέρον της στα πρόσωπα, με την κάμερα να τα στριμώχνει κυριολεκτικά, να επιμένει στις εκφράσεις και την όλη συμπεριφορά τους. Η σκηνή όπου ο ηλικιωμένος Ντάβιντ χαϊδεύει τον νεότερο εαυτό του είναι από τις πιο συγκινητικές και ανθρώπινες της ταινίας, με απόγειο τη θαυμάσια, μεγάλη σκηνή προς το φινάλε, όταν η Μαριάν εξομολογείται στον Ντάβιντ τη σκηνή όπου δέχτηκε να κάνει έρωτα με τον πρώην σύζυγο, σκηνή πραγματικά σπαραχτική, με την ηθοποιό Λέαν Εντρε να δίνει ένα εκπληκτικό ρεσιτάλ ηθοποιίας, πολύ ανώτερο από εκείνο της Μπιόρκ που προτίμησε να βραβεύσει η επιτροπή του Φεστιβάλ Κανών σε βάρος της θαυμάσιας αυτής ηθοποιού.

Ερμηνεία που συμπληρώνεται με την ίδια δύναμη από εκείνες των τριών βασικών αντρικών ρόλων: του Γιόζεφσον και των Κρίστερ Χένρικσον (Ντάβιντ) και Τόμας Χάνζον (Μάρκους).<p>
 Η ταινία είναι γεμάτη από αναφορές στο έργο του Μπέργκμαν, από το «Πρόσωπο με πρόσωπο» και το «Σκηνές από ένα γάμο» μέχρι τη «Φθινοπωρινή σονάτα» και το «Φανή και Αλέξανδρος», αλλά και άλλες παλιότερες ταινίες του Σουηδού δημιουργού -γεγονός που σ' ένα βαθμό οφείλεται βέβαια στο σενάριο. Εκείνο όμως

που καταφέρνει η Ούλμαν είναι να τις εντάξει με δεξιοτεχνία στην όλη σκηνοθετική της γραμμή, που τα φωτίζει με ξεχωριστή έμπνευση ο Γιόργκεν Πρέσον, χρησιμοποιώντας λιγοστή μουσική (μαζί και την υποβλητική υπόκρουση ενός μουσικού κουτιού), επιμένοντας πάνω απ' όλα στα πρόσωπα και τις σχέσεις τους, φτιάχνοντας μια ταινία κλασική θα έλεγα, όπου ο άνθρωπος είναι στο επίκεντρο. Μια ταινία από εκείνες που έφτιαχνε παλιότερα πιο τακτικά ο κινηματογράφος (μαζί και το Χόλιγουντ), και που σήμερα μας λείπει τόσο.<p>
 <b>Aυτόχειρες παρθένοι</b><p>
 The Virgin Suicides. ΗΠΑ, 2000. Σκηνοθεσία-σενάριο: Σοφία Κόπολα. Ηθοποιοί: Κίρστεν Ντανστ, Τζος Χάρτνετ, Τζέιμς Γουντς, Κάθλιν Τέρνερ. Διάρκεια: 97 λεπτά.<p>
 *** Το καταπιεστικό περιβάλλον μιας επαρχιακής πόλης οδηγεί πέντε ανήλικα κορίτσια στην αυτοκτονία, σε μια συγκλονιστική ταινία σκηνοθετημένη με σεμνότητα και φρεσκάδα από τη Σοφία Κόπολα.<p>
 <b>Σ</b>την αμερικανική επαρχία της δεκαετίας του '70 στρέφεται η Σοφία Κόπολα στην πρώτη της αυτή σκηνοθεσία για να μας δώσει την τραγωδία τεσσάρων (η πέμπτη αυτοκτονεί στην αρχή κιόλας της ταινίας) εφήβων κοριτσιών, βασισμένη σ' ένα μπεστ σέλερ του ελληνικής καταγωγής Τζέφρι Ευγενίδη. Οι καταπιεσμένες από αυστηρούς γονείς, κλεισμένες σχεδόν μόνιμα στο σπίτι τους, νεαρές, ονειροπαρμένες κόρες της οικογένειας Λίσμπον, που η τραγική ιστορία τους έχει στοιχειώσει τους νεαρούς συμμαθητές τους που τις ερωτεύτηκαν.<p>
 Μέσα από διάφορες σκηνές η Κόπολα σκιτσάρει το κλειστό, κάτω από κοινωνικές συμβάσεις, περιβάλλον μέσα στο οποίο μεγαλώνουν τα κορίτσια των Λίσμπον, περιβάλλον που γίνεται χειρότερο εξαιτίας της καταπίεσης μιας θρήσκας μητέρας (μια πολύ καλή Κάθλιν Τέρνερ) κι ενός άβουλου πατέρα (Τζέιμς Γουντς) και που τελικά θα τις οδηγήσει στην αυτοκτονία. Την αυτοκτονία τους τη μαθαίνουμε από την αρχή της ταινίας κι είναι βασικά μέσα από ένα μεγάλο φλας μπακ, από τις αφηγήσεις των νεαρών αγοριών που τις γνώριζαν, που μαθαίνουμε για τις τραυματικές εμπειρίες και γενικά δυστυχισμένη ζωή τους -φλας μπακ που έχουν κάτι από εκείνα στους «Υπέροχους Αμπερσον» του Γουέλς, αν και η ταινία μοιάζει

περισσότερο με το «Βράχο των κρεμασμένων» των Πίτερ Γουίαρ. <p>
 Η Κόπολα δίνει από τη μια τη ζωή σε μια τέτοια επαρχιακή πόλη, με το σχολείο, τις βόλτες, τους χορούς (η σκηνή του χορού είναι από τις καλύτερες του είδους)

και από την άλλη τα φλερτ, το σεξ και την ενηλικίωση, μαζί με το μυστήριο που τα περιβάλλει. Κι είναι ακριβώς το σεξ κι η δυσκολία της ενηλικίωσης μέσα σε μια αφόρητη, καταπιεστική κοινωνία, που τελικά θα οδηγήσει τις τέσσερις δυστυχισμένες αδερφές στο μοιραίο.<p>
 <b>Τιτάν, μετά το τέλος της Γης</b><p>
 Titan. ΗΠΑ, 2000. Σκηνοθεσία: Ντον Μπλαθ, Γκάρι Γκόλντμαν. Σενάριο: Μπεν Εντλουντ, Τζον Ογκαστ, Τζος Χουίντον. Με τις φωνές των: Ματ Ντέιμον, Μπιλ Πούλμαν, Τζον Λεγκουιζιάμο, Νέιθαν Λέιν, Τζανίν Γκαροφάλο, Ντρου Μπάριμορ. Διάρκεια: 95 λεπτά.<p>
 *** Διαστημική περιπέτεια κινουμένων σχεδίων δοσμένη με φαντασία και έμπνευση που θ' απολαύσουν μικροί και μεγάλοι.<p>
<b> Μ</b>ια όπερα του Διαστήματος με κινούμενα σχέδια ήταν κάτι που μπορούσε να πέσει στην πεζότητα και τα άσχημα σχέδια όπως στο «Ποκεμόν», το άλλο καρτούν που προβάλλεται αυτή τη βδομάδα. Ευτυχώς όμως που χάρη βασικά στον Ντον Μπλαθ και την ομάδα του που έχουμε μια ταινία που βλέπεται με ξεχωριστό ενδιαφέρον, προσφέροντας ωραία σχέδια, αλλά και μερικές καλές ιδέες.<p>
 Η ιστορία εκτυλίσσεται το 3028 μ.Χ., όταν η Γη έχει καταστραφεί ολοσχερώς από τους κακούς Ντρεντζ, ενώ οι λιγοστοί επιζήσαντες διαφεύγουν σε διαστημόπλοια, μαζί και το περιβόητο «Τιτάν», σχεδιασμένο από τον πατέρα του μικρού ήρωα, σκάφος με σημαντικές πληροφορίες που θέλουν να αποκτήσουν οι Ντρεντζ. Δεκαπέντε χρόνια αργότερα συναντάμε τον Κέιλ, που έχει πια μεγαλώσει και που σύρεται σχεδόν άθελά του σε μια νέα περιπέτεια με τους πανίσχυρους Ντρεντζ στην προσπάθεια των λιγοστών επιζώντων ανθρώπων να αποκτήσουν το Τιτάν.<p>
 Η ταινία προσφέρει μερικές συναρπαστικές σκηνές, με ωραία, δοσμένα με φαντασία

σχέδια που θυμίζουν παλιά, ξεχασμένα κόμικς καθώς και ταινίες όπως «Ο πόλεμος των άστρων», αλλά και χιούμορ και σασπένς (όπως το εκπληκτικό κυνηγητό σε μια παγωμένη περιοχή), δείχνοντας πως τα κινούμενα σχέδια μπορούν να ξεπεράσουν τα

συνηθισμένα χωρίς φαντασία σχέδια των πρόσφατων ταινιών της εταιρείας του Ντίσνεϊ και των διάφορων μιμητών τους. Από τις πιο συγκλονιστικές, ανατριχιαστικές σκηνές εκείνη της καταστροφής της Γης από τους Ντρεντζ. Μια ταινία που βλέπεται με την ίδια απόλαυση από μικρούς και μεγάλους.<p>
 <b>ΟΙ ΑΛΛΕΣ ΤΑΙΝΙΕΣ</b><p>
 ΑΦΙΕΡΩΜΑ ΣΤΟΝ ΡΑΪΝΕΡ ΒΕΡΝΕΡ ΦΑΣΜΠΙΝΤΕΡ: Τρεις από τις καλύτερες ταινίες του «τρομερού παιδιού» του γερμανικού κινηματογράφου που προβάλλονται σε ένα ενιαίο πρόγραμμα με ένα εισιτήριο: «Τα πικρά δάκρυα της Πέτρα φον Καντ» (1973), γύρω από τις σχέσεις ανάμεσα σε μια σχεδιάστρια μόδας και τη συνεργάτιδά της (με τις Μαργκίτ Κάρστενσεν και Χάνα Σιγκούλα), «Ο φόβος τρώει τα σωθικά» (1974), γύρω από τη σχέση ανάμεσα σε μια μεσόκοπη Γερμανίδα καθαρίστρια κι έναν Mαροκινό εργάτη (με την Μπιργκίτε Μίρα) και «Ο γάμος της Μαρίας Μπράουν» (1978), από τις καλύτερες ταινίες του σκηνοθέτη, πικρό σχόλιο πάνω στο οικονομικό θαύμα της μεταπολεμικής Γερμανίας μέσα από την προσωπική «άνοδο» μιας γυναίκας επιχειρηματία.<p>
 H H ΤΟ ΦΩΣ ΠΟΥ ΣΒΗΝΕΙ. Ελληνική ταινία 2000. Σκηνοθεσία: Βασίλης Ντούρος. Σενάριο: Δέσποινα Τομαζάνη. Ηθοποιοί: Αλέκος Αλεξανδράκης, Βίκυ Βολιώτη, Βλαντιμίρ Γκολοσίνσκι, Δημήτρης Μαυρόπουλος. Διάρκεια: 95 λεπτά.<p>
 Η ιστορία ενός δωδεκάχρονου αγοριού, σ' ένα απόμερο νησί, με ταλέντο στη μουσική, που όμως χάνει σταδιακά το φως του και που χάρη στη βοήθεια μιας δασκάλας καταφέρνει να κερδίσει μια υποτροφία στην Αθήνα. Γράψαμε πρόσφατα για

την ταινία στην ανταπόκρισή μας από το Φεστιβάλ Θεσσαλονίκης. Πρόκειται για μια συμπαθητική ταινία, γυρισμένη με φροντίδα, με καλή φωτογραφία και καλές ερμηνείες, με τον Αλεξανδράκη ιδιαίτερα καλό στο ρόλο του γερο-φαροφύλακα που βοηθά το αγόρι με τη μουσική του.<p>
 H ΟΝΕΙΡΕΜΕΝΗ ΖΩΗ (The Family Man). ΗΠΑ, 2000. Σκηνοθεσία: Μπρετ Ράτνερ. Σενάριο: Ντέιβιντ Ντάιαμοντ, Ντέιβιντ Βάισμαν. Ηθοποιοί: Νίκολας Κέιτζ, Τέα Λεόνι, Ντον Τσιντλ, Τζέρεμι Πίβεν. Διάρκεια: 126 λεπτά.<p>
 Ο Τζακ Κάμπελ (Νίκολας Κέιτζ) προτίμησε την επαγγελματική επιτυχία εγκαταλείποντας την αγαπημένη του Κέιτ (Τέα Λεόνι) στην επαρχιακή της πόλη για

να πάει στο Λονδίνο. Δεκατρία χρόνια αργότερα του δίνεται η ευκαιρία να «δει» πώς θα ήταν η ζωή του αν παντρευόταν την Κέιτ. Η ιστορία θυμίζει τη θαυμάσια «Μια υπέροχη ζωή» του Φρανκ Κάπρα, που μεταδίδεται συχνά από την τηλεόραση στη

διάρκεια των Χριστουγέννων. Δυστυχώς όμως, ο σκηνοθέτης Μπρετ Ράτνερ δεν έχει ούτε μια μικρή δόση από το ταλέντο του Κάπρα κι η ρομαντική αυτή, φαντεζίστικη, κωμωδία του παραμένει πεζή και επίπεδη, μαζί και μελοδραματική, με τον Κέιτζ να περιορίζεται σε κάποιες γκριμάτσες του προσώπου του. Κάπως καλύτερη αποδείχνεται η Τέα Λεόνι. Σίγουρα, θα ήταν καλύτερο αν κάποια αίθουσα

έβγαζε σε επανέκδοση την ανεπανάληπτη ταινία του Κάπρα.<p>
 – ΠΟΚΕΜΟΝ 2: Η ΔΥΝΑΜΗ ΤΟΥ ΕΝΟΣ (Pokemon 2: The Power of Οne). Ιαπωνία, 2000. Σκηνοθεσία: Κουνιχίκο Γιουγιάμα. Σενάριο: Τακέσι Σούντο. Αγγλική διασκευή με τις φωνές των: Βερόνικα Τέιλορ, Ρέιτσελ Λίλις, Ερικ Στιούαρτ, Αντί Μπλόστεϊν. Διάρκεια: 102 λεπτά.<p>
 Επιστροφή του Ας, του Πικατσού και γενικά του κόσμου των Ποκεμόν (με το παιχνίδι που έχει ξετρελάνει τα παιδιά) σε μια νέα περιπέτεια, στην οποία απειλείται κάθε είδους ζωής στον πλανήτη μας, με τον Ας να προσπαθεί να σώσει τον κόσμο. Δυστυχώς τα σχέδια είναι τόσο κακόγουστα και χωρίς φαντασία, που πιστεύω ότι περισσότερο κακό παρά καλό κάνουν στην όλη αισθητική των παιδιών. Και είναι κρίμα γιατί οι περιπέτειες σαν ιστορίες δεν είναι κακές και θα μπορούσαν με τους κατάλληλους σχεδιαστές να δώσουν ταινίες πολύ καλύτερες.<p>
 –2001: ΤΑ ΟΠΙΣΘΙΑ ΤΟΥ ΔΙΑΣΤΗΜΑΤΟΣ (2001: A Space Travest y). ΗΠΑ, 2000. Σκηνοθεσία: Αλαν Γκόλντσταϊν. Σενάριο: Αλαν Σέρμαν, Λέσλι Νίλσεν. Ηθοποιοί: Λέσλι Νίλσεν, Οφελί Γουίντερ, Ετζιο Γκρέτζιο.<p>
 Παρωδία των διαστημικών περιπετειών, με άφθονες σκηνές σλάπστικ, με τον Λέσλι Νίλσεν («Τρελές σφαίρες») να ερμηνεύει έναν γκαφατζή αστυνομικό ντετέκτιβ που στέλλεται στη Σελήνη για να βρει και σώσει τον πρόεδρο των ΗΠΑ, θύμα απαγωγής,

και που τη θέση του έχει πάρει ένας κλώνος για να βρεθεί με έναν σίριαλ κίλερ.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
