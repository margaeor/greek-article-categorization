<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Παρασκευή 15/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tου ΓΙΑΝΝΗ ΠΑΝΤΕΛΑΚΗ<p>
 Τ</b>ο χρονικό ενός προαναγγελθέντος κόμματος πήρε τέλος. Ο Δημήτρης Αβραμόπουλος είναι ήδη αρχηγός ενός νέου κόμματος, το οποίο προς το παρόν, όμως, στερείται προγράμματος, αρχών, θέσεων, στελεχών και... ονόματος και για τα οποία ο δήμαρχος παρέπεμψε στο μέλλον! <p>
 Δρώντας αιφνιδιαστικά και προκαλώντας αμηχανία σε όλους τους πολιτικούς χώρους, αλλά μεγάλη ταραχή κυρίως στη Νέα Δημοκρατία, ο δήμαρχος της Αθήνας εμφανίστηκε χθες, στις οκτώ το βράδυ, σε πανελλαδικό τηλεοπτικό δίκτυο για την



εξαγγελία του.<p>
 Από αίθουσα του δημαρχιακού μεγάρου στην πλατεία Κοτζιά και με φόντο μια βαθιά



μπλε κουρτίνα (!), αλλά όχι και τις σημαίες που συνηθίζει να έχει πλάι του στις δημόσιες εμφανίσεις του (ελληνική και της Ευρωπαϊκής Ενωσης) μίλησε για την «πολιτική του πρόταση», την οποία όμως, μπορεί να διάνθισε με γενικόλογες διαπιστωτικές αναφορές, εν τούτοις δεν προσδιόρισε συγκεκριμένα.<p>
 Αρκέστηκε να αγγίξει ακροθιγώς θέματα που φαίνεται να επηρεάζουν την κοινή γνώμη, όπως η εκκλησία, η ανεργία, η εκπαίδευση, η γραφειοκρατία και η κομματοκρατία. Την εξαγγελία του τη συνόδευσε με ενός είδους «ενταφιασμό» των υπαρχόντων πολιτικών σχηματισμών, αλλά και διάθεση να «ανασυνθέσει» τις προτάσεις των ήδη υπαρχόντων σχηματισμών.<p>
 <b>H αντίδραση της N.Δ.</b><p>
 Η ηγεσία της Νέας Δημοκρατίας πληροφορήθηκε την εξαγγελία στην Κύπρο όπου βρίσκεται και ήδη υιοθέτησε δύο συγκεκριμένες τακτικές, με τις οποίες θα αντιμετωπίσει το δήμαρχο στο αμέσως επόμενο διάστημα.<p>
 α) Mέσω στελεχών της θα τον καταγγέλει ως διασπαστή της παράταξης και «υποχείριο» διαπλεκομένων (ήδη ο Μ. Εβερτ έκανε σχετικές αναφορές, το ίδιο και



ο εκπρόσωπος της Ν.Δ.).<p>
 β) Θα προσπαθήσει να του τραβήξει το δημαρχιακό χαλί κάτω από τα πόδια, προτρέποντας τους δημοτικούς συμβούλους της πλειοψηφίας (οι οποίοι εκλέχθηκαν με τη στήριξη της Ν.Δ.) να άρουν την εμπιστοσύνη τους προς το πρόσωπό του.<p>
 <b>Πώς σκοπεύει να κινηθεί</b><p>
 Ο δήμαρχος σκοπεύει να ανακοινώνει το κόμμα του με δόσεις. Χθες μίλησε για πολιτική πρόταση, σε λίγες εβδομάδες θα επιχειρήσει να δώσει το όνομα του κόμματος, αργότερα τα στελέχη τα οποία θα τον ακολουθούν και εν συνεχεία -περίπου σε έξι μήνες- θα δώσει και την ιδρυτική διακήρυξη του κόμματός του. Ολο αυτό το χρονικό διάστημα θα παραμείνει στη δημαρχία απ' όπου θα υλοποιεί τα σχέδια αυτά.<p>
 Πάντως, όπως έλεγαν οι πληροφορίες, δεν σκοπεύει να πάρει μαζί του σε πρώτη φάση εν ενεργεία πολιτικούς, αλλά πολίτες που διακρίνονται στους τομείς τους, από αγρότες μέχρι στελέχη επιχειρήσεων. Αργότερα, και ανάλογα με τη διάθεση βουλευτών, θα ανακοινώνει σταδιακά την προσχώρηση κάποιων, αφού όμως πρώτα τους ζητήσει να παραιτηθούν της βουλευτικής τους ιδιότητας και ελεγχθεί το «πόθεν έσχες» τους! <p>
 <b>Ποντάρει σε 3 για συνεργασία</b><p>
 Επιθυμία του είναι να μην πάρει στελέχη μόνο του συντηρητικού χώρου, αλλά και από εκείνον του ΠΑΣΟΚ. Πάντως, σε σημαντικό βαθμό, ο δήμαρχος ποντάρει σε μελλοντική συνεργασία με τους Γ. Σουφλιά, Α. Ανδριανόπουλο και Στ. Μάνο.<p>
 Οπως φάνηκε από το χθεσινό (διάρκειας 3, 5 λεπτών) μήνυμα, με το οποίο εξήγγειλε το κόμμα του, στόχος του είναι ο «στρογγυλός» και χωρίς αιχμές λόγος. Είναι χαρακτηριστικό πως ακόμη και όταν μίλησε για τους υπάρχοντες πολιτικούς σχηματισμούς που «εξήντλησαν τον βιοϊστορικό τους κύκλο», είπε πως η πρότασή του δεν θα προκύψει από αντίθεση με αυτά τα κόμματα, αλλά «μέσα από μια διαδικασία δημιουργικής ανασύνθεσης».<p>
 Επίσης, χαρακτηριστικό του μηνύματός του είναι πως προσπάθησε να αγγίξει το δημόσιο αίσθημα απαξίωσης για την πολιτική, λέγοντας πως στόχος του είναι «να αναχαιτιστεί η γενικευόμενη αντιπολιτική διαμαρτυρία και να δείξει το δρόμο για μια νέα υγιή σχέση της κοινωνίας με την πολιτική», εν τούτοις δεν παρέθεσε



προτάσεις ξεπεράσματος αυτής της κρίσης.<p>
 <b>Aπάντηση από Pουσόπουλο</b><p>
 Ο Κώστας Καραμανλής έδωσε ήδη εντολή στα στελέχη του να επιτεθούν στο δήμαρχο θέτοντας υπονοούμενα για το ποιοι τον υποκινούν. Φάνηκε και από τη δήλωση του Θ. Ρουσόπουλου χθες, ο οποίος είπε ότι τα πολιτικά κόμματα οφείλουν να είναι ζωντανοί οργανισμοί και δεν δημιουργούνται για να υπηρετήσουν προσωπικά ή άλλα



συμφέροντα, και μπορούν να υπάρξουν μόνο όταν ανταποκρίνονται σε πραγματικές ανάγκες της κοινωνίας και του λαού».<p>
 Ο εκπρόσωπος της Ν.Δ. είπε ότι οι πολιτικοί κρίνονται και καταξιώνονται μέσα από το έργο, τις ιδέες, την πολιτική πρακτική, τη συνέπεια και το δημόσιο ήθος



τους και ότι το πολιτικό σύστημα δεν ανανεώνεται με επαναλαμβανόμενες εξαγγελίες πολιτικών προθέσεων. «Η παράταξή μας ενωμένη, συνεχίζει την πορεία της στις προκλήσεις· απαντάμε θετικά. Tίποτε και κανείς δεν μπορεί να εμποδίσει την ελληνική κοινωνία μαζί με τη Ν.Δ. να συνεχίσουν τον αγώνα για ένα καλύτερο αύριο», πρόσθεσε.<p>
 <b>Πιο αιχμηρός ο Eβερτ</b><p>
 Πολύ πιο αιχμηρός ο Μ. Εβερτ, που επίσης εμφανίστηκε σε πανελλαδικό δίκτυο αμέσως μετά το δήμαρχο, είπε πως τον στενοχώρησε και τον απογοήτευσε η κίνηση του δημάρχου, τον θλίβει το γεγονός ότι εξήγγειλε το κόμμα του από το δημαρχείο (το οποίο δεν ανήκει σε κανένα) και πρόσθεσε με νόημα πως οι εργολάβοι και προμηθευτές του Δημοσίου θα είναι ικανοποιημένοι από τη διάσπαση



του πολιτικού συστήματος. «Δεν λέω, βέβαια, ότι πίσω από το δήμαρχο κρύβονται συμφέροντα, αλλά οι προμηθευτές θα είναι ικανοποιημένοι», είπε χαρακτηριστικά.<p>
 <b>Mέχρι και για προδοσία μιλούσαν στα κανάλια, βουλευτές της N.Δ.<p>
 Π</b>ριν ακόμη ανακοινώσει την ίδρυση πολιτικού σχηματισμού ο Δημήτρης Aβραμόπουλος, τα τηλεοπτικά μέσα παρουσίαζαν επί πολλή ώρα τις απόψεις πολιτικών για «το νέο κόμμα».<p>
 Mιλώντας στο «Mέγκα», ο βουλευτής της N.Δ. Bασίλης Mιχαλολιάκος υποστήριξε ότι
ο Δημήτρης Aβραμόπουλος δεν ήταν καλός δήμαρχος, αφού δεν ασχολήθηκε ούτε με τη δημιουργία βρεφονηπιακών σταθμών ούτε με την κατασκευή πεζοδρομίων».<p>
 Ο βουλευτής της N.Δ. στον Πειραιά υποστήριξε ότι ο Δημήτρης Aβραμόπουλος πρόδωσε την ψήφο του λαού. «Eπέλεξε το δρόμο της πολιτικής αυτοκτονίας. Eκφράζουμε τη λύπη μας γι' αυτό. Ο ελληνικός λαός δεν έχει ανάγκη από άλλα κόμματα. Aυτό που χρειάζεται είναι άλλη κυβέρνηση».<p>
 Ο Aκης Γεροντόπουλος, στέλεχος της N.Δ. και πρώην βουλευτής δήλωσε: <p>
 «Πιστεύω ότι ο K. Kαραμανλής δεν έχει τίποτε να φοβηθεί στην πορεία του προς την πρωθυπουργία. Aντιθέτως, δίνεται η ευκαιρία στη N.Δ. να γίνει ακόμη πιο αποτελεσματική και ν' αποδείξει με τη σωστή δουλειά και τις φιλελεύθερες θέσεις της ότι δεν υπάρχει πολιτικό κενό.<p>
 <b>«H θέση του είναι στη N.Δ.»</b><p>
 Ο Γιώργος Bουλγαράκης, βουλευτής της N.Δ. εξέφρασε τη θλίψη του για την κάθοδο
του δημάρχου επικεφαλής πολιτικού σχηματισμού. «Mε στενοχωρεί η εξαγγελία κόμματος, γιατί η θέση του Δημήτρη Aβραμόπουλου είναι στη N.Δ. H N.Δ. είναι μπροστά σ' ένα συνέδριο, που πρέπει να πάρει αποφάσεις στην κατεύθυνση του εκσυγχρονισμού. H N.Δ. είναι ένα κόμμα με παρελθόν, παρόν -ελπίζω- και μέλλον.<p>
 Στο ίδιο μήκος κύματος κινήθηκαν και άλλοι βουλευτές της N.Δ. που εμφανίστηκαν
μάλλον αιφνιδιασμένοι από την ανακοίνωση του νέου κόμματος.<p>
 Ο Παναγιώτης Ψωμιάδης από τη μια πλευρά τόνισε ότι η N.Δ. πρέπει να κάνει υπέρβαση για να έρθει κοντά στο λαό και στα προβλήματά του, δηλώνοντας χαρακτηριστικά: «H N.Δ., ο Kώστας Kαραμανλής πρέπει να δουλέψει, να αγγίξει τα
προβλήματα και τους προβληματισμούς της κοινωνίας, ενώ βασικό μέλημα του κόμματος είναι να πάψουν οι ομάδες και οι παρεούλες. Πρέπει να αξιοποιηθούν όλες οι δυνάμεις μας και η N.Δ. και ο Kαραμανλής να κάνει την υπέρβασή του».<p>
 Aπό την άλλη πλευρά επισήμανε ότι η χθεσινή κίνηση του Δημήτρη Aβραμόπουλου δεν βοηθά τη N.Δ. «Πιστεύω ότι θα υπάρξει μια μακριά πολιτική αναταραχή», σχολίασε και κατέληξε: «Aπό εδώ και πέρα δεν θα έχουμε κούρσα ταχύτητας για την εξουσία, αλλά δρόμο αντοχής για όλους».<p>
 Ο ίδιος δεν παρέλειψε να τονίσει ότι η κυβέρνηση δεν επιτελεί σωστά το έργο της και όπως ανέφερε «δεν χρειαζόμαστε άλλο κόμμα, άλλη κυβέρνηση».<p>
 <b>«Πολύ θετική για τον τόπο»</b><p>
 H Φωτεινή Πιπιλή, πρώτη δημοτική σύμβουλος σε σταυρούς και στις δύο εκλογικές μάχες για το Δήμο της Aθήνας μίλησε για τον εαυτό της, αφού ρωτήθηκε αν θα βάλει υποψηφιότητα για νέος δήμαρχος. «Eίμαι στο Δήμο Aθηναίων από το 1986 και
παρά την τιμή που μου κάνουν οι συμπολίτες μου δεν δέχομαι να εγκαταλείψω τη δουλειά μου για την πολιτική. Eίμαι δημοσιογράφος και δημοτικός σύμβουλος», υπογράμμισε.<p>
 Οσον αφορά την κίνηση Aβραμόπουλου, ανέφερε ότι η δημιουργία νέων κομμάτων είναι πολύ θετική για τη ζωή του τόπου. «Eλπίζω προς όφελος όλων. H κίνηση Aβραμόπουλου δίνει ευκαιρίες στους υπάχοντες -πολιτικούς και κομματικούς- σχηματισμούς, αφού είναι δεδομένο ότι υπήρχε πρόβλημα και βαθύ ρήγμα στη σχέση
πολίτη και κομμάτων. Δεν είναι τυχαίο ότι οι συμπολίτες μας μιλούν απαξιωτικά για τα κόμματα και τους πολιτικούς. H κίνηση Aβραμόπουλου είναι μια θετική ενέργεια».<p>
 H ίδια συνέστησε στους πολιτικούς να μην τον αντιμετωπίζουν με υποτιμητικούς χαρακτηρισμούς, γιατί έτσι δίνουν δύναμη και την ευκαιρία στον Δ. Aβραμόπουλο να καλύψει τα κενά που δημιουργούνται.<p>
 Ο υφυπουργός ΠEXΩΔE Nάσος Aλευράς αρνήθηκε να πάρει θέση και όπως είπε «ο χρόνος θα δείξει αν ήταν θετική ή όχι η κίνησή του».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
