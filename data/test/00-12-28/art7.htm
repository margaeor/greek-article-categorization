<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο </b>
 καλοκάγαθος Aγιος από πέρσι έχει αρχίσει να τραβάει τη γενιάδα του. Το κακό άρχισε με τα gameboy, τα play station και τα dreamcast, τα οποία ήθελαν τέτοια τεχνογνωσία για να κατασκευαστούν που αναγκάστηκε να κάνει ολόκληρο διαγωνισμό

προσλήψεων για ξωτικά με πτυχίο του ΜΙΤ, διδακτορικό στους ημιαγωγούς και προϋπηρεσία στη NASA! <p>
 Tελευταία όμως το κακό παράγινε. Πέρσι τα κακομαθημένα πιτσιρίκια του δυτικού ημισφαιρίου έγραφαν δακρύβρεχτα γράμματα ζητώντας Aibo, τα σκυλάκια-ρομπότ. Οπως όλα τα παιδάκια, από την εποχή του Ηρώδη και μετά, ερχόταν κάποια στιγμή της ζωής τους που ζητούσαν ένα σκυλάκι. Οι γονείς, όπως κάθε γονιός από την εποχή του Αβραάμ, όμως ψυλλιάζονταν πως μόλις το βλαστάρι τους το βαρεθεί, το ζωντανό θα έπρεπε να καταλήξει στο δρόμο ή στις ευθύνες τους. Και άντε να το τρέχεις για βόλτες, για εμβόλια, για κατούρημα, για ζευγάρωμα, για πλύσιμο, να

το κουβαλάς στις διακοπές και να σου έρχεται να θυσιάσεις το καμάρι σου που ούτε το χαϊδεύει. Ετσι κάπως το think tank τής Sony συνέλαβε την ιδέα τού Aibo. Ενός ρομποτικού σκυλιού, που δεν λερώνει το χαλί και δεν ζητάει τίποτα από τα παραπάνω παρά μερικές μπαταρίες. Οσο και αν σας φαίνεται απίστευτο και γκροτέσκο να έχετε ένα ρομπότ για σκύλο, ο ψηφιακός ψόφος πούλησε τελικά 45.000 κομμάτια, όταν ένα από τα τελευταία μοντέλα του κοστίζει 1.500 δολάρια,

δηλαδή όσο μια αγέλη σκυλιών, μην πω και τα κουτάβια τους μαζί! <p>
 Εσχάτως όμως οι ερευνητές της αγοράς των μεγάλων ιαπωνικών πολυεθνικών ξανασυνεδρίασαν ψάχνοντας για το επόμενο project. Στην ερώτηση «Tι άλλο ζητάνε

στους γονείς τους όλα τα παιδάκια σε όλο τον κόσμο; », «Ενα αδερφάκι! » είπε κάποιος σχιστομάτης, που σίγουρα δεν σκεφτόταν τα παιδάκια στην Iνδία που ζητιανεύουν και με τα λεφτά παίρνουν προφυλακτικά μπας και ο πατέρας τους σταματήσει στην πρώτη ντουζίνα παιδιά και έρθει και η σειρά τους να φάνε. <p>
 Αφού όμως ούτως ή άλλως οι πολυεθνικές δεν βρίσκουν θέση γι' αυτά τα παιδάκια στην πελατεία τους προχώρησαν στο σχέδιό τους. Και τα ρομποτάκια έγιναν δίποδα. Γιατί ο συνειδητοποιημένος γονιός μπορεί πάντα να πάρει ένα κανονικό σκυλί στο παιδί του. Αδερφάκι όμως δεν του κάνει έτσι εύκολα. Εκεί ακριβώς μονομάχησαν και δύο από τους μεγαλύτερους hi-tech κολοσσούς με μικρά ονόματα. Η Sony και η Honda παρουσίασαν προσφάτως τα ρομποτικά αδερφάκια. <p>
 Ο γιος τής Sony  είναι πενήντα εκατοστά ψηλός, ζυγίζει πέντε κιλά και έχει πολλά εξαρτήματα κοινά με τον cyberκοπρίτη Aibo. Το SDR-3X ή αλλιώς Sony Dream

Robot δεν μπορεί όχι τα πιάτα να πλύνει, αλλά ούτε να σου φέρει το τηλεκοντρόλ. Κλοτσάει μια μπάλα όμως και χορεύει το «Para-Para», τον καινούργιο χορό της μόδας στην Ιαπωνία. Εχει μια κάμερα στο κεφάλι, ένα μικρόφωνο σε κάθε αυτί, σένσορες στο θώρακα για να μην πέφτει πάνω στα έπιπλα και μπορεί να διανύει μέχρι και δεκαπέντε μέτρα το λεπτό. Επιπλέον αναγνωρίζει

γύρω στις 20 προφορικές εντολές και απαντά με άλλες τόσες περίπου λέξεις. Πετάει κοινοτοπίες όπως «hello every body» και «my hobbyis soccer». Στην επίσημη παρουσίαση όταν του είπαν να βάλει την κίτρινη από τις μπάλες, που είχε μπροστά του, γκόλ, αυτό πήγε μπροστά στην μπάλα και αφού την κοίταξε για λίγα λεπτά την έστειλε με σούτ κατ' ευθείαν στο τέρμα μπροστά του. Μετά γονάτισε και σήκωσε θριαμβευτικά τις γροθιές του! <p>
 Η απάντηση της Honda ονομάστηκε Asimo, όχι από το Ασημάκης, αλλά από το Αdvanced Step In Innovative Mobility. Το βάρους σαράντα τριών κιλών και ύψους ένα και είκοσι (πιο παιδαράς αυτό) κατασκεύασμα μπορεί να χορεύει και να χαιρετάει, αλλά βρίσκεται ακόμη σε πειραματικό στάδιο. Το Asimo είναι ο πρόσφατος απόγονος μιας σειράς ρομπότ που η Ηonda ξεκίνησε να εξελίσσει το 1986 και είναι μάλλον ιδιαίτερα «τσακάλι», αν σκεφτεί κανείς πως το προηγούμενο μοντέλο P3 ήταν ένα και εξήντα, εκατόν τριάντα κιλά και για την τηλεκατεύθυνσή του απαιτούσε έναν ολόκληρο υπολογιστή σε αντίθεση με αυτό που έχει απλώς ένα τηλεκοντρόλ. Αυτό είναι αποτέλεσμα της πεποίθησης των διευθυντών της Honda πως τα ρομπότ θα είναι η αγορά του μέλλοντος. Γι' αυτό και δεν το ρίχνουν στην αγορά πριν αποκτήσει σύστημα αναγνώρισης φωνής. Προς το παρόν και για δύο τουλάχιστον χρόνια θα δουλεύει μάλλον στα showrooms της εταιρείας, όπου θα υποδέχεται τους σημαντικότερους πελάτες! <p>
 Αντίστοιχα, ο πρόεδρος τής Sony Digital Creatures Laboratory(Εργαστήριο Ψηφιακών Οντων!) Toshi Doi δήλωσε πως αν και τα ρομπότ σήμερα χρησιμοποιούνται

για διασκέδαση και παιχνίδι, σύντομα θα μπορούν να κάνουν όλο και περισσότερη λάντζα γύρω από το σπίτι. Οπως δηλώνει, «στα επόμενα πέντε χρόνια τα ρομπότ θα

μοιάζουν όλο και περισσότερο με ανθρώπους και θα είναι όλο και μικρότερη η διάκριση ανάμεσα σε αυτά που δουλεύουν και αυτά που μας διασκεδάζουν». Σύντομα

ίσως και ο Αϊ-Βασίλης αποκτήσει μερικά και τότε ίσως πάει την κυρία Αϊ-Βασίλη να κάνει Χριστούγεννα στις Μπαχάμες...<p>
<b> ΒΑΓΓΕΛΗΣ ΒΑΓΓΕΛΑΤΟΣ </b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
