Το «παρών» το έδωσαν όλοι εκτός του Ουντέζε. Το έδωσε και ο Καμπς, για τον οποίο υπήρχαν αμφιβολίες για την επιστροφή του, με το δεδομένο των οικονομικών εκκρεμοτήτων ΠΑΟΚ-Βελέζ, της προηγούμενης ομάδας του. Με μόνο ερωτηματικό τον Ουντέζε, όλοι θα είναι παρόντες στη σημερινή προπόνηση της ομάδας τους.
 Ο Ουντέζε αντιμετωπίζει γραφειοκρατικά προβλήματα στη Νιγηρία και ειδοποίησε ότι βρίσκονται στη λύση τους, αλλά είναι άγνωστο αν θα προλάβει τη σημερινή προπόνηση της ομάδας του, εν όψει του αγώνα με τον Εθνικό Αστέρα, ο οποίος θα διεξαχθεί κεκλεισμένων των θυρών την προσεχή Πέμπτη.
 Το ενδιαφέρον στον ΠΑΟΚ πέφτει στη σημερινή ισολογιστική συνέλευση και στις επαφές Μπατατούδη για το ιδιοκτησιακό καθεστώς. Η συνέλευση θα είναι τυπική και θα παραστεί ο Μπατατούδης με πληρεξούσιο. Σε ό,τι αφορά τις επαφές, συνεχίζονται και στην Αθήνα όχι μόνο με επιχειρηματίες, αλλά και με ανθρώπους του θεάματος, των γραμμάτων για να μετάσχουν στο διοικητικό συμβούλιο, με την παρουσία και επιχειρηματιών.
