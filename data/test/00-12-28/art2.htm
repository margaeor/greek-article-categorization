<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Η «καλοκαιρία» ήταν εξαιρετικά σύντομη και οφειλόταν αποκλειστικά στο νεοαφιχθέν cd. Εκτοτε οι καιρικές συνθήκες στον κόσμο των ηχογραφήσεων κλασικής μουσικής επιδεινώνονται σταθερά, κάθε χρόνο. Στη Γαλλία, συγκεκριμένα, απ' όπου προέρχεται και η έρευνα που δημοσίευσε το «Νουβέλ Ομπζερβατέρ», το ποσοστό πωλήσεων δίσκων κλασικής μουσικής έπεσε από 9% σε 5, 9% μεταξύ των ετών 1994-2000. Και είναι εξίσου χαρακτηριστικό ότι τουςτελευταίους 9 μήνες η τιμή πώλησης αυτών των δίσκων έχει υποστεί υποτίμηση

της τάξης του 12%! <p>
 Ποιος ευθύνεται; Κατ' αρχάς «η τυφλότητα των 5 μεγάλων δισκογραφικών εταιρειών

που διαχειρίζονται την τύχη της κλασικής μουσικής και μαζί το 85% της παγκόσμιας δισκογραφικής αγοράς». Ητοι «Γουόρνερ», «ΕΜΙ», «Σόνι», «Γιουνιβέρσαλ» («Φίλιπς», «Ντόιτσε Γκράμοφον», «Ντέκα») και «BMG».<p>
 Το κακό εξάλλου άρχισε, για το γαλλικό περιοδικό, από τότε που στο δισκογραφικό λεξιλόγιο εισήχθησαν όροι όπως «αποκλειστικό συμβόλαιο με έναν καλλιτέχνη» και «ηχογραφώντας υπό την τάδε δισκογραφική ετικέτα».<p>
 Από όλο το φάσμα της κλασικής μουσικής, ο τομέας που πλήττεται περισσότερο είναι η όπερα. Η καινούργια ηχογράφηση μιας όπερας κοστίζει μερικά εκατομμύρια

φράγκα και επιπλέον οι ήδη υπάρχουσες ηχογραφήσεις είναι τόσες πολλές και καλές ώστε είναι σχεδόν αδύνατο να πείσει κανείς μία εκ των μεγάλων δισκογραφιών να αποτολμήσει μια νέα εκδοχή. <p>
<b> Aσύμφορα</b><p>
 Μόνο η ηχογράφηση μιας μεγάλης ορχήστρας στοιχίζει περί το 1 εκ. φράγκα (52 εκ. δρχ.). Απαιτείται δηλαδή η πώληση τουλάχιστον 10.000 αντιτύπων προκειμένου

ο παραγωγός να ισοσκελίσει τα έξοδά του. Τα 10.000 αντίτυπα είναι όμως ένας ονειρικός αριθμός ως προς τις συνήθεις πωλήσεις κλασικής μουσικής όπου ακόμη και τα 1.000 αντίτυπα είναι συχνά ένας δύσκολος στόχος. Οι εταιρείες καταφεύγουν ως εκ τούτου στις ζωντανές ηχογραφήσεις ή στις συμπαραγωγές με ραδιοφωνικούς σταθμούς.<p>
 Οι ίδιες και οι λανθασμένες τους κινήσεις ευθύνονται για τη διαμόρφωση της παρούσας απαισιόδοξης εικόνας. Κι όμως, η είσοδος στην αγορά του cd έφερε μια τρομερή άνθηση στις πωλήσεις κλασικής μουσικής καθώς κάθε λάτρης του είδους θέλησε να επαναποκτήσει ιστορικές ηχογραφήσεις. Υπολογίστηκε μάλιστα ότι οι περίπου 30.000 μανιακοί συλλέκτες τέτοιων ηχογραφήσεων στον κόσμο θέλησαν να διπλασιάσουν τη συλλογή τους αποκτώντας και σε δίσκο ακτίνας ό,τι είχαν σε βινύλιο. <p>
 Σε τέσσερα χρόνια, από το 1986 έως το 1990, η άνοδος (κατά 5%) στις πωλήσεις κλασικής μουσικής που άγγιξαν το 15% επί των συνολικών πωλήσεων δίσκων υπήρξε παραπάνω από αξιοσημείωτη. Οι εταιρείες και τα στελέχη τους, έχοντας κάνει σε μία τετραετία τεράστιες περιουσίες, υπολόγισαν λανθασμένα ότι η κότα θα συνεχίσει να κάνει χρυσά αβγά: έκαναν ως εκ τούτου μεγάλα ανοίγματα τόσο προς νέους μουσικούς όσο και προς τους ίδιους τους υπαλλήλους τους που ασχολούνταν ειδικά με την κλασική μουσική.<p>
 Δυστυχώς η πτώση ήταν ακόμη πιο γρήγορη από την άνοδο, παρασέρνοντας και τα μεγάλα ονόματα. Παράδειγμα; «Μια νέα ηχογράφηση του "Μπόρις Γκοντούνοφ" με τον

Κλάουντιο Αμπάντο θα έπρεπε να πουλήσει 60.000 αντίτυπα για να αποσβέσει το κόστος παραγωγής. Δυστυχώς δεν ξεπέρασε τα 5.000 αντίτυπα». Κάθε νέα ηχογράφηση αποδεικνυόταν «οικονομική καταστροφή». Η αντίδραση ήταν άμεση: η «Σόνι» σταύρωσε τα χέρια και η ΕΜΙ μείωσε τον αριθμό νέων ηχογραφήσεων κατά 40%. «Η συμφωνική μουσική π.χ. δεν πουλάει πια», παραδέχεται κυνικά ο διευθυντής της ΕΜΙ στη Γαλλία, Αλέν Λανσερόν.<p>
 Αλλάζει όμως και το κοινό: αδιαφορεί για τα λιγότερο γνωστά ονόματα ερμηνευτών

και απαιτεί να πληρώνει λιγότερο για την αγορά ενός δίσκου ειδικά όταν πρόκειται για την ηχογράφηση ενός έργου που ήδη υπάρχει στη δισκοθήκη του με διαφορετικούς ερμηνευτές. Τι σημαίνει αυτό; «Οτι ένας μάλλον άγνωστος πιανίστας που ερμηνεύει έργα του Σούμπερτ π.χ. σε έναν δίσκο με αλμυρούτσικη τιμή, δεν έχει σχεδόν καμία τύχη. Για να έχει κάποια τύχη πρέπει ή η τιμή να είναι χαμηλή ή το έργο καινούργιο ή ο μουσικός μεγάλο όνομα».<p>
<b> Ούτε η Kάλλας...</b><p>
 Μπροστά σ' αυτή την κατάσταση οι εταιρείες που είχαν συνηθίσει τα μεγάλα κέρδη

σε σύντομο χρόνο, ξανακοίταξαν τους καταλόγους τους. Επανεκδόσεις (συνεπώς και

μηδενικό κόστος παραγωγής) ήταν η μαγική λέξη. Δυστυχώς όχι και τόσο μαγική όπως ανακάλυψε π.χ. η ΕΜΙ επανεκδίδοντας μέσα σε λίγους μήνες ό,τι είχε ηχογραφήσει η Κάλλας σε 20 χρόνια. Το κοινό δεν ανταποκρίθηκε...<p>
 Ακολούθησε ο πανικός: οι εταιρείες συνέχισαν να επανεκδίδουν όλο και περισσότερες παλαιές ηχογραφήσεις και να εκδίδουν όλο και λιγότερες νέες. Στον

τομέα των παλαιών ηχογραφήσεων επιστρατεύουν ακόμη και δίσκους 33 στροφών και βέβαια την υπερσύγχρονη τεχνολογία που φιλτράρει τον ήχο και τον απαλλάσσει από τα «σκρατς» και τις παρεμβολές. Ακολουθούν οι...υπερβολές: στέλεχος δισκογραφικής θυμάται πως «η Ντόιτσε Γκράμοφον» κυκλοφόρησε νέες ηχογραφήσεις των Συμφωνιών του Μπετόβεν με τον Κάραγιαν και την ίδια ακριβώς εποχή επανακυκλοφόρησε σε πολύ πιο προσιτές τιμές παλαιότερες ηχογραφήσεις των ίδιων

Συμφωνιών με τον Κάραγιαν και πάλι»! <p>
 Το φαινόμενο επιδεινώνεται καθώς στην κορυφή της ιεραρχίας των εταιρειών παραγωγής ανέρχονται «νεαροί λύκοι, μηχανικοί του μάρκετινγκ, για τους οποίους

η μουσική δεν είναι παρά ένα προϊόν όπως όλα τα υπόλοιπα: βίδες, πετρέλαιο ή μικροτσίπ». Παλαιό και έμπειρο στέλεχος δισκογραφικής το θέτει διαφορετικά: «Ο

δίσκος», λέει, «ξεκίνησε να δημιουργείται σε έναν κόσμο γκάνκστερς -όπου οι μήτρες έπρεπε να φυλάσσονται τα βράδια για να μην κλαπούν- και σήμερα βρίσκεται στα χέρια ανθρώπων που έμαθαν τη δουλειά τους σε πολυκαταστήματα όπως το "Καρφούρ"».<p>
 Οι τιμές όλο πέφτουν ειδικά στις νέες ηχογραφήσεις. Η ΕΜΙ είναι η πρώτη που βγάζει σε συλλογή 5 cd, πουλώντας τα στην τιμή του ενός. Εχουμε πια μπει στην εποχή των «κομπιλέισονς» του είδους, «οι θησαυροί της κλασικής μουσικής», «τα ωραιότερα και γνωστότερα αντάτζο» κ.λπ. Ετσι γεννιέται στο Χονγκ Κονγκ και η ειδικευμένη στο είδος εταιρεία Νaxos και μαζί η συνταγή «κερδίστε χρήματα, αμέσως». Οι συλλογές έχουν προσεγμένη συσκευασία και μικρή τιμή. Εχουν ταχύτητα χιονοστιβάδας. Αρέσει το μπαρόκ; Κυκλοφορούν αντίστοιχες συλλογές...<p>
<b> Γέφυρες...</b><p>
 Παράλληλα με αυτό, ανακαλύπτεται και το «κρος όβερ», «υβρίδιο», κατά το γαλλικό περιοδικό, «που ανακαλύφθηκε στα εσώτερα των γραφείων μάρκετινγκ». Ο Γκίντον Κρέμερ παίζει πλέον Αστορ Πιατσόλα, ο Γιο-Γιο-Μα κάντρι, 12 βιολοντσελίστες της Φιλαρμονικής του Βερολίνου νοτιοαμερικανική μουσική, ο Κένεντι Ντορς κ.ο.κ. Ο Λανσερόν κάνει τον απολογισμό του είδους που επινοήθηκε

ως γέφυρα για την προσέγγιση του ευρέως κοινού με την κλασική μουσική: «Tελικά

είναι αλήθεια ότι», λέει «το κρος όβερ έθεσε σε κίνδυνο την αμιγή κλασική μουσική, χρησιμοποιώντας ακόμη περισσότερο τους νόμους του μάρκετινγκ. Επέτρεψε όμως άνοδο του κέρδους ώστε να μπορέσει η κλασική μουσική να επιβιώσει. Ηταν κακό, αλλά αναγκαίο κακό». <p>
 Το μάρκετινγκ είχε κι άλλες επιταγές: οι νέοι σολίστ άρχισαν να ασχολούνται με

την εμφάνισή τους, να απευθύνονται σε οίκους υψηλής ραπτικής και σε στιλίστες.

Κάποιοι αντέδρασαν όπως το Τρίο Γουοντερέρ (Τιμπό, Κορτό, Καζάλ) που έμαθε ότι

για το εξώφυλλο του νέου τους δίσκου, με έργα Σούμπερτ, καλό θα ήταν να φωτογραφηθούν με ρούχα της Ανιές Μπ. σε μια ταράτσα. Αρνήθηκαν...<p>
 Ολα αυτά έφεραν κάποιες επιτυχίες οι οποίες στήριξαν και το υπόλοιπο οικοδόμημα. Ενας δίσκος δικαιολογεί και υποστηρίζει την ηχογράφηση κάποιων άλλων, όπως ο Χάρι Πότερ μπορεί να υποστηρίξει την έκδοση κάποιων «δύσκολων» τίτλων από τον ίδιο εκδοτικό οίκο. Το σύστημα αυτό δεν «πιάνει» στις ΗΠΑ όπου όλα πρέπει να έχουν επιτυχία και κέρδος, αλλιώς δεν έχουν λόγο ύπαρξης...<p>
 Στη Γαλλία ισχύει για την ώρα το σύστημα 20-80: 80% εκ προοιμίου επιτυχημένα δισκογραφικά «προϊόντα» στηρίζουν το λιγότερο δημοφιλές και (συνήθως πιο ποιοτικό) 20% της υπόλοιπης δισκογραφικής παραγωγής. Οσο ισχύει αυτό οι νέοι σολίστ έχουν κάποια ελπίδα να κάνουν δίσκο. Η ισορροπία όμως είναι ευαίσθητη και η Αμερική όλο και φωτεινότερο παράδειγμα για κάποιους, μεγαλύτερη απειλή για κάποιους άλλους... <p>
<b> EΠIMEΛEIA: N. XATZ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
