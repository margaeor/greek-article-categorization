<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Tης ΙΩΑΝΝΑΣ ΚΛΕΦΤΟΓΙΑΝΝΗ</b><p> «Μ'αρέσει να έχω αυτή τη βασανιστική σχέση με την τέχνη, την οποία πάντοτε είχα. Φοβάμαι την άλλη σχέση, που αναπτύσσεται εν αγνοία ενός ρόλου. Τη σχέση του σταρ, που δεν είμαι, που δεν έγινα ποτέ...».<p> Η Λήδα Τασοπούλου, 25 χρόνια τώρα από το σανίδι του Αμφι-Θεάτρου, και τι δεν έχει ερμηνεύσει -πάντοτε υπό τη σκηνοθετική καθοδήγηση του συντρόφου της, στη ζωή και το θέατρο, Σπύρου Ευαγγελάτου. Επειτα από την Ηλέκτρα, την Ιφιγένεια, την Κρέουσα, την Ελένη, τη Θεοφανώ, την Ειρήνη, την Οφηλία, την Τζούλια, τη Μαρία Στιούαρτ... και τόσες ακόμη αρχετυπικές ηρωίδες του διεθνούς δραματολογίου, από αύριο -και πάλι από τη σκηνή του Αμφι-Θεάτρου- στην ιστορική τραγωδία του Ουίλιαμ Σέξπιρ «Αντώνιος και Κλεοπάτρα», θα ενσαρκώνει μια ακόμη εμβληματική ηρωίδα: την αινιγματική Κλεοπάτρα.<p> «Εχω κάνει ήδη τέσσερις Σέξπιρ. Φυσικά το ήξερα και αυτό το έργο, το είχα διαβάσει, αλλά ουδέποτε προέκυψε... Με πρόλαβε η γνώμη του κόσμου. Οποιος ακούει ότι θα υποδυθώ την Κλεοπάτρα λέει «α, αυτός ο ρόλος, πόσο σας πάει! ». Η κοπέλα που δακτυλογραφούσε το κείμενο είπε ότι ο Σέξπιρ πρέπει να με ήξερε...».<p> *Εσείς πώς αντιμετωπίζετε αυτές τις αντιδράσεις; <p> «Αναρωτιέμαι γιατί κάτι το οποίο είναι τόσο κοινά αποδεκτό εγώ δεν το έχω ανακαλύψει. Διότι υπάρχει από πίσω μια ιστορία ετών αναζήτησης στο κλασικό ρεπερτόριο και αναρωτιέμαι πώς δεν έπεσα σε αυτό το ρόλο. Ενα είναι το γεγονός, ότι αυτή η προσωπικότητα είναι τόσο έντονα φτιαγμένη από τελείως και κάθετα διαφορετικά στοιχεία, όπου εκεί μπορώ να «βάλω» κάτι άνετα. Αλλά προς Θεού, δεν μπορούμε να πούμε ότι ξεκινάμε να ερμηνεύσουμε ένα ρόλο επειδή νομίζουμε πως μας πάει. Ούτε κατά διάνοια. Είναι λάθος να λες «είμαι γεννημένη και μου μοιάζει η Αντιγόνη»...».<p> *Από την πληθώρα των μεγάλων ρόλων που έχετε υποδυθεί ώς τώρα, υπάρχουν κάποιοι που θα επιθυμούσατε να τους ερμηνεύσετε ξανά; <p> «Βέβαια. Εχω σκεφτεί ότι από εδώ και πέρα για μια δεκαετία θέλω να ξαναπαίξω κάποια πράγματα».<p> *Με την προοπτική να προσεγγίσετε τους ρόλους αυτούς από διαφορετική οπτική; <p> «Ο ηθοποιός ποτέ δεν είναι ευχαριστημένος...».<p> <b>Tελειομανία</b><p> *Σας κατατρέχει μια τελειομανία...<p> «Αρρώστια! Το «Υστατο φως» ήταν όλη μου η ζωή, η καριέρα, ο τρόπος που βλέπω τα πράγματα στο θέατρο. Ουσιαστικά θεωρώ ότι ο ηθοποιός ποτέ δεν σταματάει, ποτέ δεν πετυχαίνει, ποτέ δεν ικανοποιείται και ποτέ δεν λέει «τώρα μπορώ να κοιμηθώ ήσυχος». Θα ήθελα να επανέλθω σε κάποιους από αυτούς τους ρόλους, αν όχι σε όλους, που λάτρεψα και εξακολουθώ να λατρεύω. Μου έχουν αφήσει μια γλυκιά στέρηση σαν ανάμνηση και θά 'θελα να τους ξανασυναντήσω για να τα ξαναπούμε».<p> *Τι είναι αυτό που βλέπετε, εκ των πραγμάτων, να έχει προστεθεί με τα χρόνια, έπειτα από τόσους και τόσους ρόλους; <p> «Η τεχνική: είναι και ο λόγος που πιστεύω ότι έκανα θέατρο. Γι' αυτό και δεν έχω κάνει τηλεόραση, δεν έχω κάνει κινηματογράφο, δεν έχω κάνει ραδιόφωνο. Οχι πως τα αρνούμαι. Τα σέβομαι. Θαυμάζω πολλούς ηθοποιούς που παίζουν τηλεόραση, παρακολουθώ τηλεόραση, πιστεύω πως πράγματι είναι το πανεπιστήμιο του σήμερα, απλώς είναι ένας άλλος τρόπος προσέγγισης».<p> *Οπότε η τελείωση της τεχνικής είναι η βάση της υποκριτικής σας.<p> «Χωρίς συζήτηση. Εχει να κάνει με την κίνηση του συναισθήματος σε όλο το κορμί, εννοώ και ψυχή και κίνηση χεριών και έκφραση. Με την τελείωση του κορμιού, ώστε να μεταμορφωθεί απλά σε ένα όργανο, να μπορείς, ει δυνατόν, να περπατάς με τα χέρια...».<p> *Αυτό, όμως, αγγίζει τα όρια της υπέρβασης της ίδιας της φύσης...<p> «Αυτός είναι ο τρόπος που βλέπω εγώ το θέατρο και που το έβλεπα από τα χρόνια της σχολής. Είναι πιστεύω ένας ιδιαίτερος τρόπος. Δηλαδή, υπάρχει μια ιδιαιτερότητα στον τρόπο που παίζω».<p> *Αυτή η ιδιαιτερότητα, η κατ' εξοχήν διανοητική επεξεργασία του ρόλου, η προτεραιότητα που δίνετε στο στοιχείο της τεχνικής, είναι ζήτημα ιδιοσυγκρασίας ή αποτέλεσμα συνειδητής επιλογής; <p> «Προέρχεται από την ιδιοσυγκρασία μου. Αυτό είναι κατάρα πιστεύω. Γεννιέσαι καταραμένος. Σκέψη και σκέψη...συνέχεια».<p> *Και εμμονή; <p> «Εμμονή πάνω στο ρόλο, εμμονή και το βράδυ που κοιμάμαι. Λέω τους ρόλους σαν υπνοθεραπεία. Εισχωρούν μέσα μου. Αυτός είναι ένας τρόπος για να αντιμετωπίσεις σωστά τον εαυτό σου. Δηλαδή, να μειώσεις το υπερεγώ σου, ώστε να μπεις στην προσωπικότητα ενός άλλου ανθρώπου. Πρέπει να πέσουνε οι τόνοι σου ως Λήδας. Διότι τιθασεύω τον εαυτό μου σε καθημερινή βάση μελετώντας άλλες προσωπικότητες, ρόλους. Τιθασεύω την αυταρέσκειά μου, το ναρκισσισμό, το ότι εγώ είμαι το κέντρο του κόσμου -που δεν είμαι...».<p> *Σε όλη αυτή την προτεραιότητα της τεχνικής, σε έναν ηθοποιό κατ' εξοχήν intellectual, όπως εσείς, διασώζεται, αλήθεια, το συναίσθημα; <p> «Μα για το συναίσθημα γίνεται όλη αυτή η σκληρή δουλειά της τεχνικής. Για να προωθήσεις το συναίσθημα, ώστε να έχεις αυτόν τον ερωτικό διάλογο με το κοινό».<p><b> H Kλεοπάτρα</b><p> *Πώς θα δούμε να ενσαρκώνετε την Κλεοπάτρα στη σκηνή; <p> «Κατ' αρχάς, πρόκειται για το δυσκολότερο Σέξπιρ που έχω κάνει ποτέ...».<p> *Ο λόγος; <p> «Είναι πολύ ελλειπτικά γραμμένο το έργο, η ιντριγκαδόρικη, δύσκολα πραγματώσιμη, δυσκολία του έγκειται στο ότι το ερωτικό ζευγάρι δεν έχει ούτε μία ερωτική σκηνή. Ο έρωτας πρέπει να βγει από τελείως διαφορετικά επίπεδα. Επειτα πρέπει να φωτιστεί μία προσωπικότητα που είναι η πιο πολυσχιδής απ' όσες έχω ερμηνεύσει ποτέ».<p> *Δηλαδή; <p> «Παίζει διαρκώς ανάμεσα στο καλό και στο κακό. Τη γοητεία και την εξυπνάδα κι, από την άλλη, την τέλεια αυτοκαταστροφή. Η Κλεοπάτρα βρισκόταν ανάμεσα στην Ανατολή και στη Δύση. Ηταν ένα σύμπλεγμα ανάμεσα στη γοητεία, τη μαγεία, τον εξωτισμό της Aνατολής και, από την άλλη, το στεγνό προγραμματισμό της Δύσης. Ηταν ένα κράμα πόρνης και βασίλισσας. Ωρες ώρες μια γυναικούλα κι άλλοτε μια θεά. Πιστεύω πως η γυναίκα στην ολοκλήρωσή της έχει αυτά τα στοιχεία πάντοτε παράλληλα: μπορεί να είναι πόρνη και συγχρόνως βασίλισσα, ντίβα, θεά. Η ακριβώς γυναίκα. Ο χαρακτήρας αυτός με συναρπάζει, επειδή πίσω απ' όλα έβαζε την πολιτική. Και πιστεύω, γι' αυτό είναι γυναίκα».<p> *Θεωρείτε ότι η προτεραιότητα της πολιτικής είναι περισσότερο γυναικεία υπόθεση; <p> «Πιστεύω ότι η γυναίκα, σε αντίθεση με τον άνδρα, πάνω απ' όλα λειτουργεί με το μυαλό και πάνω απ' όλα για την καριέρα, το επάγγελμα, την επιτυχία...».<p> *Από τις επιμέρους ψηφίδες, τα αντιφατικά δίπολα της ηρωίδας, εσείς ποια κατ' εξοχήν θα φωτίσετε; <p> «Ο σεξπιρικός λόγος έχει προσωδία, ένα ύφος τελείως δικό του, που είναι δύσκολο, σκληρό και στεγνό. Θα προσπαθήσω διαβάζοντας προσεκτικά το συντακτικό της σκέψης του Σέξπιρ να «βγάλω» τον διπλό χαρακτήρα της προσωπικότητας της ηρωίδας, έτσι που ο θεατής φεύγοντας να μπορεί να αναρωτιέται «τελικά τι ήταν αυτή η γυναίκα; ». Για μένα ο ρόλος της Κλεοπάτρας, ιδωμένος από τη θεατρική του πλευρά, είναι συγχρόνως λαίδη Μάκμπεθ και Οφηλία».<p> <b>Mε τον Eυαγγελάτο</b><p> *Τόσα χρόνια σκηνοθετείστε, κατ' αποκλειστικότητα, από τον Σπύρο Ευαγγελάτο. Δεν αισθανθήκατε ποτέ την ανάγκη της συνεργασίας με έναν άλλο σκηνοθέτη, ενδεχομένως νεότερης γενιάς, με διαφορετικό θεατρικό ιδίωμα; <p> «Η σχέση μου με τον Σπύρο δεν είναι σχέση σκηνοθέτη-ηθοποιού.<p> Διαβάζουμε μαζί, μελετάμε μαζί, βρίσκουμε έργα μαζί, κάνουμε διανομές μαζί. Αν ήτανε αποκλειστικά μια σχέση ηθοποιού-σκηνοθέτη, κάποια στιγμή, θα έλεγα «στοπ! ». Ο Σπύρος δεν με σκηνοθετεί πια, όπως ένα παιδί που μόλις ξεκινά, όταν επί 25 χρόνια ξέρω τι ζητεί, κι αυτός ξέρει τι κάνω και έτσι πια μόνο με μια ματιά έχουμε «φύγει»... Εξάλλου, πιστεύω ότι πάντα, γι' αυτό και ο τρόπος μου είναι και ήτανε ιδιαίτερος, παίζω σκηνοθετικά».<p> *Επειδή παίζετε σκηνοθετικά προέκυψε στην πορεία και η σκηνοθεσία; <p> «Ναι. Από πλευράς μου υπάρχει πάντα μια καθολική αντιμετώπιση της παράστασης. Τοποθετώ πρώτα όλους τους άλλους και έπειτα τον εαυτό μου μέσα στο έργο. Κατά τα άλλα, βεβαίως και θέλω να συνεργαστώ και με άλλους σκηνοθέτες».<p> *Ποιους; <p> «Ο Βολανάκης είδε, λίγο πριν φύγει δυστυχώς, τον ανδρικό ρόλο στον Πιραντέλο και ομολογώ ότι με συγκίνησε, γιατί με φίλησε διπλά και υπήρχε στον αέρα ένα τάξιμο για συνεργασία, κάτι που το είχα σκεφτεί εκείνη την εποχή. Θα ήθελα επίσης να δουλέψω με τον Κουν, με τον Λαζάνη, τον οποίο υπερεκτιμώ, με τον Χουβαρδά».<p> *Θα αποτολμούσατε μια συνεργασία με τον Γιάννη Χουβαρδά; <p><b> «Φυσικά».</b><p> *Τι είναι, αλήθεια, αυτό που έχει διασώσει τη σχέση σας με τον Ευαγγελάτο τόσα χρόνια; <p> «Με τον Σπύρο συμβαίνει κάτι μοναδικό: Η σχέση μας ξεπερνά τα όρια της καθημερινότητας. Είναι μεταφυσικό, αν θέλετε... Πιστεύω ότι είμαστε ένας άνθρωπος. Πολλές φορές αισθάνομαι ότι είμαι ο άλλος εαυτός του και ο Σπύρος ο δικός μου. Και αυτό συχνά φέρνει συγκρούσεις. Εχουμε πολύ έντονη σχέση. Δεν είναι τίποτα σίγουρο. Ισως αυτό μας κάνει να κρατιόμαστε. Εχουμε φοβερά έντονες διαφωνίες...».<p> *Στις επιλογές του ρεπερτορίου, στον τρόπο προσέγγισης ενός έργου...; <p> <b>«Κυρίως. Τουλάχιστον τα τελευταία 10 χρόνια».</b><p> *Τις άμεσες, πρακτικές λύσεις στα προβλήματα που ανακύπτουν ποιος από τους δύο τις δίνει; <p> «Εγώ. Βέβαια και ο Σπύρος είναι άνθρωπος της πράξης, αλλά θα έλεγα ότι είναι πιο πολύ στον κόσμο του... Αναμφίβολα, όμως, ο ένας συμπληρώνει τον άλλο».<p> <b>H Ταυτότητα παράστασης: <p> μετάφραση-σκηνοθεσία:</b> Σπύρος Ευαγγελάτος, <p><b> σκηνικά:</b> Λαλούλα Χρυσικοπούλου, <p> <b>κοστούμια:</b> Γιάννης Μετζικώφ, <p> <b>μουσική επιμέλεια: </b>Ιάκωβος Δρόσος.<p> Στο ρόλο του Αντώνιου ο Στέφανος Κυριακίδης.<p>

</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
