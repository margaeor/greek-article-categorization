<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Για τους περαστικούς της οδού Πειραιώς ήταν ένα πρωτότυπο θέαμα. Γι' αυτούς που προσεύχονται στο χώμα, μία ταλαιπωρία. Kι ένα βασανιστικό ερώτημα: «Eμείς δεν έχουμε το δικαίωμα να προσευχηθούμε στο δικό μας χώρο; »<p>
<b> Tης ΓEΩPΓIAΣ ΔAMA<p>
 Π</b>άνω από 3.000 άνθρωποι που δεν έχουν χώρο να προσευχηθούν γιόρτασαν στην...ύπαιθρο. Ινδοί, Πακιστανοί, Μπαγκλαντεσιανοί κι άλλοι από αραβικές χώρες συγκεντρώθηκαν χθες, στις 9 το πρωί, στην είσοδο του Σεράφειου Κολυμβητήριου, μπροστά από το κλειστό γήπεδο του μπάσκετ, για τη μεγάλη προσευχή που γίνεται κάθε χρόνο, μετά το Ραμαζάνι.<p>
 Είναι όλοι άνθρωποι του μεροκάματου. Νέοι άνδρες μεταξύ 20 και 40 ετών. Κάποιοι δουλεύουν σε βιοτεχνίες, αρκετοί είναι ραφτάδες, άλλοι είναι οι γνωστοί μας μικροπωλητές των δρόμων.<p>
 Tους βλέπουμε να συρρέουν σιωπηρά από τα γύρω στενά. Βγάζουν και ακουμπούν τα παπούτσια τους στα πεσμένα φύλλα. Στριμώχνονται ο ένας δίπλα στον άλλο, φοράνε

το δαντελένιο φεσάκι κι απλώνουν τα χαλάκια στο χώμα.<p>
 Ο ιμάμης στέκεται απέναντί τους, το Κοράνι ακουμπισμένο κοντά του, στο τραπέζι. Η φωνή του γεμίζει την οδό Πειραιώς, μέσω ενός παμπάλαιου ενισχυτή: «Ευχαριστώ το Θεό που μας δίνει ζωή. Που βρισκόμαστε εδώ και εργαζόμαστε. Θέλω

όλοι οι άνθρωποι να ζουν με καλοσύνη. Να είναι κοντά στο Θεό σε αυτή και την επόμενη ζωή. Να ζούμε με ειρήνη». Aκούμε τα λόγια του που θυμίζουν ιερωμένο μικρού χωριού. Οπως μοιάζει κι αυτό που βλέπουμε, των Ασιατών στην Αθήνα.<p>
 Ο ιμάμης τους ζητάει να είναι «φρόνιμοι και μετρημένοι σε όλα. Να προσέχουν από το φαγητό μέχρι τα λόγια τους». Εκείνοι σηκώνονται όρθιοι για την προσευχή. Γονατίζουν, υψώνουν τα χέρια ψηλά, σκύβουν και ακουμπούν το κεφάλι τους στο χώμα. Μένουν έτσι για αρκετή ώρα. Μετά σηκώνονται, στέκονται οκλαδόν με σκυμμένο κεφάλι. Ούτε η αναπνοή τους δεν ακούγεται.<p>
 <b>Xωρίς γυναίκες</b><p>
 Ορισμένοι θυρυβούνται -διακριτικά βέβαια- με τη γυναικεία παρουσία. Απομακρυνθήκαμε και αργότερα προσπάθησαν να μας εξηγήσουν την αντίδρασή τους. Ούτε μία γυναίκα δεν υπάρχει στο χώρο της προσευχής.<p>
 Οι περαστικοί σταματούν και κοιτάζουν με περιέργεια το κινηματογραφικό θέαμα. Μια γυναίκα, μόνο, μουρμουράει κάτι και φεύγει με γρήγορο βήμα.<p>
 Δύο Ασιάτες σηκώνονται κρατώντας ένα κομμάτι ύφασμα. Είπαν ότι μαζεύουν χρήματα για τα έξοδα ενός τζαμιού και των συμπατριωτών τους που έχουν ανάγκη. Παρατηρούμε πως οι περισσότεροι μέσα από τα τζιν μπουφάν φοράνε μια λευκή κεντημένη κελεμπία ή λευκό πουκάμισο και παντελόνι. Και αθλητικά παπούτσια.<p>
 Μετά το τέλος της προσευχής, διπλώνουν τα πολύχρωμα χαλάκια, αγκαλιάζουν ο ένας τον άλλο και φιλιούνται τρεις φορές. Η προσευχή μετατρέπεται σε μία θερμή, κοινωνική εκδήλωση.<p>
 Μόλις κλείνει το Κοράνι, ο ιμάμης τους Μοχάμετ Χασάν, βιοτέχνης στο επάγγελμα μας εξηγεί ευγενικά πως έκαναν «Τη μεγάλη προσευχή, το "Ιντούλ Φέτερ", που γίνεται μία φορά το χρόνο μετά το Ραμαζάνι».<p>
 <b>Tι ζητούν</b><p>
 Τονίζει πως «έχουμε ανάγκη από έναν χώρο προσευχής. Σήμερα, πήραμε μια προσωρινή άδεια. Αλλά κι ένα δικό μας σχολείο. Να μαθαίνουμε ορισμένα πράγματα

για τις παραδόσεις και τη θρησκεία μας. Να έχουμε κι εμείς θρησκευτικά δικαιώματα. Κι ένα νεκροταφείο. Σκεφτείτε πως αυτοί οι φτωχοί άνθρωποι πληρώνουν πάνω από 600.000 δραχμές για να στέλνουν πίσω στην πατρίδα τους νεκρούς τους. Και μακάρι κάποια μέρα, να γίνουν όλοι οι μετανάστες νόμιμοι. Προσευχηθήκαμε και γι' αυτούς που βρίσκονται στη φυλακή για παράνομη είσοδο».<p>
 Λένε πως οχτώ παράνομα τζαμιά λειτουργούν στην Αθήνα. Λειτουργούν σε μικρά υπόγεια, με έξοδα των μεταναστών. Αλλά χωρούν λίγα άτομα κι επιπλέον, τα έξοδα

γι' αυτούς, είναι υπέρογκα: «Πώς να χωρέσουμε 5.000 άνθρωποι τις μέρες των μεγάλων προσευχών; »<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
