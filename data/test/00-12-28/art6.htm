<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Γ</b>ιο-χο-χο, τρίγωνα-κάλαντα και όλα τα συναφή. Καλώς ήλθατε στην πλέον εμπορευματοποιημένη γιορτή του έτους. Πάντα τέτοιες μέρες, μαζί με το δέντρο-γίγας, τους επετειακούς μαραθώνιους αγάπης και τα ξενέρωτα χριστουγεννιάτικα άσματα, που ξεχύνονται από τα μεγάφωνα μαγαζιών και δήμων, οι περισσότεροι από μας μπαίνουμε στη διαδικασία ανταλλαγής δώρων. Αλλοι το κάνουν με κέφι, άλλοι με βαριά καρδιά και δυστυχώς οι περισσότεροι με ένα ψυχαναγκαστικό άγχος: μια ματιά στο πλήθος που σκουντιέται, σπρώχνεται και καμιά φορά κλοτσοπατιέται στους κεντρικούς εμπορικούς δρόμους της πόλης, παραμονή των γιορτών, δίνει μια σαφή ιδέα για το ποιόν και την ένταση της «αγοραστικής θεραπείας». Σε αντίθεση με τους προνοητικούς εταίρους μας (που συνήθως αποφασίζουν για τις διακοπές και τα ψώνια τους εγκαίρως και εκ των προτέρων) ο Ελληνας παραμένει λίγο-πολύ τύπος της τελευταίας στιγμής. Το εθνικό σπορ του αγοραστικού σαφάρι επηρεάζεται, ως είναι φυσικό, από τις διακυμάνσεις του πληθωρισμού, την ακρίβεια και την οικονομική στενότητα (που δεν πλήττει όλους εξίσου). Παρ' όλα αυτά ο απτόητος καταναλωτής των Χριστουγέννων, είτε με τα υπολείμματα του 13ου μισθού είτε με πιστωτικές κάρτες, δόσεις και «θαλασσοδάνεια» προσπαθεί κουτσά-στραβά να συμμετάσχει στην

αγοραστική φρενίτιδα των ημερών.<p>
 <b>1.</b>
 Mαζικά ψώνια Η πολυπληθέστερη κατηγορία εορταστικών αγοραστών. Θα τους δείτε στα μεγάλα σουπερμάρκετ, τις αλυσίδες ρούχων τύπου Zara, στα μεγάλα δισκάδικα,

στα φραντσάιζ ηλεκτρονικών ειδών ή έστω τα βιβλιοπωλεία-γίγαντες. Οι άνθρωποι γουστάρουν μπούγιο και το δείχνουν. Φορτωμένοι με σακούλες, καρότσια, συχνά πηγαίνουν αγεληδόν, όλο το σόι μαζί ή έστω το πυρηνικό ζεύγος, διαλέγουν πάντα

τις χειρότερες μέρες για τις αγορές τους (π.χ. Σάββατο μεσημέρι) και τα πολυπληθέστερα σημεία.<p>
 Η κούραση, οι ουρές και ο πανικός που επικρατεί δεν τους χαλάνε διόλου το κέφι. Συνήθως επιλέγουν δώρα αυστηρώς οικογενειακά ή... ζευγαριακά, με τους φίλους να έρχονται σε δεύτερη μοίρα.<p>
 <b>2.</b>
 Παιδικά ψώνια Η δικτατορία του παιδιού δείχνει το πραγματικό της πρόσωπο τα Χριστούγεννα. «Τζάμπο» και «Ζαχαριάς», υπαίθριες αγορές και τοπικά παιχνιδάδικα αντηχούν από τις κραυγές «πάρε μου, πάρε μου» του πιο αφιονισμένου τάργκετγκρουπ καταναλωτών: νήπια και σχολιαρόπαιδα, με το μάτι θολωμένο από την υπερπροσφορά ειδών και τον εγκέφαλο ντοπαρισμένο από τη διαφήμιση, σέρνουν το γονιό από το μανίκι, εκλιπαρώντας πάντα για το τελευταίο

μοντέλο (του Πόκεμον Μew ή του μωρού Pichu, του Pla y-Station, του Game-bo ycolor, της πριγκίπισσας Σίσι, του Τηλε-γλύκα...και πάει λέγοντας).<p>
 <b>3.</b>
 Εγωιστικά ψώνια Ή αλλιώς, φροντίζω τον εαυτό μου. Κατηγορία κυρίως γυναικεία, που παρεπιδημεί στα «Χόντος», στα «Υβόννη», στις μπουτίκ ρούχων ή σε όποιον άλλον «ναό της θηλυκότητας». Το τσουβάλι γεμίζει σαμπουάν, καλλυντικά, ρούχα ένα μέγεθος μικρότερα (για μετά τη δίαιτα) και πλείστα άλλα φετίχ, που «θα τονώσουν την αυτοπεποίθησή μας». Απαραίτητο μετά την οικονομική αφαίμαξη και ένα σαβούρωμα στα όρθια (η νηστεία μπορεί να περιμένει). Αλλες παραλλαγές του εγωιστικού shopper, είναι ο έφηβος με το χαρτζιλίκι (της μαμάς, της θείας ή της προσωρινής δουλειάς) που το «σκοτώνει» κυρίως σε ηλεκτρονικά και cd.<p>
 <b>4.</b>
 Υπεύθυνα ψώνια Ψωνίζω, αλλά με συνείδηση. Κάρτες Unicef, οικολογικά δωράκια, προσφορές σε κοινωφελείς οργανισμούς, φιλανθρωπικά μπαζάρ συγκεντρώνουν τις προτιμήσεις του ευαίσθητου καταναλωτή. Kατηγορία μη αμιγής, μια και συνήθως οι

ίδιοι άνθρωποι που θα ανακουφίσουν τις ενοχές τους με «σκεπτόμενες» αγορές θα αφήσουν και κάτι στις διόλου φιλάνθρωπες υπεραλυσίδες.<p>
 <b>5.</b>
 Σικάτα ψώνια Εδώ, η ποιότητα μετράει. Η Φιλιππινέζα συχνά συνοδεύει και κουβαλάει τις κομψές σακούλες της κυρίας, το Bόλβο βρίσκεται παρκαρισμένο κάπου παραδίπλα και τα σύνολα των γαλλικών οίκων συνοδεύουν το φουά-γκρα, το αβγοτάραχο και τα πούρα πολυτελείας από το ντελικατέσεν. Στην κατηγορία αυτή ανήκουν όσοι πραγματικά αγοράζουν τα συχνά απλησίαστα είδη που διαφημίζονται στα περιοδικά. Οι υπόλοιποι τους φθονούν και βολεύονται με μία απομίμηση χαβιαριού ή ένα φούτερ Μπενετόν.<p>
<b> 6.</b>
 Τα ψώνια του πάτερ φαμίλια Θα τον βρείτε στη Βαρβάκειο αγορά να ανησυχεί για την τιμή του αρνιού ή στη συνοικιακή πιάτσα, όπου ο χασάπης τού φυλάει πάντα το καλύτερο κομμάτι και φυσικά στο σουπερμάρκετ. Εδώ οι αγορές αποτελούνται σχεδόν αποκλειστικά από τρόφιμα, το μετα-κατοχικό σύνδρομο δεν έχει ακόμα εκπνεύσει και οι γιορτές είναι μια δικαιολογία για εξοντωτικό φαγοπότι. Σε πείσμα των αντικρεατικών καιρών, ο πάτερ φαμίλιας εξακολουθεί να αποζητεί τη νεκρή σάρκα, ενώ το ψάρι έχει αναβαθμιστεί ιδιαίτερα.<p>
<b> 7.</b>
 Τα ψώνια του εργένη/ της εργένισσας Λίγα και καλά, διαλεγμένα με πολύωρη αναζήτηση και λεπτή φροντίδα, καθώς γι' αυτή την κατηγορία οι φίλοι μετράνε ίσως περισσότερο και από την οικογένεια. Την τιμητική τους έχουν τα βιβλία και

τα δώρα «με προσωπικότητα». Κατηγορία που διασκεδάζει συγκρατημένα τα ψώνια της, αφού η χειρονομία του χαρίσματος εξακολουθεί να έχει τελετουργική αξία.<p>
 <b>AΦPΟΔITH ΠΟΛITH</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
