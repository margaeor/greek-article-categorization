<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Πέμπτη 28/12/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>Pεπορτάζ: Γ. ΚΑΡΕΛΙΑΣ -Σ. ΛIBANIΟΣ</b><p>
 Και ευρωπαϊκή υποστήριξη βρίσκει ο υφυπουργός Αθλητισμού Γιώργος Φλωρίδης στην προσπάθειά του να εξυγιάνει το ελληνικό ποδόσφαιρο. Η αρμόδια επίτροπος της Ευρωπαϊκής Ενωσης Βίβιαν Ρέντινγκ εκφράζει την ανησυχία της για τα συμβαίνοντα σ' αυτόν το χώρο και τονίζει με νόημα: «Κανένας δεν είναι πάνω από το νόμο». Ουσιαστικά πρόκειται για προτροπή προς τον κ. Φλωρίδη να προχωρήσει στην εφαρμογή της ελληνικής νομοθεσίας, ώστε το ποδόσφαιρο να πάψει να ελέγχεται από «συμμορίες», όπως ο ίδιος έχει καταγγείλει.<p>
 Η θέση αυτή της επιτρόπου έχει ιδιαίτερη σημασία, καθώς καταρρίπτει τη «θεωρία» ορισμένων αντιπάλων του υφυπουργού Αθλητισμού (του προέδρου της ΕΠΑΕ Βίκτωρα Μητρόπουλου, της ΕΠΟ κ.ά.) ότι η πρόσφατη νομοθετική ρύθμιση καταργεί, δήθεν, την αυτονομία δράσης των ποδοσφαιρικών ενώσεων, επιχείρημα στο οποίο στηρίζεται η «αντεπίθεση» των θιγομένων από τις κινήσεις Φλωρίδη.<p>
 Ο υφυπουργός είχε ενημερώσει πρόσφατα την αρμόδια επίτροπο με λεπτομέρειες για την κατάσταση στο χώρο του ελληνικού ποδοσφαίρου και για την απόφασή του να προχωρήσει πάση θυσία στην εξυγίανσή του. Η κ. Ρέντινγκ του έστειλε απαντητική επιστολή, με την οποία: <p>
 1. Τονίζει ότι συμμερίζεται τις ανησυχίες του κ. Φλωρίδη «σχετικά με ορισμένες πρακτικές του κόσμου του ελληνικού ποδοσφαίρου». Είναι προφανές ότι ο υφυπουργός την είχε καταστήσει κοινωνό των στοιχείων που θεμελιώνουν τη βαριά καταγγελία του ότι στο χώρο αυτό δρουν «συμμορίες». Γι' αυτό η επίτροπος σημειώνει: «Η κατάσταση που μου παρουσιάζετε βλάπτει την εικόνα του αθλητισμού και την αξιοπιστία της».<p>
 2. Καθιστά απολύτως σαφές ότι η αυτονομία των αθλητικών οργανώσεων δεν είναι απεριόριστη. Καλύπτει, όπως αναφέρει, μόνο κανόνες αθλητικής φύσεως. Και για να μη μείνει καμία αμφιβολία για το θέμα αυτό, η κ. Ρέντινγκ υπογραμμίζει ότι οι αθλητικοί κανονισμοί των διεθνών και των εθνικών ομοσπονδιών σε καμία περίπτωση δεν υπερισχύουν των νόμων των κρατών-μελών και της Ευρωπαϊκής Ενωσης. «Ενα από τα μαθήματα της δίκης Μπόσμαν -προσθέτει η επίτροπος- είναι ότι ο κόσμος του αθλητισμού υπόκειται σε νόμους, καθώς και το ότι δεν μπορεί να λειτουργήσει σε μια σφαίρα που διαφεύγει από κάποιου είδους έλεγχο».<p>
 3. Εκδηλώνει την πρόθεσή της να συνεργαστεί με τους συναδέλφους της επιτρόπους Μάριο Μόντι (ανταγωνισμού) και Αννα Διαμαντοπούλου (κοινωνικών υποθέσεων), με στόχο «ο κόσμος του ποδοσφαίρου να προσαρμόσει μερικούς από τους κανόνες του, για να επανεγκαταστήσει τον κοινό νόμο. Κανένας δεν είναι πάνω από το νόμο».<p>
 Η κ. Ρέντιγνκ εκφράζει την κατανόησή της στις δυσκολίες που αντιμετωπίζει ο κ. Φλωρίδης στην προσπάθειά του και τον διαβεβαιώνει ότι «τα βήματά μας συμπίπτουν».<p>
 Στα συμπεράσματα του Ευρωπαϊκού Συμβουλίου της Νίκαιας περιλαμβάνεται δήλωση για τα χαρακτηριστικά του αθλητισμού και τον κοινωνικό του ρόλο, στην οποία προσδιορίζεται και ο ρόλος των αθλητικών ομοσπονδιών. Το Ευρωπαϊκό Συμβούλιο αναγνωρίζει αυτονομία στις αθλητικές οργανώσεις, οι οποίες «οργανώνουν και προωθούν το άθλημά τους και τη σύσταση εθνικών ομάδων με τον τρόπο που κρίνουν ως τον πλέον ενδεδειγμένο», αλλά πάντα «σύμφωνα με τις εθνικές και τις κοινοτικές νομοθεσίες και με βάση τη δημοκρατική και διάφανη λειτουργία».<p>
 <b>H EΠΟ AΠEIΛEI</b><p>
 Ο Βασίλης Νικάκης και οι συνεργάτες του στην Κεντρική Επιτροπή Διαιτησίας βρίσκονται στο στόχαστρο της ΕΠΟ, η οποία τους απειλεί ότι θα τους καθαιρέσει! Το προεδρείο της ομοσπονδίας συναντήθηκε χθες σε κεντρικό ξενοδοχείο της Αθήνας με εκπροσώπους από Ενώσεις Ποδοσφαιρικών Σωματείων και κατέληξαν στο συμπέρασμα ότι το μεγαλύτερο μερίδιο ευθύνης για όσα στραβά συμβαίνουν στο ελληνικό ποδόσφαιρο ανήκει στους διαιτητές. <p>
 «Δεν είναι δυνατόν να μας κατηγορούν, να λένε ότι είμαστε "συμμορία" και να πληρώνουμε εμείς τα λάθη των διαιτητών», υποστήριξε στη σύσκεψη εκπρόσωπος μεγάλης ένωσης και μαζί του τάχθηκε η πλειονότητα των παραγόντων. Το προεδρείο της ΕΠΟ δεν θα μείνει μόνο σε συστάσεις και σε υποδείξεις για τη βελτίωση του επιπέδου της διαιτησίας, αλλά θα ζητήσει από τον πρόεδρο της ΚΕΔ και τους συμβούλους του να παραιτηθούν, εάν δεν εγγυηθούν ότι θα περιοριστούν τα φαλτσοσφυρίγματα.<p>
 Από τη διοίκηση της ΕΠΟ ανακοινώθηκε ότι «στη σύσκεψη εκπροσωπήθηκε η πλειοψηφία των ενώσεων», χωρίς να ανακοινωθεί όμως ο αριθμός των ενώσεων, «οι οποίες στηρίζουν και εγκρίνουν τη μέχρι σήμερα δράση του διοικητικού συμβουλίου». Στέλεχος της διοίκησης είπε ότι «παρόντες ήταν εκπρόσωποι από 22 ενώσεις, ενώ άλλες έξι εξέφρασαν με φαξ τη στήριξή τους». Από την πλευρά της αντιπολίτευσης διέρρευσε ότι στη σύσκεψη πήγαν μόλις 17 εκπρόσωποι ενώσεων. Ολα αυτά όμως δεν έχουν ιδιαίτερη σημασία, αφού οι δύο παρατάξεις θα μετρήσουν τις δυνάμεις τους στη συνέλευση του Φεβρουαρίου, εάν μέχρι τότε δεν έχει ανατραπεί η διοίκηση Αλεξανδρίδη. <p>
 * Στις 10 Ιανουαρίου αναμένεται να ασχοληθεί η Δικαστική Επιτροπή Εφέσεων της EΠΟ με την προσφυγή Φλωρίδη, με την οποία ζητεί την καθαίρεση του Β. Μητρόπουλου από την προεδρία της EΠAE.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
