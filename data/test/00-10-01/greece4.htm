<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 01 Οκτωβρίου 2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Tου NIKΟΛA ΛEΟNTΟΠΟYΛΟY<p>
Eδωσαν σκληρή μάχη για να μπουν στις περιζήτητες σχολές των πανεπιστημίων. Aριστοι των αρίστων, που ανέβασαν τον πήχη σε δυσθεώρητα ύψη.<p>
Aυτό όμως που περιμένει πολλούς απΥ αυτούς θα κάνει τις εξετάσεις να θυμίζουν, πιθανώς, κακόγουστο αστείο.<p>
Οι συνάδελφοί τους που ακολούθησαν τη διαδρομή, που μόλις τώρα αρχίζει γιΥ αυτούς, θυμίζουν περισσότερο προλετάριους παρά το ότι όλοι τούς λένε επιστήμονες.<p>
Είναι η νέα τάξη αποφοίτων σε επαγγέλματα «κοινωνικού στάτους», όπως οι γιατροί και οι δικηγόροι.<p>
Μπορεί να μην είναι αναγκασμένοι να εργάζονται σε άσχετες δουλειές όπως χιλιάδες άλλοι πτυχιούχοι, όμως τις συνθήκες εργασίας και τις αμοιβές τους δεν θα τις ζήλευε ούτε πιτσαδόρος.<p>
«Ζητείται ασκούμενος με μηχανάκι», λέει μία από τις εκατοντάδες αγγελίες στον πίνακα ανακοινώσεων του Δικηγορικού Συλλόγου. Η αγγελία δεν απέχει και πολύ από το «Ζητείται μικρός». Το ζητούμενο είναι ο «μικρός ασκούμενος» να οδηγεί μηχανάκι, αφού οι ελιγμοί σε ώρες αιχμής μέσα στην Αθήνα είναι από τα βασικά προσόντα που ζητούνται.<p>
<B>Ψίχουλα</B><p>
 Κατά τον Δ. Βερβεσσό, δικηγόρο, μέλος του Δ.Σ. του ΔΣΑ, «οι νέοι δικηγόροι έχουν μεταβληθεί σε μια προλεταριοποιημένη μάζα υπαλλήλων». Τη στιγμή που η Εθνική Συλλογική Σύμβαση Εργασίας προβλέπει ως κατώτατη αμοιβή του ανειδίκευτου εργάτη τις 163.000 δρχ., οι νεοσσοί απόφοιτοι των νομικών σχολών αμείβονται σύμφωνα με τη δική τους «σύμβαση μαθητείας», με μισθούς 80-100.000 δρχ. Ομως, στην πραγματικότητα οι μισθοί είναι ακόμα χαμηλότεροι.<p>
 Ελάχιστα βελτιωμένα είναι τα πράγματα για τους νέους δικηγόρους. Οι μισθοί φτάνουν τις 150.000, όμως οι νέοι δικηγόροι στερούνται των πηγών εισοδήματος που o κάθε δικηγόρος δικαιούται.<p>
 Σύμφωνα με τα πλέον πρόσφατα στοιχεία του ΔΣΑ, μόνο το 0,7% των δικηγόρων με θητεία έως 2 χρόνια έχουν κάνει παραπάνω από μία παράσταση στα δικαστήρια, ενώ στους δικηγόρους με θητεία από 2 έως 5 χρόνια αυτό το ποσοστό γίνεται 1,5%.<p>
 Η Ειρήνη, δικηγόρος... μηνών και εργάζεται σε γραφείο που αναλαμβάνει ποινικές υποθέσεις. Αν δεν μιλά επώνυμα «δεν είναι», όπως λέει, «επειδή φοβάται τις επιπτώσεις αλλά επειδή αναγνωρίζει ότι οι συνθήκες εργασίας της είναι εξευτελιστικές για την αξιοπρέπειά της».<p>
«Στο γραφείο υπάρχουν υποαπασχολούμενοι που αμείβονται με 30.000 δρχ.!».<p>
 Το επάγγελμα όμως έχει και τα τυχερά του. Το δικηγορικό γραφείο της Ειρήνης, για να ανταμείψει όχι μόνο τους ασκούμενους αλλά και τους νέους δικηγόρους, τους παραχωρεί, δίκην μπόνους, τα εξής βοηθήματα: Μια κάρτα απεριορίστων διαδρομών με τις δημόσιες συγκοινωνίες, μία κάρτα για τις φωτοτυπίες και στους διακριθέντες δωρεάν τηλεκάρτες...<p>
 Η προεπαγγελματική διαδρομή κάθε νέου γιατρού μια διαδρομή που περιμένει και τους άριστους των αρίστων των τελευταίων εξετάσεων,  κρατά δεκαετίες: Πολυετής αναμονή για την έναρξη ειδικότητας, και, στο τέλος της εκπαιδευτικής σταδιοδρομίας, το δίλημμα ανάμεσα στην ανεργία και την άσκηση ιατρικής εκτός ΕΣΥ ή πανεπστημιακών νοσοκομείων.<p>
«Η υπερπληθώρα των γιατρών είναι δυναμίτης στο σύστημα υγείας», προειδοποιεί o αντιπρόεδρος του ΙΣΑ, Γιώργος Πατούλης.<p>
Κάθε χρόνο από τα ελληνικά πανεπιστήμια αποφοιτούν περίπου 1.000 γιατροί. Το πρόβλημα όμως δεν εντοπίζεται στην εγχώρια παραγωγή αλλά στις μεταγραφές από το εξωτερικό, που ανεβάζουν τsο συνολικό αριθμό ετήσιας παραγωγής στους 2.500-2.800. Αν λάβουμε υπόψη μας πως κάθε χρόνο συνταξιοδοτούνται περίπου 500-600 γιατροί, γίνεται αντιληπτό το αδιέξοδο. <p>
 Για τους νέους γιατρούς, όπως ο Βασίλης Μηλιάκης, αυτή η αριθμητική μέσα από άλλες πράξεις οδηγεί στο ίδιο πηλίκο. Ο Βασίλης Μηλιάκης είναι ήδη 29 ετών και μετράει τα χρόνια, εργαζόμενος όπως πολλοί συνάδελφοί του σε ινστιτούτο αδυνατίσματος. Εχει πάρει το πτυχίο της Ιατρικής, και ξέρει τι τον περιμένει: «Για την ειδικότητα που με ενδιαφέρει (γυναικολογία) θα πρέπει να περιμένω ακόμα τρία χρόνια μέχρι να ενταχθώ σε κάποιο νοσοκομείο. <p>
Ξέρω ότι ακόμα και με αυτή την τρίχρονη αναμονή δεν έχω ελπίδα να μπω σε πανεπιστημιακή κλινική, αν δεν έχω μέσο. Ξέρω επίσης ότι όταν τελειώσω γύρω στα 35 μου την εκπαίδευσή μου, και πάλι θα είναι κλειστή η πόρτα του ΕΣΥ και της πανεπιστημιακής ιατρικής, και θα μου μείνει ως διέξοδος είτε η ταμειακή ιατρική είτε η ιδιωτική ιατρική».</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



