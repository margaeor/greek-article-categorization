<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 01 Οκτωβρίου 2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Του ΔΗΜΗΤΡΗ ΝΑΝΟΥΡΗ <p>
Η απεργία των βυτιοφόρων που ξεκίνησε στις αρχές της προηγούμενης εβδομάδας δεν έχει προκαλέσει, τουλάχιστον στην Αττική, σοβαρές ελλείψεις.<p>
Ούτε στα καύσιμα, ούτε σε άλλα καταναλωτικά προϊόντα.<p>
Ακόμη και στα βενζινάδικα οι ουρές που παρατηρήθηκαν τις πρώτες μέρες τείνουν να μειωθούν. <p>
 Ο βενζινοπώλης Παναγιώτης Δημητρίου το βράδυ της Πέμπτης επεσήμαινε μάλλον χαλαρή προσέλευση πελατών παρά συνωστισμό. «Οι περισσότεροι έχουν «φουλάρει» τις προηγούμενες μέρες και καθώς δεν βλέπουν ουρές, σταματούν για να προσθέσουν όσο χρειάζεται για να ξαναγεμίσουν». <p>
 Ο πρόεδρος της Ομοσπονδίας Βενζινοπωλών, Δημήτρης Μακριβέλιας, επιβεβαιώνει την εικόνα: «Στο νομό Αττικής υπάρχει επάρκεια. Το μόνο είδος που παρουσιάζει πρόβλημα είναι η αμόλυβδη βενζίνη κι αυτό μόλις στο 6% των πρατηρίων». <p>
Σύμφωνα με τον Δ. Μακριβέλια, εάν η απεργία συνεχιστεί, τότε σίγουρα θα υπάρξουν μεγάλα προβλήματα. <p>
Kαθησυχάζει όμως τους Αθηναίους, τονίζοντας ότι «η Αττική θα μείνει τελευταία, αφού τα διυλιστήρια βρίσκονται κοντά και το σύστημα τροφοδοσίας είναι καλύτερο». <p>
<B>Tι λειτουργεί</B><p>
Ομαλά λειτουργούν προς το παρόν και οι άλλοι κλάδοι της αγοράς. Στην κεντρική λαχαναγορά, η διακίνηση προϊόντων γίνεται κανονικά, ενώ τα σούπερ μάρκετ έχουν επάρκεια αγαθών. <p>
 «Δεν έχουμε ελλείψεις σε κανένα είδος, ούτε υπάρχει πανικός  ώστε να αδειάζουν τα ράφια. Ακόμη και στα ευπαθή προϊόντα, όπως είναι τα γαλακτοκομικά και τα φρούτα, η ζήτηση κυμαίνεται σε φυσιολογικά επίπεδα», λέει ο Δ. Θεοδωρίδης, διευθυντής σουπερμάρκετ.<p>
Οι ιδιοκτήτες των φορτηγών δεν επιδιώκουν σΥ αυτή τη φάση τουλάχιστον να κλείσουν τους δρόμους ή να εμποδίσουν τη μεταφορά αγαθών από τα I.X. χρήσεως αυτοκίνητα. <p>
Πρόθεσή τους είναι να μεταπείσουν την κυβέρνηση ως προς τα δύο βασικά τους αιτήματα: τη μη απελευθέρωση του επαγγέλματος και τη μείωση των τιμών στα καύσιμα. <p>
 Ο γραμματέας του Συνδικάτου Χερσαίων Μεταφορών, Γ. Κολιούσης, θεωρεί την απελευθέρωση των μεταφορών εξαιρετικά άδικη: «Το κράτος έχει κερδίσει πολλά εκατομμύρια από την έκδοση και τις μεταβιβάσεις των αδειών. Δεν είναι δυνατόν άλλοι να πληρώνουν και να ξαναπληρώνουν και άλλοι να βγαίνουν στο επάγγελμα δωρεάν. <p>
«Σκεφτείτε ότι τον τελευταίο καιρό το πετρέλαιο κίνησης έχει αυξηθεί δραματικά, χωρίς να έχουμε το δικαίωμα να αυξήσουμε τα κόμιστρα. Αν αυτό δεν είναι αθέμιτος ανταγωνισμός, τότε τι είναι;».<p>
 Στην απεργία των οχημάτων συμμετέχει και η Πανελλήνια Ομοσπονδία Ελαφρών Φορτηγών. Από τα 4.000 αυτοκίνητα που εκπροσωπεί στην Αθήνα, βρίσκονται αραγμένα, περισσότερα από 500: «Η κυβέρνηση παγώνει για τρίτη φορά τις τιμές στις βενζίνες για να αντιμετωπίσει τις πληθωριστικές πιέσεις και να μην έχει αντιδράσεις από τους ιδιοκτήτες των Ι.Χ. και αυξάνει υπέρογκα τις τιμές του πετρελαίου κίνησης, δηλαδή καλεί κάθε φορά τους επαγγελματίες να πληρώσουν τα σπασμένα», μας είπε ο πρόεδρος της Ομοσπονδίας, Λ. Κακαλές, δηλώνοντας ότι τα προβλήματα στους κλάδους των μεταφορών είναι κοινά και ο αγώνας θα διαρκέσει μέχρι την τελική δικαίωσή του. <p>
 Οι πελάτες των 10.000 περίπου βενζινάδικων που υπάρχουν σε όλη τη χώρα ανέρχονται σε εκατομμύρια. <p>
Σύμφωνα με στοιχεία του υπουργείου Μεταφορών, ο στόλος των αυτοκινήτων σε πανελλαδικό επίπεδο είναι ο εξής: <p>
 Υπάρχουν περί τα 2.800.000 Ι.Χ. επιβατικά, από τα οποία μόλις το 50% είναι αντιρρυπαντικής τεχνολογίας, δηλ. κινούνται με αμόλυβδη βενζίνη. <p>
 Υπάρχουν ακόμη 600.000 μοτοσικλέτες και 1.500.000 μοτοποδήλατα, συμβατικής κατά κύριο λόγο τεχνολογίας, που καίνε βενζίνη σούπερ. <p>
 Τα 600.000 από τα 700.000 ελαφρά βενζινοκίνητα φορτηγά που υπάρχουν είναι μη καταλυτικά. <p>
 Υπάρχουν ακόμη γύρω στις 30.000 δημόσια και μη λεωφορεία που είναι όλα πετρελαιοκίνητα.<p>

<br><br>
<b>Ο υπόκοσμος της κάνουλας</b><p>
Tου KΩΣTA KYPIAKΟΠΟYΛΟY<p>
H μεγαλη τρύπα που είχε ανακαλύψει ο τεχνικός των διυλιστηρίων του Aσπρόπυργου το 1989 δεν ήταν για να παίρνει τον αέρα του ο αγωγός, δίπλα στη θάλασσα. Hταν για να πηγαίνουν κρυφά τις νύχτες τα μέλη ενός κυκλώματος λαθρεμπορίου καυσίμων και να γεμίζουν τα δικά τους I.X. βυτιοφόρα. Aπό τότε και όλη την επόμενη δεκαετία μέχρι και τις μέρες μας οι πάσης φύσεως επιτήδειοι καταγράφουν μεγάλες «επιτυχίες»...<p>
Οι ειδικοί ερευνητές του ΣΔΟE δεν έχουν σταματήσει να βρίσκουν τους καινούριους τρόπους για εξαγωγή των καυσίμων και της επιστροφής τους στην Eλλάδα σε διάφορες ακτές όπου «βολεύουν» για μεταμορφώσεις με πλαστά έγγραφα, όπως ακριβώς γίνεται και με τα λαθραία τσιγάρα.<p>
 Ο συνηθέστερος και αποδοτικότερος τρόπος για να γλιτώσει κάποιος φόρους από το πετρέλαιο και γενικά τα καύσιμα είναι η χρήση πετρελαίου θέρμανσης αντί για κίνησης, ιδίως εκείνους τους μήνες του έτους που μειώνεται ο φόρος για την ελάφρυνση των νοικοκυριών. <p>
 Το κόλπο «σερπαντίνα»: Ο όγκος του καυσίμου αυξομειώνεται ανάλογα με τη θερμοκρασία του περιβάλλοντος. Στη ζέστη αυξάνεται, σε αντίθεση με το κρύο. Aν ο πρατηριούχος έχει μια τάση προς την απατεωνιά και οι σωλήνες του καλοριφέρ του περνούν κοντά από τις αποθήκες καυσίμων, τότε μπορεί να βάλει κάποιος βενζίνη στο καταχείμωνο και μετά από λίγα χιλιόμετρα ο δείκτης να ξαπλάρει στο κόκκινο... <p>
 H φαντασία ξεπερνά τα όρια όταν έρχεται ο χειμώνας, και το πετρέλαιο είναι το αίμα στις φλέβες των πολυκατοικιών. Eνα κλασικό κόλπο είναι το πείραγμα του μετρητή: δείχνει 100 λίτρα και στη δεξαμενή έχουν μπει 80... <p>
 Eνα άλλο είναι η τεχνική της αναρρόφησης την ώρα που ο διαχειριστής της πολυκατοικίας πληρώνει και η σωλήνα του βυτιοφόρου παραμένει στη δεξαμενή. Aκόμα και ο τρόπος με τον οποίον γίνεται η μέτρηση με τη βέργα. KατΥ αρχήν, δεν βάζουμε τη βέργα σε πλάγια θέση αλλά κάθετη, γιατί στην πρώτη περίπτωση θα δείξει μεγαλύτερη ποσότητα.<p>
 Aλλο κόλπο είναι η ρίψη κάποιου μεγάλου αντικειμένου στη δεξαμενή. Aντρες του ΣΔΟE έχουν βρει από τούβλα μέχρι σακιά τσιμέντου. <p>
 Mερικοί, επίσης, ποντάρουν σημαντικά στην ποσότητα του πετρελαίου που «κρατάει» η μάνικα του βυτιοφόρου ανάλογα με τις διαστάσεις της, και η οποία βέβαια επιστρέφει. <p>
 Σύνηθες κόλπο για την κλοπή είναι και το φρενάρισμα, κατά προτίμηση απότομο, μερικά στενά πριν από την πολυκατοικία παράδοσης: Θα προκαλέσει ανατάραξη και αύξηση του αεροποιημένου καυσίμου. Eτσι ο μετρητής θα δείξει ότι έχει βάλει μεγαλύτερη ποσότητα πετρελαίου στην πολυκατοικία.<p>
Οι επιπτώσεις της απεργίας των ιδιοκτητών βυτιοφόρων είναι ήδη σοβαρές στην επαρχία. Τα αποθέματα καυσίμων έχουν εξαντληθεί σε πολλές περιοχές -εκατοντάδες πρατήρια αναρτούν πινακίδες με την ένδειξη «βενζίνη τέλος»- τουριστικοί πράκτορες μιλούν για προβλήματα στις μετακινήσεις των πελατών τους, αγρότες φοβούνται μήπως σαπίσει η παραγωγή τους στις αποθήκες, ενώ, όσο παρατείνεται η απεργία, τόσο εξαπλώνεται στην αγορά η ανησυχία για την επάρκεια τροφίμων και αγαθών πρώτης ανάγκης, κυρίως στις νησιωτικές και τις απομακρυσμένες περιοχές. <p>
Εν τω μεταξύ, οι απεργοί στήνουν μπλόκα στις εθνικές οδούς και στα λιμάνια της χώρας, από τη Θεσσαλονίκη ώς τη Ρόδο και την Κρήτη, ενώ συχνά δημιουργούνται μικροεπεισόδια με αλλοδαπούς αλλά και ντόπιους οδηγούς φορτηγών που αρνούνται να ακινητοποιήσουν τα οχήματά τους. <p>
<b>Kρήτη</b><p>
Από την Τετάρτη το πρωί έχουν στερέψει τα καύσιμα στην ανατολική και τη δυτική Κρήτη, ενώ χιλιάδες τόνοι κηπευτικών, οινοστάφυλων και επιτραπέζιων σταφυλιών, που διατίθενται κυρίως στο εξωτερικό, αλλά και στην αγορά της Αθήνας, κινδυνεύουν με ολοσχερή καταστροφή. <p>
Ο συνεταιρισμός Τυμπακίου αναζητεί τρόπο να προωθήσει τα αγροτικά προϊόντα με δικά του μεταφορικά μέσα στην Αθήνα, ενώ η Ομοσπονδία Αγροτικών Συλλόγων Νομού Ηρακλείου προειδοποεί ότι σε λίγο τα ευπαθή κηπευτικά θα πάρουν το δρόμο για τις χωματερές, τονίζοντας ότι απειλείται να τιναχθεί στον αέρα το μεγαλύτερο τμήμα της αγροτικής οικονομίας του νομού. <p>
Εξίσου ταλαιπωρείται το τουριστικό κύκλωμα του νησιού, που εξακολουθεί να δέχεται χιλιάδες επισκέπτες. Ευτυχώς, οι απεργοί εφοδιάζουν τη ΔΕΗ με βυτία νερού, ώστε να λειτουργεί κανονικά το εργοστάσιο, ενώ τροφοδοτούν κανονικά με καύσιμα δύο πρατήρια για έκτακτες ανάγκες (ασθενοφόρα, νοσοκομεία, σχολεία, στρατόπεδα, αεροδρόμιο κ.λπ.).<p>
<b>Θεσσαλονίκη</b><p>
Mετά τις πρώτες αντιδράσεις πανικού, η αγορά άρχισε να κινείται περίεργα, όπως επισημαίνει ο πρόεδρος των βενζινοπωλών της πόλης, Δ. Βασιλειάδης, αφού «ούτε ζήτηση υπάρχει, ούτε τα αποθέματα επαρκούν». <p>
Στα πρατήρια η επάρκεια φτάνει κατά περίπτωση από μία μέρα μέχρι ένα μήνα, ενώ το 40% των πρατηριούχων ανεβάζουν τις τιμές πάνω από τις ενδεικτικές -μόνο το 3% κατεβάζει τις τιμές κάτω του ενδεικτικού ορίου. <p>
Πάνω από το 25% των 550 πρατηρίων του νομού (330 εντός του πολεοδομικού συγκροτήματος) παρουσίασε μέσα στην εβδομάδα έλλειψη καυσίμων και οι ιδιοκτήτες ανάρτησαν τις γνωστές πινακίδες: «Βενζίνη τέλος». <p>
Πρώτα έκλεισαν τα πρατήρια που έχουν μικρές δεξαμενές και βρίσκονται στο κέντρο της πόλης. Ηταν αυτά που δεν είχαν ιδιόκτητα βυτιοφόρα για να ανεφοδιαστούν, κάτι που έπραξαν άλλοι συνάδελφοί τους, οι οποίοι, κατά κάποιον τρόπο, «έσπασαν» την απεργία των φορτηγατζήδων. <p>
Η κρίση, βεβαίως, επηρεάζει τόσο την αγορά όσο και τον τουρισμό του νομού, όπως επισημαίνουν οι εκπρόσωποι των αρμόδιων φορέων. Ο νομάρχης Θεσσαλονίκης, πάντως, διαβεβαίωσε ότι θα εξασφαλιστεί ο ομαλός εφοδιασμός με καύσιμα σε περιπτώσεις ανάγκης, όπως, π.χ., για τη λειτουργία του αεροδρομίου «Μακεδονία». <p>
<b>Ρόδος</b><p>
Σχεδόν όλα τα πρατήρια καυσίμων της Ρόδου, αλλά και των υπόλοιπων νησιών της Δωδεκανήσου, έχουν ήδη εξαντλήσει τα αποθέματά τους σε βενζίνη και πετρέλαιο κίνησης και, από τα μέσα της εβδομάδας, είναι κλειστά. Ξενοδόχοι και τουριστικοί πράκτορες φοβούνται πως θα αντιμετωπίσουν μεγάλα προβλήματα, καθώς ήδη σταμάτησε ο ανεφοδιασμός τους σε καύσιμα, αν και η τουριστική περίοδος, για το νησί, δεν έχει ακόμα τελειώσει. <p>
Διάχυτη είναι η ανησυχία και στην αγορά, καθώς εκτιμάται ότι τα αποθέματα τροφίμων και ειδών πρώτης ανάγκης δεν θα επαρκέσουν πέρα από τις 15 Οκτωβρίου. «Αν παραταθεί περισσότερο η απεργία των βυτιοφόρων, σίγουρα θα σημειωθούν ελλείψεις στην αγορά» προειδοποιεί ο αντιπρόεδρος του Εμπορικού Επιμελητηρίου Ρόδου, Π. Καραγιάννης. <p>
<b>Πελοπόννησος</b><p>
Αδειάζουν οι δεξαμενές καυσίμων και στην Πελοπόννησο. Εκατοντάδες οδηγοί συρρέουν στα πρατήρια για να γεμίσουν τα ντεπόζιτα των αυτοκινήτων τους, αλλά και μεγάλα δοχεία για τις «δύσκολες» ώρες, ενώ πολλά πρατήρια κλείνουν. <p>
Εντονότερο είναι το πρόβλημα στην Πάτρα, όπου τα Ι.Χ. είναι περισσότερα, ανάλογη, ωστόσο, ταλαιπωρία περνούν οι καταναλωτές στην Ηλεία, τη Μεσσηνία, το Αργος, την Κόρινθο, την Αρκαδία και τη Σπάρτη. Από την Παρασκευή έχουν εξαντληθεί τα μεγαλύτερα αποθέματα καυσίμων στις περισσότερες περιοχές. <p>
Στη Μεσσηνία, επαγγελματίες οδηγοί που έκαναν μεγάλες διαδρομές σταμάτησαν, φοβούμενοι ότι θα «ξεμείνουν», ενώ στην Κορινθία κάποιοι περιοδεύουν από χωριό σε χωριό αναζητώντας λίγα λίτρα καυσίμων.<p>
<b>Λάρισα</b><p>
Από την περασμένη Τρίτη έγινε αισθητή η έλλειψη καυσίμων. Από το πρωί δημιουργήθηκαν μεγάλες ουρές αυτοκινήτων στα πρατήρια κι από το μεσημέρι άρχισαν να κλείνουν τα πρώτα βενζινάδικα, αφού είχαν εξαντλήσει τα αποθέματά τους. <p>
Το βραχνά του ανεφοδιασμού των Ι.Χ. με καύσιμα συμπληρώνει η αγωνία για τον εφοδιασμό με πετρέλαιο θέρμανσης. Καθώς σε λίγες ημέρες πρέπει να γίνουν οι πρώτες προμήθειες, τυχεροί είναι όσοι έχουν φροντίσει να γεμίσουν τις δεξαμενές τους από την περασμένη άνοιξη. Οι υπόλοιποι θα αγοράσουν πετρέλαιο με τις τιμές που θα ανακοινωθούν στα μέσα Οκτωβρίου και οι οποίες αναμένονται «τσουχτερές». </td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



