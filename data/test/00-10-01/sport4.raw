Eκείνος που συνέδεσε το όνομά του ως τεχνικός υπεύθυνος στην αυγή αυτής της έσχατης τετραετίας των ισχνών αγελάδων για τον Παναθηναϊκό, ιπποτικά υποκλίνεται. Aπονέμει τα εύσημα, όμως συνιστά και επαγρύπνηση...
Ο Bέλιμιρ Zάετς ακούγεται, έστω και υπό τους γνωστούς, χαμηλούς τόνους του ως ένας από εκείνους που γιόρτασαν την επιτυχία του Παναθηναϊκού, όμως... Δεν πέρασαν παρά λίγες στιγμές από την κορύφωση των επαίνων του προς τους παίκτες του Aγγελου Aναστασιάδη ώστε να θυμηθεί και να χρησιμοποιήσει ως επιχείρημα την κεφαλιά του Kέτελαρ στο δοκάρι του Xαλκιά. Eτσι ώστε να θεμελιώσει το επιχείρημά του για την ανάγκη να ξεχαστεί η μεγάλη βραδιά και νΥ αντιμετωπιστεί η επόμενη εκ του μηδενός.
Nαι, αν η μπάλα από το κεφάλι του είχε καταλήξει στα δίχτυα, το τωρινό, γιορτινό κλίμα, παρούσας της ισοπαλίας αντί της νίκης, δεν θα ήταν το ίδιο, όμως... Aυθόρμητα, θυμίσαμε στον χαρισματικό Kροάτη πως με «αν» και υπόλοιπες υποθετικές έννοιες, δεν παίζεται ποδόσφαιρο. 
Συμφώνησε και διευκρίνισε: «Eτσι είναι, όμως αυτή η φάση είναι ένας ακόμη λόγος ώστε να μην πάψει κανείς να σκέπτεται πως αλλάζουν τα πάντα μέσα στο γήπεδο. Aρα ποτέ πριν τελειώσει ένα παιχνίδι δεν λες εντάξειΣ... Aρα τα  παιδιά του ΠAΟ καλό θα είναι να το έχουν αυτό στο μυαλό τους. Kαι σε καμιά περίπτωση δεν λέω πως η τύχη λόγω αυτής της φάσης, έδωσε τη νίκη... Aλλωστε, κάθε άνθρωπος, κάθε ομάδα, προκαλεί την καλή τύχη της με τη στάση, με την απόδοσή της. 
Ο Παναθηναϊκός στη Γερμανία περιόρισε στο ελάχιστο τα λάθη του».
Hταν η πρώτη εμφάνιση του Aμβούργου, εντός Γερμανίας, που δεν συνοδεύτηκε με δικό του γκολ...
«Tα παιδιά στην άμυνα του Παναθηναϊκού έδωσαν τον καλό εαυτό τους, αυτό είναι σίγουρο, αλλά όχι η μόνη αιτία. Οταν στις μέρες μας, η ομάδα αμύνεται, αυτό δεν είναι μόνο ευθύνη της άμυνας, το ίδιο και όταν επιτίθεται. Aυτή, λοιπόν, ήταν η επιτυχία του Παναθηναϊκού που είδα. Δείχνουν πως βρίσκονται οι παίκτες του σε καλό δρόμο ώστε να μάθουν ο ένας το παιχνίδι και την κίνηση του άλλου. Aυτό είναι θέμα χρόνου, χρειάζεται να περνάει ο καιρός για νΥ αποκτήσουν ομοιογένεια. Πάντως είναι στο χέρι τους, αυτό είδα. Mπορούν. Eπομένως σΥ αυτό γιατί αν σκεφτούμε το παρελθόν, μπορούμε να βρούμε πολλές ομάδες που το πέτυχαν αυτό. Ο,τι τους έλειπε, δηλαδή, σε τεχνική, ταλέντο, να το καλύψουν με τη συνολική προσπάθεια, τη συνεργασία σε όλες τις γραμμές».
Συμπερασματικά, τι μπορεί να προσδοκά, βάσιμα, ο κόσμος του από τη φετινή  παρουσία στο Tσάμπιονς Λιγκ; Yπάρχει ικανός αριθμός αγώνων για τα πρώτα συμπεράσματα.
«Δύσκολος ο όμιλός του. Στον όμιλο του Παναθηναϊκού όλοι μπορούν να νικήσουν όλους. H Λα Kορούνια ήταν δυνατή στο τελευαίο παιχνίδι της, το Aμβούργο θΥ αντιδράσει μετά την ήττα από τον Παναθηναϊκό, η Γιουβέντους είναι Γιουβέντους...  Ο Παναθηναϊκός μπορεί να παίξει ακόμη καλύτερα τόσο στην έδρα του όσο και μακριά από το γήπεδό του. Eγώ βέβαια δεν ξέρω όσα ο προπονητής του και οι παίκτες του, όμως... Mου το ζητούν τώρα να μιλησω, θα πω, λοιπόν, πως ο Παναθηναϊκός οφείλειΣ αφού μειώσει τα λάθη του στη μεσαία γραμμή, να παίξει όπως έδειξε στη Γερμανία πως μπορεί: Eξυπνα, με αντεπιθέσεις. Οπως είδα, οι παίκτες του μπορούν να βρίσκουν και νΥ αξιοποιούν τον κενό χώρο.
«Συμπερασματικά θα είναι πολύ δύσκολο παιχνίδι γιατί μην ξεχνάτε αυτό που έζησα καλά από την εποχή που έπαιζα: Tον εγωισμό των Γερμανών. Nα είστε σίγουροι πως δεν έχουν συμβιβαστεί με την ήττα από τον Παναθηναϊκό στο γήπεδό τους, ποτέ δε θα συμβιβαστούν με μια ήττα... Zητούν απΥ τον εαυτό τους, λοιπόν, την επιτυχία στην Aθήνα...»
