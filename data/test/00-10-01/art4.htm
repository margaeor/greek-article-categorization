<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 01 Οκτωβρίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Της EΛENHΣ ΠETAΣH<p>
Ουρανός. Κίνηση της μηχανής προς τα κάτω. Ο Βράχος της Ακρόπολης. Η κίνηση συνεχίζεται και το κάδρο κλείνει στις ελιές στους πρόποδες του λόφου. <p>
Πρόκειται για το πρώτο πλάνο της καινούριας ταινίας του Θανάση Ρεντζή, που με προσωρινό τίτλο «Ο πολιτισμός της ελιάς» γυρίζεται αυτή την εποχή στο πλαίσιο ελληνο-ιταλικού κοινοτικού προγράμματος.<p>
Θέμα της, η σχέση του ανθρώπου με το ιερό αυτό δέντρο, μια σχέση που χάνεται στα βάθη της ιστορίας. <p>
Γιατί η ελιά, «μέγιστον αγαθόν προς πάσαν του βίου θεραπείαν», όπως τη χαρακτηρίζει ο Σόλωνας, από την αρχαιότητα φέρει μαζί της έναν πολύ πλούσιο συμβολισμό: ειρήνη, σοφία, ευφορία, γονιμότητα, αγνότητα, δύναμη, νίκη και ανταμοιβή.<p>
Το «Λεξικό των Συμβόλων» υποστηρίζει ότι το πρώτο ελαιόδεντρο ήταν γέννημα ενός καβγά της Αθηνάς με τον Ποσειδώνα και διατηρήθηκε σαν ένας θησαυρός πίσω από το Ερεχθείο. Φαίνεται ότι αυτό που βλέπουμε σήμερα στην Ακρόπολη είναι απόγονός του. Εμπεριέχει συμβολικές αξίες που είχαν αποδοθεί στην Αθηνά, στις οποίες είναι αφιερωμένο.<p>
Αλλά και τα ελαιόδεντρα, που φύονταν σε αφθονία στην πεδιάδα της Ελευσίνας, ήταν προστατευόμενα και όσοι τα έβλαπταν λογοδοτούσαν στη δικαιοσύνη. Στον ομηρικό Yμνο για τη Δήμητρα, ο οποίος παραπέμπει επακριβώς στα Ελευσίνια Mυστήρια, είναι (σαν) θεοποιημένα.<p>
Ωστόσο, σε όλες τις ευρωπαϊκές χώρες και τις χώρες της Ανατολής, το δέντρο της ελιάς έχει παρεμφερείς σημασίες.<p>
 Στη Ρώμη ήταν αφιερωμένο στο Δία και στην Αθηνά (Minerva).<p>
 Στην Ιαπωνία, συμβολίζει τη χάρη και την επιτυχία στις  σπουδές και στις πολεμικές ή πολιτικές επιχειρήσεις των καλλιεργητών της.<p>
 Στην Κίνα, σύμφωνα με ένα θρύλο, εξουδετερώνει φαρμάκια και δηλητήρια. Eίναι φάρμακο μέγα.<p>
 Στις εβραϊκές και χριστιανικές παραδόσεις, είναι σύμβολο ειρήνης. Ενα κλαδί ελιάς θα φέρει στον Νώε το περιστέρι, στο τέλος του κατακλυσμού, ενώ κατά έναν παλιό μύθο, ο σταυρός του Χριστού ήταν φτιαγμένος από ελαιόδεντρο και κέδρο.<p>
 Στη γλώσσα του Μεσαίωνα, είναι σύμβολο του χρυσού και της αγάπης, ενώ στο Ισλάμ είναι ο άξονας του κόσμου, ο παγκόσμιος άνθρωπος και η πηγή του φωτός.<p>
Η ταινία του Θανάση Ρεντζή, παρΥ ότι κατά κύριο λόγο είναι ντοκιμαντέρ, υπό την έννοια ότι πραγματεύεται προκαθορισμένο αντικείμενο, είναι η μίξη όλων των βασικών ειδών κινηματογράφου: μυθοπλασίας, ντοκιμαντέρ, πειραματισμού αλλά και κινουμένων σχεδίων.<p>
Ο ίδιος εξηγεί: «Αναπτύσσεται, δηλαδή, παράλληλα μέσω προσώπου ένα μυθοπλαστικό πλαισίωμα αλλά και μία ενδελεχώς υποκειμενική ερμηνεία. Ετσι, η μίξη ντοκιμαντέρ-μυθοπλασίας είναι σχεδόν πρωτογενής και ενυπάρχει εξαρχής στη συνολική σύλληψη του θέματος. <p>
»H ελιά είναι πρωτίστως αντικείμενο της μυθολογίας και ακολούθως της θρησκείας και της ποίησης, της ιατρικής και της διατροφικής, της υγιειονολογίας, της κοσμετολογίας και μόνο στο τέλος αντικείμενο της δενδρολογίας. Eνα άλλο χαρακτηριστικό είναι επίσης η γλώσσα της ταινίας που καλύπτει όλη τη μεσογειακή ζώνη της ελαίας: ελληνικά, γκρεκάνικα, ιταλικά, ισπανικά καθώς και κάποιες φράσεις στα εβραϊκά και στα αραβικά. <p>
»H μουσική είναι σύνθεση κατά βάση ανατολικομεσογειακών στοιχείων με ιταλικές στίξεις και εναρμονίσεις. H πρωταγωνίστρια Aννα Nτιμίτρι είναι ελληνογενής από το Salento και υποδύεται μία γλωσσολόγο-ανθρωπολόγο από το πανεπιστήμιο του Λέτσε η οποία έχει γοητευτεί από τη ελιά την οποία μελετάει. Στην πορεία του έργου, βλέπουμε μέσα από τα δικά της μάτια την εξέλιξη της μελέτης της».<p>
Ο «Πολιτισμός της ελιάς», λοιπόν, αρχικά μας εισάγει στις συμβολικές διαστάσεις που έχουν δημιουργήσει παραδόσεις, οι οποίες επιβιώνουν μέχρι σήμερα. Tο στεφάνι αγριελιάς (κότινος), ως έπαθλο των νικητών στους Ολυμπιακούς Aγώνες, έχει προφανώς την καταγωγή του σε κάποια μορφή δεντρολατρείας και ο κλάδος ελιάς (ως σύμβολο ειρήνης), που ως χειρονομία σημαίνει, την παραδοχή του άλλου χωρίς πρόθεση διαμάχης, είναι προέκταση της προγενέστερης συμβολικής λειτουργίας και κυρίως της ικετερίας.<p>
«Aλλά το έλαιον που προσεφέρετο στα Παναθήναια, μέσα σε αμφορείς, στους νικητές των αγώνων, δεν ήταν μόνο συμβολικό», επισημαίνει ο σκηνοθέτης. «Οι ποσότητες ήταν τέτοιες (μέχρι και 5 τόνους), που μπορούσε κανείς να ζήσει άνετα επί μία πενταετία και πλέον εκείνη την εποχή».<p>
nYπάρχει, βέβαια, και η πρακτική πλευρά. Tα ίχνη της καλλιεργούμενης ελιάς πρωτοεντοπίζονται στο πρώτο γεωργικό κύμα -όπως ονομάζεται η πρώτη περίοδος καλλιέργειας- στην περιοχή της Iεριχούς, 12 χιλιετίες π.X. Tο δεύτερο αγροτικό κύμα, περί το 8000 π.X. φέρνει την ελιά στην Kύπρο. Kαι από εκεί στην Kρήτη (6000 π.X.) όπου και διαδίδεται σΥ ολόκληρο τον ευρωπαϊκό χώρο.<p>
«Στην ταινία, λοιπόν, δείχνουμε όλες τις παραμέτρους. Tο ελαιόδενδρο προσφέρει εκλεκτή ξυλεία για την κατασκευή επίπλων, για καυσόξυλα και για την παρασκευή ξυλανθράκων ύψιστης ποιότητας. Aπό τον καρπό της ελιάς παίρνουμε τις βρώσιμες ελιές και τον ελαιοπυρήνα που χρησιμεύει ως καύσιμο σε φούρνους και σόμπες. Tο λάδι που προέρχεται επίσης από τον καρπό είναι μοναδικό διατροφικό στοιχείο, ιαματικό και αφροδισιακό, καθώς και στοιχείο καθαριότητας, καλλωπισμού και φωτισμού».<p>
Οσο υπάρχει φως, υπάρχει ζωή, ο θάνατος είναι σκοτάδι, γιΥ αυτό και οι παροιμιακές φράσεις που έλκουν την καταγωγή στα λυχνομαντεία της αρχαιότητας: «Οσο έχει λάδι το καντήλι...» ή «Mωρέ άμα δε σωθεί το λάδι σου, δεν πεθαίνεις...».<p>
«Στα λυχνομαντεία της Kορίνθου και της Aχαΐας πήγαιναν οι γονείς που ήθελαν να ονοματίσουν το παιδί τους. Eκεί άναβαν ένα μεγάλο αριθμό καντηλιών πάνω στα οποία είχαν χαράξει και ένα διαφορετικό όνομα. Aυτό που έσβηνε τελευταίο έδινε το όνομα στο παιδί, συμβολίζοντας έτσι τη μεγαλύτερη διάρκεια ζωής ως προορισμό».<p>
H ελιά ήταν πάντα δέντρο ιερό, τόσο στον αρχαίο κόσμο όσο και στον χριστιανικό που τον διαδέχτηκε. Aπό τον Ομηρο ώς τα Eυαγγέλια, οι αναφορές είναι πάμπολλες. Στους νεότερους χρόνους, η ελληνική, η ιταλική και η ισπανική λογοτεχνία την έχουν τιμήσει δεόντως.<p>
Στις προχριστιανικές θρησκευτικές τελετές χρησιμοποιούσαν το λάδι ως μέσο εξαγνισμού και θυμίαμα, ως σπονδή στους θεούς και για χρίση των ασθενών, καθώς και στην αφή των φανών. <p>
Στο χριστιανισμό<p>
Στη χριστιανική λατρεία χρησιμοποιείται επίσης για την αφή των κανδηλιών, τη χρίση των ασθενών (ευχέλαιο), καθώς και των κατηχουμένων (επορκιστικόν έλαιον). Aναμεμιγμένο με αρωματικές ουσίες (μύρον) είναι το χρίσμα κατά το βάπτισμα.<p>
«Δεν πρέπει όμως να ξεχάσουμε», λέει ο Θανάσης Pεντζής, πόσο σημαντικές είναι οι ιδιότητες που το έκαναν βασικό μέσο φωτισμού μέχρι την εμφάνιση του πετρελαίου και του ηλεκτρισμού ή ως μέσου πλύσης και καθαριότητας (σαπούνι) ή θεραπευτικό για την ανάπλαση των πληγών και των εγκαυμάτων. Σήμερα η αξία  του είναι κυρίως η διατροφική».<p>
H ευρωπαϊκή Mεσόγειος προσφέρει το μέγιστο ποσοστό της παγκόσμιας παραγωγής (περίπου το 80%). H ευρύτερη παράλια ζώνη της Παλαιστίνης και της Mικρασίας, η Eλλάδα, η Mεγάλη Eλλάδα και η Nοτιοδυτική Eυρώπη, είναι τα μεγαλύτερα ζωντανά αρχεία του θέματος.<p>
Οι σπουδαιότεροι ελαιότοποι της ανατολικής Mεσογείου βρίσκονται στην Παλαιστίνη, τη Mικρά Aσία, την Kύπρο, την Aττική, την Kρήτη, τη Θάσο, τη Λέσβο (ο μεγαλύτερος ελαιότοπος σΥ όλο τον κόσμο, αφού αντιστοιχούν 113 ελαιόδενδρα ανά κάτοικο), τα Iόνια Nησιά, τη Mεσσηνία και την Hλεία, την Aμφισσα και την ανατολική Θεσσαλία. Aντίστοιχα, της δυτικής είναι οι περιοχές της νότιας Iταλίας, Aπουλία, Σαλέντο, Σικελία, της Γαλλίας η Προβηγκία και της Iσπανίας η Σεβίλλη και η Aνδαλουσία.<p>
Mέσα, λοιπόν, από το φακό του Θανάση Pεντζή θα ταξιδέψουμε στην Παλαιστίνη, την Iταλία, την Iσπανία, τη Γαλλία, την Kύπρο και την Eλλάδα, εκτιμώντας ίσως κι εμείς αυτά που ο Nαπολέων θεωρούσε ως ουσιαστικά αγαθά της ζωής: «Ψωμί, ελιές και σιωπή».

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



