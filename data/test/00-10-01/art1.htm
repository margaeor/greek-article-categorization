<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 01 Οκτωβρίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tης ΒΕΝΑΣ ΓΕΩΡΓΑΚΟΠΟΥΛΟΥ <p>
Ο Πίτερ Χολ πρέπει πια να νιώθει στο Ντένβερ του Κολοράντο σαν στο σπίτι του. Οχι, βέβαια, ότι φανταζόταν ποτέ ότι ο «Τάνταλός» του θα γεννιόταν Αμερικανός. Ελληνοβρετανό τον φανταζόταν. Γι' αυτό καί ο πρώτος αποδέκτης του οράματός του να ανεβάσει το διάρκειας 15 ωρών και βάλε έργο του Τζον Μπάρτον ήταν το ελληνικό υπουργείο Πολιτισμού και ο τότε επικεφαλής του Ευάγγελος Βενιζέλος -το Φεβρουάριο του 1999. <p>
Αφού, όμως, οι Eλληνες βγήκαν γρήγορα από τη μέση, οι Bρετανοί της Royal Shakespeare Company βρήκαν αμερικάνικο αποκούμπι στα καθαρόαιμα ελληνικά θεατρικά τους σχέδια: Ο «Τάνταλος» του Τζον Μπάρτον, περιορισμένος λίγο σε διάρκεια (10,5 ώρες παράσταση χωρισμένη σε τρία μέρη) παρουσιάζεται από τις 15 Σεπτεμβρίου στο Denver Center for the Performing Arts .<p>
Βρεθήκαμε εκεί πριν από μια εβδομάδα και χαρήκαμε με την καρδιά μας τον καρπό του ταλέντου και των χρημάτων. Οχτώ εκατομμύρια δολάρια διέθεσε το Ντένβερ για την παράσταση. Ο πρόεδρος του Κέντρου, ο περίφημος Ντόναλντ Σούελ, που πλησιάζει τα 90, είναι μια ισχυρή προσωπικότητα που ενώ έχει γευτεί τα πάντα στη ζωή του (μέχρι καί φίλος του Ρούζβελτ υπήρξε) ονειρεύεται την Επίδαυρο.<p>
<b>Aνατρεπτική ματιά</b><p>
Την Επίδαυρο ονειρεύεται και ο Πίτερ Χολ. Εκεί επιθυμεί ο κορυφαίος σκηνοθέτης να καταλήξει ο «Τάνταλός» του το καλοκαίρι του 2001, αφού πρώτα ολοκληρώσει τις αμερικανικές και τις αγγλικές του παραστάσεις (Απρίλιο του 2001 στο Μπάρμπικαν του Λονδίνου). <p>
Εχει κάθε δικαίωμα. Οχι μόνο γιατί ο «Τάνταλος» είναι ένας σύγχρονος ύμνος στους ελληνικούς μύθους που αφορούν την Τροία και τον πόλεμο για τα μάτια της Ελένης. <p>
Οχι μόνο γιατί ο Πίτερ Χολ είναι ένας μεγάλος φιλέλληνας, που έχει ανεβάσει με αριστουργηματικό τρόπο τις σημαντικότερες τραγωδίες. <p>
Οχι μόνο γιατί η παράσταση είναι χάρμα οφθαλμών και μια σπάνια θεατρική εμπειρία. <p>
Αλλά και γιατί τα σκηνικά και τα κοστούμια της τα υπογράφει ο εντελώς δικός μας Διονύσης Φωτόπουλος, που έχει κάνει μια από τις πιο εμπνευσμένες δουλειές του. <p>
Ο «Τάνταλος», όταν με το καλό έρθει στην Ελλάδα, θα προκαλέσει πολλές συζητήσεις. Ο πρωτότυπος και ανατρεπτικός τρόπος με τον οποίο ο Τζον Μπάρτον χειρίζεται το μυθολογικό υλικό, αλλά και η οργιαστική παράσταση του Πίτερ Χολ και του Διονύση Φωτόπουλου ίσως ενοχλήσουν τους ορθόδοξους και κλασικούς. Γι' αυτό και μια συζήτηση με το μεγάλο σκηνοθέτη, ένα αφόρητα ζεστό μεσημέρι στο Ντένβερ, ήταν απαραίτητη. <p>
EP.: Το έργο από μόνο του ήταν αυτό που σας έκανε να πάρετε την απόφαση;<p>
AΠ.: Γνωρίζω τον Τζον Μπάρτον πενήντα χρόνια. Εχουμε περάσει πολλά μαζί, είμαστε δυο παλιόφιλοι που μαλώνουν, που φωνάζουν ο ένας στον άλλο, που κάνουν τα πάντα. Δεν θα μπορούσα να μην ανεβάσω το έργο του. <p>
EP.: Ηταν, δηλαδή, μια απόφαση με ηθικά κριτήρια; <p>
AΠ.: ...Θα ένιωθα άσχημα αν δεν το ανέβαζα. Οταν το διάβασα, βρήκα, πάντως, ότι είχε τρομαχτικά λάθη. Δεν είχε ούτε αρχή ούτε τέλος. Καί ήταν 15 έργα, το ένα μετά το άλλο. Πελώριο, θεέ μου! Επρεπε, λοιπόν, να το διασκευάσω, να το αλλάξω.<p>
EP.: Και δεν θύμωσε ο Τζον Μπάρτον;<p>
AΠ.: Δεν του πολυάρεσε η ιδέα. Κανένας συγγραφέας δεν νιώθει ευτυχής όταν του κόβουν το έργο. Γι' αυτό και όλοι οι συγγραφείς δημοσιεύουν τα έργα τους χωρίς να αφαιρούν τα κομμένα στην παράσταση μέρη. Και ο Σέξπιρ αυτό έκανε. Είμαι βέβαιος ότι ποτέ δεν είχε παίξει αυτόν τον «Αμλετ» των τεσσάρων ωρών, που ξέρουμε από τη δημοσίευσή του. Ετσι κι εγώ έκοψα και μόνταρα τον «Τάνταλο» με τη συμπαράσταση αγαπημένων φίλων σαν τον Διονύση, που φώναζε «ΚόψΥ τα όλα, είναι τεράστιο... (ξεσπάει σε γέλια).<p>
EP.: Η ανοιχτή φόρμα του έργου δεν ήταν κάτι που σας ερέθισε; Οταν ανεβάζετε αρχαία τραγωδία είστε υποχρεωμένος σε κάποιους περιορισμούς. Εδώ είστε περισσότερο ελεύθερος.<p>
AΠ.: Κατά κάποιο τρόπο, ναι, είμαι. Οταν κάνω Μολιέρο, Σέξπιρ, Ρακίνα, τραγωδία, προσπαθώ να υπηρετήσω τους δραματουργούς. Εδώ είναι και δεν είναι το ίδιο. Γιατί ενώ υπάρχει ένας δραματουργός, που οφείλω να υπηρετήσω, συγχρόνως είναι σαν να πρέπει να κάνω ένα πελώριο... γλυπτό, σαν να αγωνίζομαι να δώσω σχήμα σε ένα τεράστιο κομμάτι μάρμαρο.<p>
EP.: Η παράσταση δείχνει έναν πολύ ελεύθερο Πίτερ Χολ, έναν Χολ που το γλεντούσε πολύ όσο κρατούσαν οι πρόβες.<p>
AΠ.: Ναι, αυτό είναι αλήθεια. Κι αυτό γιατί είχα χρόνο. Συνήθως αρχίζω τις πρόβες με τα σκηνικά περίπου έτοιμα και με μια άποψη στο κεφάλι μου λιγότερο ή περισσότερο κατασταλαγμένη. Εδώ ξεκίνησα με το τίποτα, εκτός από έναν τεράστιο σωρό με χειρόγραφα. Και διαβάσαμε το έργο, το παίξαμε με μάσκες , το παίξαμε χωρίς μάσκες, το παίξαμε σαν φάρσα, σαν μελόδραμα και τραγωδία, με παντομίμα ή τραγουδώντας ή κραυγάζοντας. Και τότε ήρθε αυτός ο καλός άνθρωπος (γυρνάει προς τον Διονύση Φωτόπουλο), είδε τι είχαμε κάνει αυτές τις πρώτες έξι εβδομάδες δοκιμών και άρχισε να σχεδιάζει. Είναι ένας καλός τρόπος να δουλεύει κανείς, έτσι δεν είναι; Μόνο που σπάνια τον έχεις.<p>
EP.: Ο ίδιος ο Τζον Μπάρτον λέει ότι η φόρμα του έργου, αυτά τα δέκα σύντομα έργα, που διαδέχονται το ένα το άλλο, δεν έχει μεγάλη απόσταση από τη σαπουνόπερα. Και σε μια συνέντευξή του στην «Γκάρντιαν» είπε ότι η οικογένεια Κάρινγκτον της «Δυναστείας» ήταν για την Αμερική του Ρίγκαν ό,τι ο οίκος του Ατρέα για τους αρχαίους Ελληνες...<p>
AΠ.: Πιστεύω ότι μπορούμε να βρούμε ομοιότητες μεταξύ της ελληνικής μυθολογίας και της σαπουνόπερας. Ο λόγος που οι άνθρωποι θυμούνται τους ελληνικούς μύθους ή που βλέπουν σαπουνόπερες είναι για να δουν τι γίνεται στη συνέχεια.<p>
«Mη φοβάστε...»<p>
EP.: Μόνο που τα αρχαία κείμενα, που βασίζονται στους μύθους, είναι υψηλή ποίηση.<p>
AΠ.: Οι περισσότερες τραγωδίες του Σέξπιρ είναι βασισμένες σε πολύ βίαια, ωμά μελοδράματα. Δεν λέμε ποτέ ότι ο Σέξπιρ γράφει μελόδραμα, λέμε ότι χρησιμοποιεί το μελόδραμα...<p>
EP.: Δεν φοβάστε ότι ο Τζον Μπάρτον έχει να συγκριθεί με τους αρχαίους τραγικούς, που χρησιμοποίησαν το ίδιο μυθολογικό υλικό με αυτόν;<p>
AΠ.: Δεν νομίζω ότι πρέπει κανείς να τον συγκρίνει μαζί τους. Πήρε τους μύθους και τις ιστορίες και έκανε μια δική του ερμηνεία για το πώς και γιατί έγιναν όλα αυτά τα πράγματα. Δεν άλλαξε τα γεγονότα, άλλαξε την ερμηνεία τους. Και επίσης δεν προσπάθησε να γράψει ποιητικό δράμα, παρΥ όλο που χρησιμοποίησε στίχο. Είναι, όμως, ένας στίχος πολύ ρητορικός, αλλά και αστείος, που πραγματεύεται το παράδοξο, την αντίθεση, την ειρωνεία. Δεν νομίζω, λοιπόν, ότι το ελληνικό θέατρο, το ελληνικό έθνος και η αρχαία τραγωδία έχουν τίποτα να φοβηθούν από τον «Τάνταλο». <p>
Διονύσης Φωτόπουλος: Η τραγωδία δεν φοβάται καθόλου. Οι ανθρωποι στην Ελλάδα γύρω γύρω από την τραγωδία ίσως να φοβούνται και να έχουν πρόβλημα.<p>
Πίτερ Χολ: Το πιο ενδιαφέρον στοιχείο του «Ταντάλου», όμως, δεν είναι το κείμενο του Μπάρτον, είναι αυτό που ολοκληρώθηκε σιγά σιγά πάνω στη σκηνή. Η δουλειά που έγινε ανήκει σε όλους μας με μένα στο ρόλο του μοντέρ. Κοίταζα την παράσταση ένα βράδυ και σκέφτηκα: θεέ μου, είναι τελείως μεταμοντέρνα. Ανήκει στο σύγχρονο κόσμο της επικοινωνίας, στον κόσμο των βίντεο- γκέιμς, στον κόσμο των διανοουμενίστικων κόμιξ. Εκεί ανήκει. Και ποτέ δεν είχα τέτοια πρόθεση. Απλώς έγινε. Γιατί πιστεύω ότι είμαστε σύγχρονοι ανθρωποι και μας ενδιαφέρει να διηγούμαστε ιστορίες χρησιμοποιώντας εικόνες και ευρήματα. Δεν έχω ποτέ μου δει στο θέατρο παρόμοια παράσταση. Δεν το λέω με κομπασμό. Απλώς το διαπιστώνω.<p>
EP.: Γιατί τελικά χρησιμοποιήσατε μάσκες;<p>
AΠ.: Εκεί μας οδήγησε η παθιασμένη δουλειά. Ιδέα δεν είχα ότι τελικά θα χρησιμοποιούσα μάσκες. Στην πραγματικότητα υπάρχουν στο θίασο ορισμένοι ηθοποιοί -δεν θα σας πω ονόματα- που δεν θα δούλευαν ποτέ με μάσκες, που είναι δυστυχείς που το κάνουν και δεν ξέρουν να τις χρησιμοποιούν. Αν ήξερα από την αρχή ότι θα χρησιμοποιούσα μάσκες, θα διάλεγα εντελώς άλλου είδους ηθοποιούς -τουλάχιστον κάποιους. Δεν θα άλλαζα, βέβαια, με τίποτα τον Γκρεγκ Χικς, που είναι ένας σπουδαίος ηθοποιός, που «υπάρχει» μέσα στη μάσκα και έχει δουλέψει πολλές φορές μαζί μου χρησιμοποιώντας μάσκα. <p>
Στην αρχή κάναμε στις πρόβες κάποιες ασκήσεις φορώντας μάσκα και το κείμενο λειτουργούσε καλύτερα. Δεν είναι ένα μεταφορικό κείμενο, δεν είναι γεμάτο εικόνες, δεν είναι γεμάτο λυρική ποίηση. Εάν ήταν, δεν θα λειτουργούσε με μάσκα. Δεν μπορείς να ανεβάσεις τον Σέξπιρ με μάσκες. Θα ήταν καταστροφή. Ο Σέξπιρ έχει τη δική του μάσκα, που είναι η γλώσσα του και οι μεταφορές της. <p>
Ο Τζον αντίθετα έγραφε ένα πολύ διανοουμενίστικο κείμενο για τη λογομαχία ,τη δημόσια συζήτηση, την αντίφαση, το παράδοξο, τη σαφήνεια. Και όλα τα πρόσωπα μιλούν με τον ίδιο τρόπο. Εχουν την ίδια γλώσσα. Αυτό ακούγεται σαν λάθος, αλλά με τις μάσκες δεν είναι. Γιατί οι μάσκες δίνουν τη διαφοροποίηση, την έμφαση στο κείμενο και, συγχρόνως, τη δυνατότητα να περάσεις από την πολύ μπανάλ κωμωδία, την σχεδόν καρτουνίστικη, στην υψηλή τραγωδία -και το αντίθετο. <p>
EP.: Δεν υπάρχουν στον Τάνταλο μέρη που να μοιάζουν έστω λίγο με τα χορικά, παρΥ όλο που υπάρχει χορός. Γιατί;<p>
AΠ.: Δεν πιστεύω σΥ αυτού του είδους το χορό. Δεν έχω ακούσει ποτέ σε καμιά γλώσσα περισσότερες από δυο φωνές να λένε το ίδιο πράγμα και να γίνεται κατανοητό. <p>
EP.: Στην όπερα;<p>
AΠ.: Εκεί είναι η εντύπωση της μουσικής και του ρυθμού, που κυριαρχεί. Τα λόγια εγώ τουλάχιστον δεν τα καταλαβαίνω. Οταν έκανα την «Ορέστεια» συνειδητοποίησα ότι όταν έχεις δεκαπέντε ηθοποιούς που φοράνε την ίδια μάσκα κανένας δεν μοιάζει με τον άλλο, και αν λέει τα λόγια μόνο ο ένας τους δεν μπορείς να καταλάβεις ποιος είναι και είναι σαν να τα λένε όλοι μαζί. Μοιράζονται τα λόγια , όπως ακριβώς μοιράζεται τη μουσική ένα συγκρότημα τζαζ, αλλά μόνο επειδή φοράνε μάσκα. Τα χορικά έχουν τα πιο εκλεπτυσμένα, τα πιο όμορφα κομμάτια. Δεν γίνεται να τα λένε όλοι οι ηθοποιοί μαζί...<p>
EP.: Γιατί διαλέξατε να δουλέψετε με μια τόσο πολυεθνική ομάδα;<p>
AΠ.: Δεν το διάλεξα. Συνέβη. Ηθελα απλώς να δουλέψω με τους συγκεκριμένους ανθρώπους. Και το ευχαριστήθηκα. Ηταν πολύ ενδιαφέρον να παρακολουθώ την ακρίβεια του Γιόσι Σούμιο, που κάνει τους φωτισμούς, απέναντι στον δημιουργικό σάλο του Διονύση. Ηταν τόσο διαφορετικοί (γελάει..). Αυτό που είναι επίσης πολύ ενδιαφέρον είναι ο τρόπος που δουλέυουν εδώ στο Κέντρο. Είναι σχεδόν γραφειοκράτες.<p>
EP.: Και έχουν πολλά λεφτά...<p>
AΠ.: Ω, ναι, γι' αυτό είμαι κι εγώ εδώ.<p>
EP.: Ο πρόεδρος του Κέντρου, ο Ντόναλντ Σούελ, είναι ένας πολύ έξυπνος και φιλόδοξος άνθρωπος.<p>
AΠ.: Είναι... διαβολικός... Ενας πραγματικός Πολίτης Κέιν ή ένας βασιλιάς Λουδοβίκος της Βαυαρίας... Μου τηλεφώνησε πριν ενάμιση χρόνο στο Λος Αντζελες και μου είπε: μπορώ να έρθω να κουβεντιάσουμε για τον «Τάνταλο». Του απάντησα ότι δεν ήξερα καν αν θα γίνει. Και μου λέει: «Eχω μια ιδέα. Γιατί να μην τον κάνουμε στο Ντένβερ;». «Εντάξει», του λέω, «έχετε όλες τις ευκολίες και τα εργαστήρια, αλλά κοστίζει πάρα πολύ, χρειάζομαι πολύ χρόνο για να δουλέψω». «Για πόσα χρήματα μιλάς; Για 6-7 εκατομμύρια;» με ρωτάει. Είπα 8 εκατομμύρια δολάρια. Και μου είπε: «ΟΚ». Ξέρετε, αυτό το θεάτρο έχει προικοδοτηθεί με 100 εκατομμύρια δολάρια, που επενδύονται στο Xρηματιστήριο και φέρνουν κάθε χρόνο 10-12 εκατομμύρια δολάρια. Είναι κάτι που φωνάζω και λέω χρόνια τώρα να κάνουμε στην Αγγλία για το Εθνικό Θέατρο και κανείς δεν με ακούει. <p>
«Aχ, τα συνδικάτα»<p>
EP.: Δεν είχατε προβλήματα με τα αμερικανικά συνδικάτα στο να πάρετε όποιους ηθοποιούς θέλετε;<p>
AΠ.: Ναι, είχα. Οχι, όμως, μόνο από τα αμερικανικά, αλλά και από το αγγλικό. Και τα δυο σωματεία ήταν εξίσου ηλίθια. Αυτό που με ενοχλεί είναι που επιτρέπουν να δουλέψουν στη χώρα τους οι σταρ, αλλά όχι τα ταλέντα. Μερικές φορές οι σταρ έχουν ταλέντο, αλλά όχι πάντα. Πριν πολλά χρόνια ήθελα να φέρω στην Αμερική μια παράσταση, αλλά δεν τα κατάφερα γιατί οι Aμερικανοί δεν ήξεραν την Τζούντι Ντεντς! Και άλλη μια φορά είχα το ίδιο πρόβλημα με τον Ιαν Μακ Κέλεν... Αλλά στον «Τάνταλο» τα δυο σωματεία συμφώνησαν ότι, αν έρθουν στο Ντένβερ εγγλέζοι ηθοποιοί, θα πάνε στην Αγγλία και οι Aμερικανοί, όταν η παράσταση μεταφερθεί εκεί. <p>
Πριν από δυο χρόνια είχα κάνει μια ταινία στην Καραϊβική και είχα χρησιμοποιήσει έναν ερασιτέχνη ηθοποιό που είχε ένα μπαρ στο Τρινιντάντ. Ηταν ένας υπέροχος ηθοποιός. Δεν του επέτρεψαν, όμως, να έρθει μαζί μας στην Αγγλία για να ολοκληρώσει τα γυρίσματα της ταινίας. Τότε του βρήκα δουλειά στο Εθνικό Θέατρο της Αγγλίας. Και το σωματείο των αφρικανών και ασιατών ηθοποιών της Αγγλίας διαμαρτυρήθηκε και του απαγόρεψε να δουλέψει στο Λονδίνο με το επιχείρημα ότι υπάρχουν πολλοί ηθοποιοί για τέτοιους ρόλους. Και γύρισε στο Τρινιντάντ και στο μπαρ του. Ο παππούς του είχε πολεμήσει στο Β' Παγκόσμιο Πόλεμο με τους Βρετανούς εναντίον των Γερμανών και είχε τραυματιστεί σοβαρά. Μπορείς, λοιπόν, να δώσεις τη ζωή σου για την Αγγλία αλλά όχι και να είσαι ηθοποιός στην Αγγλία... Οι Γερμανοί, όμως, μπορούν να παίξουν σε αγγλικά θέατρα, γιατί ανήκουν στην Ε.Ε. Είναι παράλογο...<p>
EP.: Ποια είναι κατά τα άλλα η γνώμη σας για την Αμερική; <p>
AΠ.: Η πρώτη φορά που δούλεψα στην Αμερική ήταν το 1957. Εχω δουλέψει πολύ εδώ και μου αρέσει σαν χώρα. Οταν είσαι, βέβαια, Ευρωπαίος έχεις μια αίσθηση ιστορίας, που δεν μπορείς να την αφήσεις πίσω σου ούτε λεπτό. Στην Αμερική αυτή η αίσθηση δεν υπάρχει. Οταν ήρθα στο Ντένβερ το 1960, τίποτα από όλα αυτά που βλέπετε τώρα γύρω σας δεν υπήρχε. Ολα είναι τόσο καινούρια. Η Νέα Υόρκη είναι πολύ διαφορετική από το Ντένβερ και την υπόλοιπη επαρχία. Θα Υλεγα ότι δεν είναι καν Αμερική... <p>
Στη διάρκεια προετοιμασίας της παράστασης υπήρξε μεγάλο δημοσιογραφικό ενδιαφέρον. Ηρθαν εδώ πολλοί αμερικανοί αλλά και ευρωπαίοι δημοσιογράφοι. Η διαφορά τους ήταν τεράστια. Είχα, για παράδειγμα, πρόβλημα με έναν ηθοποιό, που τον άλλαξα γιατί δεν μπορούσε να δουλέψει με μάσκα. Οταν το εξηγούσα στους αμερικανούς δημοσιογράφους λέγοντας πόσο λυπάμαι, γιατί ήταν ένας καλός ηθοποιός που σιχαινόταν τις μάσκες, το καταλάβαιναν αμέσως. <p>
Οταν το έλεγα στους Eγγλέζους, έλεγαν: «Aχά, τον εξοντώσατε. Μήπως αυτή η παράσταση έχει κάποια κατάρα πάνω της;». Οι Aμερικανοί ήταν γεμάτοι ενθουσιασμό, οι Eγγλέζοι γεμάτοι αρνητικότητα.<p>
Λατρεύω, βέβαια, την... αρνητική πατρίδα μου. Είμαι πολύ ευτυχής που ζω στην πιο άθρησκη χώρα της Δύσης, γιατί σιχαίνομαι τη θρησκεία. <p>
Στην Αμερική τηλεφωνούν στο θέατρο και ρωτάνε αν έχει η παράσταση γυμνό για να δουν αν επιτρέψουν σε εφηβους να Υρθουν να τη δουν. Είναι τρομερό, δεν είναι; Στην Αμερική υπάρχει λογοκρισία και θρησκευτική καταπίεση και από την άλλη μεριά απίστευτη βία... Εδωσα μια διάλεξη στους καθηγητές που διδάσκουν θέατρο στα σχολεία του Κολοράντο και μου είπαν ότι είναι πολύ καταπιεσμένοι γιατί τα θεατρικά έργα, που διδάσκουν στα παιδιά, ελέγχονται απόλυτα. Με ρώτησαν: «Tι μας συμβουλεύετε να κάνουμε;» -Τους είπα: «Kάντε αυτό που πιστεύετε κι ας σας απολύσουν». Είναι τόσο συντηρητική κοινωνία...<p>
EP.: Τα αμέσως επόμενα σχέδιά σας; <p>
AΠ.: Εχω στα σκαριά τρεις παραστάσεις. Αμέσως μετά την πρεμιέρα, γυρίζω στο Λονδίνο και αρχίζω πρόβες για το καινούριο έργο του Σάιμον Γκρέι, που λέγεται «Japes». Και μετά θα κάνω το «Ρωμαίος και Ιουλιέτα» στο Λος Αντζελες και το «Τρωίλος και Χρυσηίδα» στη Νέα Υόρκη. Και έχω και τον «Οθέλο» για το φεστιβάλ του Γκλάντμπορν με διευθυντή ορχήστρας τον Γκέργκιεφ. Νομίζω ότι σας χρωστάω και μια παράσταση στην Αθήνα με έλληνες ηθοποιούς. Αλλά πάντα με φοβίζει να κάνω παράσταση σε μια γλώσσα που δεν ξέρω.<p>
Διονύσης Φωτόπουλος: Δεν είναι ανάγκη να κάνεις Σέξπιρ. Μπορείς να κάνεις Ιψεν, Μολιέρο, κάτι άλλο... Ο Νίκος Κούρκουλος και το Εθνικό συνέχεια σου κάνει προτάσεις καί όλο περιμένει την απάντηση...<p>
EP.: Δεν θα θέλατε να ανεβάσετε μια ακόμα τραγωδία; <p>
AΠ.: Σε δυο ή τρία χρόνια θα ανεβάσω τις «Βάκχες» στο Εθνικό Θέατρο της Αγγλίας. Δεν έχω δει ποτέ μου αυτή την τραγωδία να λειτουργεί στο θέατρο. Σκοπεύω να δουλέψω πάλι με τον Τζον Μπάρτον, που είχε κάνει και τη μετάφραση της «Ορέστειας». Θα 'θελα ακόμα να κάνω και τις «Τρωάδες».

</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



