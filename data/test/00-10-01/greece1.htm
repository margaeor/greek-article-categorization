<html>



<!--



Web Author:  Αριστείδης Παλιούρας 

email: aris@enet.gr

-->



<head><title>E Online - ΕΛΛΑΔΑ</title>

</head>

<BODY BGCOLOR="#FFFFFF">

<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 01 Οκτωβρίου 2000 

</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>

Του ΧΡΗΣΤΟY ZΕΡΒΑ <p>
Αποφασισμένες να προχωρήσουν με εντατικούς ρυθμούς στη δικαστική έρευνα για τις συνθήκες του τραγικού ναυαγίου έξω από την Πάρο, είναι οι ανακριτικές αρχές: Από την ερχόμενη εβδομάδα η υπόθεση είναι πολύ πιθανό να περάσει στα χέρια ειδικού εφέτη ανακριτή, όπως έγινε με όλες τις υποθέσεις που απασχόλησαν έντονα την κοινή γνώμη (Κοσκωτάς, ΑΓΕΤ, υποκλοπές, ψηφιακά). <p>
Την απόφαση για την αναβάθμιση της ανάκρισης θα κληθεί να λάβει, πιθανότατα, μέσα στην εβδομάδα, η ολομέλεια των εφετών της Σύρου, καθώς και ο εισαγγελέας του Αρείου Πάγου, Παν. Δημόπουλος, μετά τη συνάντησή του με τον πρωθυπουργό, ζήτησε να επιταχυνθούν όλες οι δικαστικές έρευνες.<p>
<B>Aπολογούνται</B><p>
Οι εφέτες της Σύρου πάντως θα μελετήσουν σοβαρά το ενδεχόμενο αυτό, το οποίο όπως έλεγαν δικαστικές πηγές, είναι το πλέον ενδεδειγμένο. Ο έμπειρος εφέτης που θα αναλάβει να χειρισθεί την «καυτή δικογραφία», θα είναι σε θέση, λένε, να κινηθεί αστραπιαία και να αναζητήσει άμεσα ευθύνες προς κάθε κατεύθυνση, πλήρωμα, πλοιοκτήτες και αρμόδιους του υπουργείου Εμπορικής Ναυτιλίας.<p>
Σήμερα πάντως απολογούνται στην ανακρίτρια Σύρου ο καπετάνιος του «Εξπρές Σάμινα», Βασ. Γιαννακής, ο υποπλοίαρχος Αν. Ψυχογιός και τα άλλα δύο μέλη του πληρώματος που κατηγορούνται σε βαθμό κακουργήματος για πρόκληση ναυαγίου με ενδεχόμενο δόλο και κατά συρροή ανθρωποκτονία τουλάχιστον 76 ανθρώπων που ταξίδευαν.<p>
«Ακυβέρνητο» για περισσότερο από 15 λεπτά έπλεε στα φουρτουνιασμένα νερά του Αιγαίου το μοιραίο πλοίο, πριν πέσει πάνω στα βράχια, ανοικτά της Πάρου!<p>
Οπως προκύπτει από τις καταθέσεις μαρτύρων και άλλα στοιχεία της δικογραφίας, το μοιραίο πλοίο οδηγείτο όλη αυτή την ώρα μόνο από τον «αυτόματο πιλότο» που είχε τεθεί λίγο νωρίτερα σε λειτουργία, ενώ σε όλο το κρίσιμο χρονικό διάστημα απουσίαζαν ουσιαστικά από τη γέφυρα τόσο ο υπεύθυνος αξιωματικός βάρδιας όσο και ο αρμόδιος χειριστής του πηδαλίου!<p>
Σύμφωνα με πληροφορίες, ο υποπλοίαρχος Αν. Ψυχογιός έφτασε στη γέφυρα κυριολεκτικά την τελευταία στιγμή και μαζί με το ναύτη-χειριστή του πηδαλίου, προσπάθησαν, όταν είδαν να υψώνονται μπροστά τους τα τεράστια βράχια, να αντιδράσουν. <p>
Αρχισαν να κάνουν χειρισμούς, να στρίβουν το τιμόνι όλο αριστερά, όμως με τον πολύ άσχημο καιρό που επικρατούσε εκείνη την ώρα στην περιοχή, ήταν ήδη πολύ αργά... <p>
Ο εισαγγελέας πρωτοδικών Σύρου Ν. Δαδινόπουλος, που επόπτευσε της προανάκρισης  δεν μπορούσε να συγκρατήσει την έκπληξή του από όσα άκουσε στις δεκάδες καταθέσεις που πήρε στο Λιμεναρχείο Πάρου, τις τελευταίες ημέρες.<p>
<B>«Εγκατέλειψαν»</B><p>
Οι μαρτυρίες και τα στοιχεία συγκλίνουν στην εκδοχή ότι τα μέλη του πληρώματος που ήταν υπεύθυνα για την πλοήγηση του καραβιού είχαν εγκαταλείψει τη γέφυρα και πηγαινοέρχονταν μέσα στο πλοίο για διάφορους λόγους. <p>
ΚατΥ άλλους ο αξιωματικός βάρδιας έβλεπε ποδόσφαιρο, ενώ υπάρχουν και μαρτυρίες που τον φέρουν να συνομιλεί επί ώρα με κάποια φίλη του. <p>
Ομως ο υποπλοίαρχος αρνείται κατηγορηματικά αυτές τις εκδοχές και αποδίδει το ναυάγιο στον πολύ κακό καιρό που τον έριξε πάνω στα βράχια!<p>
Ο εφέτης ανακριτής στον οποίο αναμένεται να διαβιβασθεί σύντομα ο φάκελος της υπόθεσης, θα αναζητήσει ευθύνες και για το αν τηρήθηκαν οι κανόνες ασφαλείας και εγκατάλειψης πλοίου, μετά τις καταιγιστικές καταγγελίες των ναυαγών, ότι οι υπεύθυνοι του πληρώματος ούτε τους ενημέρωσαν εγκαίρως για τον επικείμενο κίνδυνο, ούτε κατάφεραν τελικά να λειτουργήσουν και να χειρισθούν με επάρκεια τα σωστικά μέσα.<p>
Την ίδια στιγμή η ανακριτική έρευνα αναζητεί και τις ευθύνες τόσο της πλοιοκτήτριας εταιρείας όσο και των αρμόδιων αξιωματικών και στελεχών του υπουργείου Εμπορικής Ναυτιλίας, που διενεργούν τις επιθεωρήσεις των πλοίων και εκδίδουν τα πιστοποιητικά αξιοπλοΐας.<p>
Για το σκοπό αυτό, οι εισαγγελείς του Πειραιά κατάσχεσαν ήδη όλα τα επίμαχα, πρωτότυπα έγγραφα της διεύθυνσης επιθεώρησης του ΥΕΝ, τα οποία αφορούσαν βεβαιώσεις και πιστοποιητικά ελέγχου σχετικά με την ικανότητα του πλοίου να πλέει ασφαλώς.<p>
Στόχος της έρευνας αυτής είναι να διαπιστωθεί εάν στοιχειοθετούνται οι καταγγελίες που έγιναν στις αρμόδιες υπηρεσίες και οι οποίες χαρακτήριζαν ως άκρως επικίνδυνο το συγκεκριμένο πλοίο. <p>
Ο εφέτης ανακριτής που θα αναλάβει την υπόθεση θεωρείται βέβαιο ότι θα καλέσει τους υπεύθυνους της πλοιοκτήτριας εταιρείας να δώσουν εξηγήσεις, τόσο για τις συνθήκες του ναυαγίου όσο και για την πραγματική κατάσταση του πλοίου. <p>
<B>Ερευνα παντού...</B><p>
Στο πλαίσιο της ανακριτικής διαδικασίας, όπως επισήμαναν στην «Κ.Ε.» ανώτατες δικαστικές πηγές, θα αναζητηθούν συγκεκριμένες ευθύνες από τους ιδιοκτήτες του πλοίου, τους αξιωματικούς του λιμενικού, τους αξιωματούχους του υπουργείου Εμπορικής Ναυτιλίας αλλά και στελέχη του «Νηογνώμονα», όσον αφορά τον τρόπο διενέργειας των επιθεωρήσεων, την έκδοση των πιστοποιητικών αξιοπλοΐας και την επάρκεια των μέσων διάσωσης του μοιραίου καραβιού. <p>
Οι ίδιες πηγές υπενθύμιζαν μάλιστα ότι για την υπόθεση αυτή έχει ασκηθεί ήδη ποινική δίωξη σε βαθμό κακουργήματος κατά παντός υπευθύνου και ότι είναι πλέον αποκλειστικό έργο του ανακριτή να εντοπίσει τους κατηγορούμενους.</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table>



<br>

<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>







<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.







</font>



</CENTER>



</table>



</center>

</body></html>



