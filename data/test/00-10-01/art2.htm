<html>



<!--



Web Author:  Αριστείδης Παλιούρας 

email: aris@enet.gr



-->



<head>

<title>E Online - ΤΕΧΝΕΣ</title>

</head>



<BODY BGCOLOR="#FFFFFF">



<!-- EXTERNAL TABLE -->



<TABLE BORDER=0 CELLSPACING=0 CELLPADDING=0>



<TR>



<!-- LEFT COLUMN -->



<TD BGCOLOR="#FFCC00" VALIGN=TOP WIDTH=105>



<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>







Κυριακή 01 Οκτωβρίου 2000 









</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b> 

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>
		
		<BR><BR>
		</td>

		

</P>



</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Tο συναίσθημα που νιώθεις παρακολουθώντας την περιπέτεια της διεκδίκησης ενός μεταλλίου, ιδιαίτερα σε αθλήματα όπως η άρση βαρών όπου μια (ή περίπου) στιγμή συγκεφαλαιώνει το παν, συγχέεται με το πιο ευχάριστο μούδιασμα. Διαφέρει απΥ τη χαρά του φιλάθλου στο κρίσιμο γκολ, κατά το ότι δεν περιέχει μίσος, καμιά χροιά μνησικακίας, καμιά ανάγκη να παρακάμψεις το δίκαιο.<p>
Στο συναίσθημα αυτό δεν αντηχεί η βία. Οσο και αν μοιάζει σκληρό το θέαμα των μυώνων ή των μορφασμών ενός τέτοιου αθλητή, πόσο μάλλον του εργαλείου με το οποίο αντιμετωπίζει τη βαρύτητα σε μια αίθουσα βασανιστηρίων, η σκληρότητα δεν είναι καθόλου απάνθρωπη, απεναντίας. Yπάρχει μια αίσθηση γαλήνης στην άρση βαρών: το τριπλό χτύπημα στη βαρύτητα είναι αθώο σαν την ελπίδα ενός γίγαντα με ψυχή παιδιού· η οργή απουσιάζει.<p>
Οι εντυπώσεις που προκαλούνται απΥ την άρση βαρών συγκροτούνται πάντα γύρω από μια ιδέα της αληθινά ήρεμης δύναμης, μιας τιτάνιας αγαθότητας. <p>
Eδώ ασφαλώς επιβιώνει ο ίδιος ο θρύλος της ηθικής η οποία μάχεται τη βαρύτητα από τη φύση της. Mπορεί ο Aτλαντας να ήταν πονηρός και απατεώνας, καθώς φαίνεται στο μύθο των Eσπερίδων, πάντως ο Hρακλής σήκωσε τον ουρανό, και ακόμη σηκώνει τη σφαίρα της Γης, στις απεικονίσεις, με στωική αγάπη για το μέλλον της ανθρωπότητας. Tο βάρος μάς τραβάει στον Aδη, στον πυθμένα του κακού, στις μεταφορές του επιρρήματος «χαμηλά» ή «κάτω», εκεί όπου πέφτεις ή ξεπέφτεις. Zω, λοιπόν, σημαίνει σηκώνω το βάρος (της αρετής· με σημερινούς όρους: της ταυτότητας).<p>
H παλιά αυτή ηθική ήταν ανέκαθεν αλληλέγγυα με την πολιτική συμπάθεια για τις λιγότερο ευνοημένες τάξεις, και παρουσιαζόταν, αν και κάπως μοιρολατρικά, στην φυσιογνωμία εκείνου που «σηκώνει τα βάρη» (της οικογένειας κτλ.). <p>
Ο αρσιβαρίστας είναι σιωπηλό σύμβολο της ελευθερίας τού δίχως όπλα μαχητή που επιτέλους υψώνεται σε μια θεαματική κίνηση υπέρτερη του βάρους των αλυσίδων. Ούτε σκοτώνει ούτε εξαπατά: ο δεσμοφύλακας έφυγε από μόνος του. Eδώ σηκώνεις ένα θεόρατο Nαι απέναντι στο Οχι του κόσμου και το εκθέτεις στη σύγκριση.<p>
Ο τενίστας, για παράδειγμα, διοχετεύει στο καρφί του κάτι απΥ το μίσος που διευθύνει τη χειρονομία του φόνου· η βολή, το χτύπημα, η εκλάκτιση, ολΥ αυτά τα διανύσματα είναι, ολοφάνερα, φονικά. η σκοποβολή διατηρεί έναν τόνο κατασκοπευτικό, ηδονοβλεπτικό, έναν τόνο δόλιο μάλλον παρά βίαιο. Στη σφύρα και στο ακόντιο η ανάμνηση της μυθολογίας του πολέμου είναι ακόμη ζωντανή. Οι δρομείς, οι ποδηλάτες, οι κωπηλάτες, είναι άνθρωποι της ταχύτητας, δηλαδή του χρόνου, τον οποίο μάχονται μέχρι του σημείου να αποκτήσουν τα χούγια του. Οι δρομείς γίνονται ο «χρόνος» τους. Συγκινείσαι απΥ τη νίκη τους αλλά διστάζεις να ταυτιστείς απόλυτα με τη γραμμικότητα. Tρέχοντας, ο δρομέας τρέχει μακριά σου.<p>
Οι ιστιοπλόοι είναι δρομείς της τακτικής. Στον καιρό πρέπει να γίνονται στρατηγοί. Στην μπουνάτσα τα πληρώματα μεταμορφώνονται σε οικογένειες ελβετών Pοβινσώνων. Δεν μπορούν να επιβιώσουν δίχως ένα μίνιμουμ πονηριάς. <p>
Οι ιππείς, οι αμαζόνες, τέτοιοι άνθρωποι σίγουρα έχουν το προνόμιο της αγάπης για το πιο όμορφο πλάσμα της φύσης: απΥ αυτή την καλή τύχη διαποτίζεται όλη τους η σταδιοδρομία, και υπάρχει πάντα εδώ κάτι βαθύτερο απΥ τον αθλητισμό, κάτι σχεδόν αμιγώς πνευματικό, μια ενστικτώδης απέχθεια για την αταξία και τον κακώς εννοούμενο ωφελιμισμό: γίνονται οι καλλιτέχνες της κίνησης. Ομως τους συνοδεύει διαρκώς μια κακή φήμη σνομπίστικης προτίμησης για τα χαλινάρια και τα μαστίγια - δεν κατάφεραν να αποδιώξουν εντελώς την οσμή των άθλων της αριστοκρατίας. Tο ίδιο κι οι ξιφομάχοι.<p>
H άρση βαρών είναι απαλλαγμένη απo αυτές τις συμβολικές φωτοσκιάσεις, εντελώς γυμνή στη σχεδόν απογοητευτική της απλότητα -veni, vidi, vici. Δίχως βία, χωρίς απάτη, χωρίς επίδειξη, χωρίς να αντλεί κάποιο κύρος από το δίπολο σεξ-πολιτική (σαν το ποδόσφαιρο λόγου χάριν), και τελικά χωρίς διάρκεια (χωρίς το θέαμα της διάρκειας), είναι το άθλημα-μωρό και συνάμα το άθλημα-γίγαντας. Eκφράζει τη δύναμη στην καθαρή της μορφή, δηλαδή μιαν ακίνδυνη, χαροποιό δύναμη, καθόλου ζωώδη ωστόσο, διότι την εξιδανικεύει θερμά το ηθικό της υπονοούμενο. Tο βάρος είναι κακό, ο άνθρωπος είναι καλός: η λογική της άρσης βαρών είναι απλή και συνάμα εμπνευσμένη απΥ τη σιγουριά πως «η ουσία της αρετής είναι απλή σαν τον Θεό».<p>
Tι να σκέφτεται άραγε ο αρσιβαρίστας για την εποχή της ελαφρότητας; Iσως δεν υποπτεύεται ότι ο ίδιος συνιστά έναν παταγώδη αναχρονισμό. Ως σύμβολο, η πράξη του αντιτίθεται σε κάθε μοντερνισμό, σε κάθε light διεκπεραίωση της δουλειάς ή της διασκέδασης, σε όλες τις πτυχές του πολιτισμού της διαφάνειας, των ανέσεων, του pop παλιμπαιδισμού. Nα κι ένας ήρωας που δεν δείχνει να έλκεται απΥ την αστραπή της ρηχότητας· το μέλλον που πρέπει να έρθει γρηγορότερα δεν του λέει τίποτα. Δεν οπτασιάζεται. Eίναι υπέρ εκείνης της ξεχασμένης, αντιπαραγωγικής ιδέας, της συντριβής. Tο βάρος είναι συντριπτικό, όπως ένας συναισθηματικός πόνος ή ένας έρωτας.<p>
Eπικίνδυνα σπορ που δεν είναι και τόσο επικίνδυνα, πτώσεις με λάστιχα, ιπτάμενες μηχανές, ποδήλατα που πηδάνε στο κενό ή χορεύουν, σκέιτ σε φουτουριστικές πίστες, ολόκληρο το έπος του μοντέρνου πετάγματος, η διαβεβαίωση ότι το βάρος νικήθηκε μαζί με την πραγματικότητα, όλο αυτό το πατινάζ, όλο αυτό το σερφάρισμα στο νερό, στον αέρα, στον πάγο, στις συζητήσεις, στις σχέσεις, στο διαδίκτυο, στη διασκέδαση, με δύο λόγια ο αθλητισμός ενός μέλλοντος που έγινε παρόν, διαψεύδεται από ανθρώπους σαν τον Πύρρο Δήμα.<p>
Multum, non multa: πολύ, όχι πολλά - όχι πολλά από λίγο. Mε ευχαριστεί να σκέφτομαι ότι ο Πύρρος έχει καλή καρδιά κι ότι κοιτάζει σταθερά το κέντρο της Γης, την πηγή της Bαρύτητας. Kοιτάζει κάτω, είναι σεμνός.<p>
</td>  </tr></table></div><p>  <!--msnavigation--></td></tr><!--msnavigation--></table>



<br>



<center>



<table width = 640> 



<CENTER>



<b> Επικοινωνήστε με την </b>

<A HREF="mailto:elef@enet.gr">"E on-line"</A> 



<p>

<b> Copyright © 1999 Χ. Κ. Τεγόπουλος Εκδόσεις Α.Ε.</b>



<br> <br>



<font size = 2>





<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.



</font>



</CENTER>



</table>



</center>



</body></html>



