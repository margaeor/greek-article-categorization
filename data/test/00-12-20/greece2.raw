 Ενας σύμβουλος πρώην υπουργού Δημοσίας Τάξης, ένας πρώην διοικητής του Αστυνομικού Tμήματος Ομονοίας, κι ένας αρχιφύλακας -ήδη προσωρινά κρατούμενος για την εμπλοκή του σε άλλη υπόθεση μαστροπείας- «φιγουράρουν» στη λίστα των κατηγορουμένων (και μάλιστα για κακουργηματικού χαρακτήρα πράξεις) της νέας δικογραφίας που έρχεται να συμπληρώσει το φάκελο «διαφθορά στην ΕΛ.ΑΣ.».
 - Ηλία Λουκά, σύμβουλο του πρώην υπουργού Δημοσιας Τάξης Γ. Ρωμαίου.
 - Ηλία Γεωργιλέ, πρώην διοικητή του Αστυνομικού Τμήματος Ομόνοιας.
 - Αναστάσιο Μητσώνη, αρχιφύλακα, ο οποίος υπηρετούσε στο Τμήμα Μεταγωγών Πειραιά και εδώ και περίπου δύο μήνες είναι προσωρινά κρατούμενος για «μαστροπεία και παράβαση του νόμου περί νομιμοποίησης εσόδων από εγκληματικές δραστηριότητες (ξέπλυμα βρώμικου χρήματος) ».
 Συνδετικός «κρίκος» της κοινής ποινικά κολάσιμης (σύμφωνα με τις διώξεις) δραστηριότητας των τριών, φέρεται να είναι μεγαλοϊδιοκτήτρια οίκων ανοχής που λειτουργούν με τη βιτρίνα των «στούντιο-μασάζ», γνωστή στον...επιχειρηματικό της κλάδο με το καλλιτεχνικό ψευδώνυμο «Αντζελα», κατά κόσμον Μαριάννα Πολίτου. Η κυρία αυτή βρίσκεται πλέον αντιμέτωπη τουλάχιστον με το αδίκημα της
 Οι ποινικές διώξεις που έχουν ασκηθεί σε βάρος των τριών είναι ενδεικτικές των
 - Ο Ηλ. Γεωργιλές κατηγορείται για «κατάχρηση εξουσίας, κατ' εξακολούθηση» (κακούργημα).
 - Ο Ηλ. Λουκάς θα κληθεί σε απολογία για τα κακουργήματα «ηθική αυτουργία στην
κατάχρηση εξουσίας κατ' εξακολούθηση, και νομιμοποίηση εσόδων από εγκληματικές
δραστηριότητες, κατ' επάγγελμα και από δράστη ιδιαίτερα επικίνδυνο».
 - Ως «απλός συνεργός στην κατάχρηση εξουσίας» φέρεται ο Αναστ. Μητσώνης, ο οποίος αντιμετωπίζει επίσης το πλημμέλημα της «μαστροπείας, κατ' επάγγελμα και
εξακολούθηση» και το κακούργημα της «νομιμοποίησης εσόδων από εγκληματικές δραστηριότητες, κατ' επάγγελμα».
 Για το αδίκημα της «ενεργητικής δωροδοκίας» εμπλέκεται ένας δικηγόρος της Αθήνας, που όμως τα στοιχεία του δεν έγιναν γνωστά.
 Σύμφωνα με πληροφορίες, οι πράξεις αφορούν την κατ' εξακολούθηση και πάντα με το αζημίωτο «προστασία» που φέρεται να παρείχαν οι «φρουροί του νόμου» στην ιδιοκτήτρια της...αλυσίδας οίκων ανοχής, προκειμένου τα «σπίτια» να λειτουργούν απρόσκοπτα. Στα «μαγαζιά» αυτά φέρεται να απασχολούνταν παράνομα ανήλικες αλλοδαπές, ενώ μέρος των κερδών να κατέληγε για το σχετικό «ξέπλυμα» στους εμπλεκόμενους που αντιμετωπίζουν το αδίκημα της «νομιμοποίησης εσόδων από εγκληματικές δραστηριότητες». Γίνεται ακόμη λόγος και για προστασία νυχτερινών κέντρων.
 Η υπόθεση έφτασε στη Δικαιοσύνη πριν από περίπου δύο χρόνια όταν αστυνομικοί του τμήματος της Ομόνοιας παρουσιάστηκαν στον εισαγγελέα Γ. Γεράκη και κατήγγειλαν επωνύμως τη λειτουργία κυκλώματος, το οποίο συγκάλυπτε τις δραστηριότητες παράνομων οίκων ανοχής με αντίτιμο την είσπραξη μέρους των κερδών. Τότε είχαν γίνει κάποιες συλλήψεις «μικρών ψαριών», ο εισαγγελέας όμως
επέμενε στις έρευνές του με αποτέλεσμα να συγκεντρώσει στοιχεία ικανά να οδηγήσουν στην άσκηση των νέων αυτών ποινικών διώξεων.
 Η υπόθεση βρίσκεται πλέον στα χέρια του πρώτου ειδικού ανακριτή της Αθήνας, Φ.
Μουζάκη, ο οποίος θα καλέσει σε απολογία τους εμπλεκόμενους, ενώ παράλληλα στο
πλαίσιο σχετικής εντολής του εισαγγελέα, Γ. Γεράκη, διερευνά και την τυχόν εμπλοκή στην υπόθεση ως «εισπρακτόρων» και άλλων έξι ατόμων.
 Πάντως, το όνομα του τότε διοικητή του Α.Τ. Ομόνοιας Ηλ. Γεωργιλέ, αλλά και του αρχιφύλακα Αναστ. Μητσώνη είχε εμπλακεί περίπου το ίδιο χρονικό διάστημα και στο άλλο μεγάλο κύκλωμα μαστροπείας υπό τη διεύθυνση της Βάιας Ζήση, γνωστής με το ψευδώνυμο «Καλλέργαινα». Σε βάρος τους υπήρχε τουλάχιστον μια προανακριτική κατάθεση, του οδηγού Γεωρ. Τσιάκου, ο οποίος κατά καιρούς είχε μεταφέρει αλλοδαπές σε οίκους ανοχής της «Καλλέργαινας». Οπως είχε υποστηρίξει
τότε ο μάρτυρας «ο Γεωργιλές τον είχε αφήσει να φύγει ανενόχλητος από το τμήμα
αν και τον είχαν συλλάβει να μεταφέρει σε έναν από τους οίκους ανοχής δυο αλλοδαπές γυναίκες», ενώ «έδινε» και τον Μητσώνη ως άνθρωπο της Ζήση.
