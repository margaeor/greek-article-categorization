<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   20/12/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


Ο υπουργός Πολιτισμού εγκαινίασε τη B' Σκηνή της Λυρικής, στο «Aκροπόλ»<p>
 Να, λοιπόν που η Εθνική Λυρική Σκηνή απέκτησε και B' Σκηνή, στο «Ακροπόλ». Στο ιστορικό θέατρο της Ιπποκράτους, το οποίο ανακαινίστηκε «εκ βάθρων», όπως είπε ο καλλιτεχνικός διευθυντής της Λουκάς Καρυτινός, εκ...τάφρου, όπως διαπίστωσαν οι υπόλοιποι. Η τάφρος δημιουργήθηκε ειδικά για να φιλοξενεί περί τους 16 μουσικούς της ορχήστρας που θα μετέχει σε κάθε παράσταση. Και κατ' αρχάς στους κατά Γιώργο Ρεμούνδο «Απάχηδες των Αθηνών», την περίφημη οπερέτα του Νίκου Χατζηαποστόλου που κάνει πρεμιέρα την ερχόμενη Παρασκευή.<p>
 Στην οπερέτα, το μιούζικαλ, την παιδική όπερα και τη μουσική κωμωδία θα είναι ούτως ή άλλως προσανατολισμένο το πρόγραμμα του «Ακροπόλ» για τα πέντε προσεχή χρόνια τουλάχιστον, όσο δηλαδή διαρκεί η εκμίσθωση του θεάτρου. Στο πέρας της 5ετίας, ας ελπίσουμε ότι το κτιριακό πρόβλημα της Λυρικής θα έχει τουλάχιστον δρομολογηθεί κι ότι δεν θα ισχύσει το σύνηθες στην Ελλάδα «ουδέν μονιμότερο του προσωρινού».<p>
 Ο υπουργός Πολιτισμού, Ευάγγελος Βενιζέλος, παρευρισκόμενος χθες στα εγκαίνια και τον αγιασμό του νέου χώρου μίλησε για το «διπλασιασμό των δυνατοτήτων που έχει στο παρόν στάδιο η Ε.Λ.Σ.» λόγω του «Ακροπόλ». Αναγνώρισε ωστόσο ότι το εθνικό λυρικό μας θέατρο «είναι αδικημένο από πλευράς υποδομών. Και η Πολιτεία έχει πλήρη συνείδηση του γεγονότος αυτού». Επειδή όμως δεν αρκεί η συνειδητοποίηση ενός προβλήματος, πολλώ δε μάλλον όταν αυτό υφίσταται χρόνια ολόκληρα, ο υπουργός αισθάνθηκε την ανάγκη να πει: «|διαπραγματευόμαστε μέσα στο ευρύτερο πλαίσιο της νέας κοινοτικής υποστήριξης (Γ' ΚΠΣ) τις δυνατότητες άντλησης κονδυλίων και υπάρχει πάντα το πολύ σημαντικό ζήτημα της πλήρους αξιοποίησης υφιστάμενων υποδομών, που δεν αξιοποιούνται πλήρως ή της αξιοποίησης και νέων υποδομών που ούτως ή άλλως γίνονται και θα γίνουν». Κι επειδή ουδείς θα μπορούσε να βγάλει συμπέρασμα απ' αυτή τη φράση, ο ίδιος πρόσθεσε: «Πιστεύω ότι πολύ σύντομα θα είμαστε σε θέση να πούμε πολύ συγκεκριμένα και οριστικά πράγματα (...) προκειμένου να χωροθετήσουμε τις λύσεις για τη στέγαση της Ε.Λ.Σ. και να διασφαλίσουμε τη χρηματοδότησή τους».<p>
 Κατά τα άλλα, για τον υπουργό η Ε.Λ.Σ. θα παίξει σημαίνοντα ρόλο μέσα στο πρόγραμμα (;) της Πολιτιστικής Ολυμπιάδας. Και καλά που γίνονται τέτοιες συνεντεύξεις Τύπου ώστε να μαθαίνουμε έστω από σπόντα κάτι απτότερο, όπως π.χ. ότι «ήδη έχουμε συμφωνήσει μια συνεργασία ανάμεσα στη Λυρική και το Κρατικό Θέατρο Βορείου Ελλάδος, στο οποίο εντάσσεται, ως αυτοτελές τμήμα, και η Οπερα Δωματίου Θεσσαλονίκης, έτσι ώστε το Λυρικό Θέατρο να είναι παρόν και στη Βόρεια Ελλάδα». Βεβαίως, αυτή η συνεργασία που θα μπορούσε ούτως ή άλλως να γίνει, δεν είναι το... άπαν για τα τόσα φιλόδοξα σχέδια της Πολιτιστικής Ολυμπιάδας ως εκ τούτου «έχουμε», πρόσθεσε ο υπουργός, «συνεννοηθεί ήδη για τις πρώτες προγραμματικές αποφάσεις σε σχέση με την περαιτέρω παρουσία της Λυρικής...».<p>
 Ο ίδιος εξέφρασε την ελπίδα η θέση του λυρικού μας θεάτρου «στο Ελληνικό Φεστιβάλ να είναι προέχουσα, όπως πρέπει κάθε φορά, κι όχι μόνο στο Ηρώδειο».<p>
 Νωρίτερα ο Λουκάς Καρυτινός είχε εξηγήσει το λόγο ύπαρξης του «Ακροπόλ» που «δημιουργήσαμε α) για να αποσυμφορήσουμε την Kεντρική Σκηνή, β) για τα παιδιά, βοηθώντας στο να γίνουν πολίτες υψηλού δείκτη αισθητικής, και γ) για να διευρύνουμε ακόμα περισσότερο το κοινό μας, διευκολύνοντας όσους δίσταζαν μέχρι σήμερα να περάσουν το κατώφλι του θεάτρου "Ολύμπια"».<p>
 Με την ιδιότητα του προέδρου του δ.σ. της Λυρικής απηύθυνε χαιρετισμό και ο Σπύρος Ευαγγελάτος, αναφερόμενος κυρίως στην επιλογή να εγκαινιαστεί η δραστηριότητα στο «Ακροπόλ» με τους «Απάχηδες των Αθηνών» και με ένα επιτυχημένο «καστ όπου συμπλέκονται διαπρεπείς λυρικοί ερμηνευτές και διακεκριμένοι, μεγάλης λαϊκής απήχησης ηθοποιοί» (π.χ. Αννα Φόνσου, Παύλος Κοντογιαννίδης κ.ά.).<p>
 Ο Γιώργος Ρεμούνδος εκτός από τη σκηνοθεσία έκανε και την επεξεργασία του λιμπρέτου «διατηρώντας ατόφιο το πνεύμα και τους στίχους κατά 80%, βοηθώντας μόνον λίγο στην πλοκή και τη δομή και βάζοντας μερικές πινελιές ιστορικής μνήμης».<p>
 Η οπερέτα, με τη μουσική διεύθυνση του Γιώργου Νιάρχου και του Χρύσανθου Αλισάφη εκ περιτροπής, έχει εμπλουτιστεί και με επιπλέον δημοφιλείς συνθέσεις του Χατζηαποστόλου καθώς και με ένα τραγούδι του (παρόντος χθες) γιου του, Ανδρέα Χατζηαποστόλου. Τα σκηνικά είναι του Αντώνη Χαλκιά, η διεύθυνση χορωδίας του Κώστα Δρακάκη και οι χορογραφίες του Αγγελου Χατζή. Το ρόλο της Βέρας ερμηνεύουν διαδοχικά οι: Λυδία Αγγελοπούλου, Μάρα Θρασυβουλίδου, Νίνα Λοτσάρη, Ευδοκία Χατζηιωάννου, του Καρκαλέτσου οι: Αννα Φόνσου και Γιώργος Σταφέτας, του Καρούμπα οι: Παύλος Κοντογιαννίδης και Θέμης Σερμιέ, του Πρίγκιπα οι: Δημήτρης Σιγαλός και Γιάννης Σαμσιάρης, του Παραλή ο Γιώργος Μούτσιος κ.ά.<p>
 Παραστάσεις θα δίνονται καθημερινά (9 μ.μ.) εκτός Δευτέρας και Τρίτης.<p>
<b> Ν.ΧΑΤΖ.</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
