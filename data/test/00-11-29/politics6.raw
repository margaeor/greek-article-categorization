 Δηλητηριώδη βέλη για «πολλούς και πολλές», που έχουν πλούσια γκαρνταρόμπα εμφανίσεων, αλλά στερούνται ιδεολογιών και οραμάτων, εκτόξευσε ο Νίκος Κωνσταντόπουλος.
 Ο πρόεδρος του ΣΥΝ απέφυγε να αναφερθεί σε ονόματα, αλλά οι αιχμές του αφορούν
την κινητικότητα που παρατηρείται τις τελευταίες μέρες στο πολιτικό σκηνικό με
τη θρυλούμενη ίδρυση κόμματος από τον Δημήτρη Αβραμόπουλο, την πρόταση της Μαρίας Δαμανάκη για συνασπισμό των εκσυγχρονιστών από όλα τα κόμματα, την παρόμοια πρωτοβουλία του Νίκου Μπίστη και τις θέσεις που διατυπώνουν η Ντόρα Μπακογιάννη και άλλα στελέχη κομμάτων.
 Λίγες μέρες μετά την παρουσίαση του βιβλίου της Μαρίας Δαμανάκη, στην οποία δεν πήγε, ο Νίκος Κωνσταντόπουλος σχολίασε, εμμέσως πλην σαφώς, τις δηλώσεις και τη συμπεριφορά της, που έχουν προκαλέσει δυσαρέσκεια στην ηγεσία του ΣΥΝ, με μια επισήμανση που ενέχει και τη μορφή προειδοποίησης προς την πλευρά της.
 «Ακόμα δεν τον είδαμε, Γιάννη τον βαφτίσαμε», ήταν η πρώτη αντίδρασή του, όταν
τον ρωτήσαμε αν τον ανησυχεί το «κόμμα Αβραμόπουλου», και σημείωσε: «Πολλοί και πολλές περιφέρονται χωρίς συλλογικές δεσμεύσεις, χωρίς συγκεκριμένες απόψεις για τα προβλήματα, χωρίς οράματα, χωρίς ιδεολογίες, αλλά με πλούσια γκαρνταρόμπα εμφανίσεων. Τα κόμματα δεν είναι γλάστρες που καλλιεργούνται στα θερμοκήπια. Αφήστε, λοιπόν, να δούμε τι θα κάνει ο καθένας και από κει και πέρα με βάση τις θέσεις του και την πολιτική του συμπεριφορά θα αξιολογηθεί. Δεν γεννιούνται έτσι τα κόμματα και η ανανέωση της πολιτικής ζωής, επίσης, δεν
 Στην ερώτησή μας αν η κ. Δαμανάκη λειτουργεί αυτόνομα σε σχέση με τον ΣΥΝ απάντησε: «Η Μ. Δαμανάκη είναι βουλευτής του ΣΥΝ. Ζήτησε να είναι βουλευτής, βγήκε ως βουλευτής πριν από οκτώ μήνες και ανήκει στον ΣΥΝ. Οι θέσεις του ΣΥΝ διατυπώνονται από τα συλλογικά όργανά του. Είναι ελεύθερες, βεβαίως, οι απόψεις, αρκεί να σέβονται τις συλλογικές αποφάσεις και να μην αμφισβητούν την
  Η Μαρία Δαμανάκη δεν απαντά σε προσωπικές επιθέσεις, παρά μόνο απαντά σε επίπεδο πολιτικών θέσεων, όπως εξάλλου κάνει και στο βιβλίο της», έλεγαν χθες συνεργάτες της βουλευτού Β' Αθηνών.
