<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   29/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


Με άμεση λήψη μέτρων αντιδρούν οι εντός και εκτός Ε.Ε. χώρες στην κρίση της ασθένειας των τρελών αγελάδων. Η Γαλλία στρέφεται τώρα στα προϊόντα του αίματος, η Ιταλία στην καθιέρωση πιστοποιητικού υγείας για όλα τα βοοειδή και οι καταναλωτές στο... κρέας των αλόγων! <p>
 Ειδικά μέτρα για τον περιορισμό του κινδύνου μετάδοσης της ασθένειας μέσω προϊόντων αίματος εξετάζονται στη Γαλλία. Οπως δήλωσε στη Bουλή η υφυπουργός Υγείας Ντομινίκ Ζιλό «η παρουσία κρουσμάτων σε ανθρώπους και η μεγάλη πιθανότητα να εμφανιστούν και άλλα περιστατικά που τώρα βρίσκονται στο στάδιο της επώασης καθιστά αναγκαία την άμεση δράση» για την προστασία των ανθρώπων από τον κίνδυνο μετάδοσης μέσω του αίματος. Η σχετική γνωμάτευση αναμένεται να

δημοσιοποιηθεί εντός των ημερών. Οσον αφορά τα ζωικά άλευρα, η χρήση των οποίων έχει απαγορευτεί στη Γαλλία, η υπουργός Περιβάλλοντος, Ντομινίκ Βουανέ,

τάχθηκε κατά της ταφής τους, τονίζοντας ότι η καύση των προϊόντων αυτών δίνει τις μεγαλύτερες εγγυήσεις ασφάλειας. Στη Γερμανία, το νομοσχέδιο για την απαγόρευση των ζωικών αλεύρων στις ζωοτροφές πρόκειται να εξεταστεί τελικώς αύριο: οι βουλευτές αναμένεται ν' αποφανθούν την Παρασκευή και η απαγόρευση θα

τεθεί σε ισχύ πιθανόν από το Σάββατο.<p>
<b> Tεστ στην Iταλία</b><p>
 Τεστ για όλα τα βοοειδή άνω των 24 μηνών ώστε να διαπιστωθεί εάν έχουν προσβληθεί και ειδικό πιστοποιητικό υγείας ώστε κρεοπώλες και καταναλωτές να γνωρίζουν την προέλευση του κρέατος αποφάσισε να καθιερώσει η Ιταλία. Τα νέα μέτρα αναμένεται να τεθούν σε πλήρη ισχύ από τον Ιανουάριο αλλά οι κητνοτρόφοι

έχουν ήδη αρχίσει τους έλεγχους στα ζώα που προορίζονται για σφαγή φοβούμενοι μια νέα πτώση των πωλήσεων.<p>
 Εμπάργκο στις εισαγωγές γερμανικού και ισπανικού βοδινού για τα επόμενα πέντε χρόνια αποφάσισαν η Εσθονία, η Λετονία και η Λιθουανία επεκτείνοντας το εμπάργκο που ήδη ισχύει για το βρετανικό, γαλλικό, πορτογαλικό, δανέζικο και βελγικό βοδινό κρέας. Σε ενίσχυση των κτηνιατρικών ελέγχων στα βοοειδή προχωρεί η Πολωνία, ενώ ο ανώτατος επιθεωρητής των υγειονομικών υπηρεσιών ζήτησε από την κυβέρνηση την απαγόρευση των εισαγωγών βοδινού από όλες τις ευρωπαϊκές χώρες. Η Ιορδανία αποφάσισε τέλος να προσθέσει τη Γερμανία στη λίστα των 11 πλέον ευρωπαϊκών χωρών από τις οποίες απαγορεύεται η εισαγωγή βοδινού.<p>
 Η νόσος όμως δεν απειλεί μόνο τα βοοειδή και τους ανθρώπους αλλά και τα... άλογα, το κρέας των οποίων έχει γίνει πλέον ανάρπαστο ως πιο ασφαλές. Ιδίως σε

χώρες όπως η Γαλλία και το Βέλγιο, που έχουν πληγεί και στο παρελθόν από διατροφικά σκάνδαλα όπως αυτό των διοξινών και όπου η εμπιστοσύνη των καταναλωτών στο βοδινό κρέας έχει προ καιρού χαθεί.<p>

<b> (Ασ. Πρες-Γαλλικό-ΑΠΕ-Ρόιτερς) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
