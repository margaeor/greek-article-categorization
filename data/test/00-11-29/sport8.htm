<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   29/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΜΙΝΣΚ αποστολή <p>
 ΓΙΑΝΝΗΣ ΝΤΕΝΤΟΠΟΥΛΟΣ</b><p>
 Τελικά απόψε (6 μ.μ., ΕΤ1) στο Μίνσκ δεν δοκιμάζεται μόνον ο χαρακτήρας της Εθνικής ομάδας μπάσκετ, όπως πίστεψε ο Κώστας Πετρόπουλος μετά την νίκη στην Τσεχία και το νικηφόρο σερί που έφτασε αισίως το 7-0 στα προκριματικά του Ευρωμπάσκετ του 2001. Δοκιμάζονται κατά κύριο λόγο οι αντοχές της στις κακουχίες -γιατί δεν πέρασε και λίγες χθες το πρωί στον...πηγαιμό για την πρωτεύουσα της Λευκορωσίας - αλλά και στα προβλήματα τραυματισμών που την απασχολούν. «Συνηθισμένα τα βουνά από τα χιόνια», θα απαντούσε ο ομοσπονδιακός τεχνικός, έχοντας ζήσει την εμπειρία της Ντιζόν. Aλλωστε με γάντια και σκουφιά οι παίκτες αντιμετώπισαν μάλλον με άνεση τους -4 βαθμούς (το βράδυ η θερμοκρασία κατέβηκε κάτω κι από το -10) και τον παγετό που συνάντησαν κατεβαίνοντας από το τσάρτερ των Mακεδονικών Aερογραμμών. Συν τοις άλλοις, επιστράτευσαν όσο χιούμορ διέθεταν για να αντιπαρέλθουν και την κατάσταση που επικρατούσε σε μια πόλη που θαρρείς πως έχει μείνει «αιχμάλωτη» της τραγωδίας του Τσέρνομπιλ. Μια πόλη με έντονα τα σημάδια της παρακμής, που συντηρεί 500 χιλιάδες αστυνομικούς επί συνόλου 2 εκατομμυρίων κατοίκων (δηλαδή 1 προς 4). Παρά λίγο όμως να διαβούν τα πρόθυρα της νευρικής κρίσης (ειδικά οι συνοδοί της αποστολής) όταν οι υπάλληλοι του αεροδρομίου τους ενημέρωσαν ότι δεν βρέθηκαν αποσκευές στο αεροπλάνο. Ούτε καν το αθλητικό υλικό που χρειαζόταν η ομάδα για να προπονηθεί και να παίξει στον αγώνα. Aν δεν βρισκόταν κάποια λύση θα έπαιζε μόνος του ο Δημήτρης Παπανικολάου, που είχε προνοήσει να πάρει μαζί του τα πράγματα στο αεροπλάνο, γιατί οι υπόλοιποι κυκλοφορούσαν με Timberland και σκαρπίνια. <p>
 Χρειάστηκε μία ώρα αναμονής στην παγωμένη αίθουσα αφίξεων και μια πιο προσεκτική έρευνα στον «κορμό» του αεροσκάφους για να ανακαλυφθούν από τον μηχανικό τα μπαγκάζια στριμωγμένα σε μία γωνιά και να παραδοθούν στους κατόχους τους.<p>
 <b>MEΛΟMAKAPΟNA</b><p>
 Ετσι ησύχασαν όλοι, όχι μόνο γιατί δεν χάθηκαν τα πράγματα, αλλά γιατί είχαν την ευκαιρία να απολαύσουν επιτέλους τα σπιτικά μελομακάρονα που έβαλε κρυφά στην τσάντα του αρχηγού Γιώργου Σιγάλα η μητέρα του, θέλοντας να τον πείσει να αποφύγει τα τρόφιμα της περιοχής, που ακόμη κουβαλούν υπολείμματα ραδιενέργειας. Ο Γιώργος γλυκάθηκε κι έτσι ξέχασε την περιπέτεια που πέρασε λίγα λεπτά πριν την προσγείωση που αναστάτωσε όσους την πήραν χαμπάρι. Μόλις ξύπνησε από τον υπνάκο του παραπονέθηκε για έντονο πόνο στο δεξί του μάτι που έμοιαζε με ψύξη, την οποία προκάλεσε το αιρ κοντίσιον του αεροπλάνου. Η άμεση επέμβαση του γιατρού Στέλιου Μαχαίρα, ένα κολλύριο από αυτό που πάντα έχει στην τσέπη του ο Λάζαρος Παπαδόπουλος κι ένα χάπι μυοχαλαρωτικό έβαλαν γρήγορα τα πράγματα στη θέση τους.<p>
 <b>«ΠEPΟNΟΣΠΟPΟΣ»</b><p>
 Τουλάχιστον εν μέρει, γιατί από τραυματισμούς άλλο τίποτα. Ειδικά στη θέση του σούτινγκ γκαρντ, λες και έχει πέσει περονόσπορος. Πλέον δεν υπάρχει ούτε ένας απόλυτα υγιής. Ο Σιγάλας «πάλεψε» με την ψύξη, ο Διαμαντόπουλος έκανε τρεις ώρες θεραπεία και μασάζ για να ξεπεράσει το αιμάτωμα στον μηρό, ενώ ο Χατζηβρέττας βρίσκεται ήδη στη Θεσσαλονίκη. Για να μη φτάσουμε μέχρι τον Λιαδέλη, που τέθηκε νοκ άουτ εξ αρχής. Οι ενοχλήσεις του Οικονόμου στον ώμο, του Γιαννούλη στο πόδι και ο (χαμηλός) πυρετός του Καλαϊτζή μοιάζουν με πταίσματα.<p>
 Υπό αυτές τις συνθήκες η κόντρα με τη φορμαρισμένη Λευκορωσία του Μποϊντάκοφ και του Κρίβονος (και ουχί του ΠΑΟΚτζή Νταϊνέκο) αποκτάει ξεχωριστή σημασία, μιας και είναι και το τελευταίο ματς της σειράς κι ενδεχομένως να διαμορφώσει τις εντυπώσεις. «Μπορεί να μην είναι ιδιαίτερα δύσκολη ομάδα αλλά τώρα τελευταία παίζει καλά. Ευτυχώς, που ο Νίκος Σταυρόπουλος τους παρακολούθησε την περασμένη Τετάρτη να διαλύουν τους Τσέχους και είμαστε διαβασμένοι», επεσήμανε ο «Νουρέγιεφ», που δεν παρασύρεται από το γεγονός ότι οι γηπεδούχοι μετράνε μόλις μια νίκη σε 7 αγώνες. «Ολα εξαρτώνται από μας κι εμείς είμαστε ζεστοί», πρόσθεσε ο Δήμος Ντικούδης δίνοντας το στίγμα των παικτών. Το ζητούμενο τελικά είναι να μην μείνουν ως μοναδική γλυκειά ανάμνηση από αυτό το ταξίδι τα μελομακάρονα της κυρίας Ρούλας (Σιγάλα). Και το 8-0 καλό θα είναι.<p>
 ΓΥΝΑΙΚΕΣ: Τη νίκη, που θα την οδηγήσει στην τελική φάση του Ευρωμπάσκετ της Γαλλίας, επιδιώκει απόψε η Eθνική γυναικών, παίζοντας στο γήπεδο του Κολινδρού με τη Βοσνία (ΕΤ-3, 20.30). Ο Γιώργος Τσίτσκαρης μελετούσε χθες όσα στοιχεία πρόλαβε να μαζέψει για τη βοσνιακή ομάδα και δηλώνει αισιόδοξος γι' αυτό το τόσο κρίσιμο παιχνίδι της Eθνικής μας.<p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
