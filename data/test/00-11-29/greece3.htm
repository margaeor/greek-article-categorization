<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   29/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>KΟMΟTHNH<p>
 Tης BANAΣ ΦΩTΟΠΟYΛΟY<p>
 Α</b>υτοπεριορισμό, όταν κρίνουν υποθέσεις με έντονες πολιτικές διαστάσεις, συνέστησε στους δικαστές ο υπουργός Δικαιοσύνης Μιχ. Σταθόπουλος, αποδοκιμάζοντας «την τάση που υπάρχει» να ακυρώνονται μέσω των δικαστηρίων επιλογές -έστω και κακές- της πολιτικής εξουσίας.<p>
 Η παρέμβαση αυτή του κ. Σταθόπουλου αποκτά ιδιαίτερη βαρύτητα, αφού επέλεξε να

την κάνει λίγες ημέρες μετά τη γνωμοδότηση της ολομέλειας του Αρείου Πάγου, η οποία επικρίνει βασικές επιλογές της κυβέρνησης για την αναθεώρηση διατάξεων που αφορούν τη δικαστική εξουσία και οι οποίες, όπως εκτιμούν οι αρεοπαγίτες, περιορίζουν το θεσμικός τους ρόλο.<p>
 Απευθυνόμενος σε ένα αμιγώς δικαστικό κοινό κατά την έναρξη του πρώτου επιμορφωτικού σεμιναρίου δικαστών στην Κομοτηνή, ο κ. Σταθόπουλος αναφέρθηκε στην τεράστια εξουσία που έχουν οι δικαστές να κρίνουν πολιτικά θέματα, κυρίως

όταν ελέγχουν τη συνταγματικότητα των νόμων αλλά και στον κίνδυνο που ελλοχεύει στις περιπτώσεις όπου η ανάμειξη αυτή προχωρεί πέρα από κάποια όρια.<p>
 «...Οσο εντονότερος είναι ο πολιτικός χαρακτήρας ενός θέματος τόσο μεγαλύτερος

αυτοπεριορισμός επιβάλλεται στο δικαστή. Οταν μάλιστα πρόκειται για επιλογές της πολιτικής εξουσίας, καλές ή κακές, που πάντως ανήκουν από τη φύση τους στη

δική της αρμοδιότητα, δεν πρέπει να παρεμβαίνει ο δικαστής διορθώνοντας μια κατά τη γνώμη του κακή ή έστω πράγματι κακή επιλογή της πολιτικής εξουσίας».<p>
 Σε αντίθετη περίπτωση, ανέφερε ο υπουργός, «ο δικαστής υπερβαίνει τα όρια της δικαιοδοσίας του και παραβιάζει την αρχή της διάκρισης των εξουσιών».<p>
 Στην εφ' όλης της ύλης παρέμβασή του ο κ. Σταθόπουλος: <p>
 - Tάχθηκε υπέρ της ανάμειξης της πολιτικής εξουσίας στη διοίκηση (όχι βέβαια στην απονομή) της Δικαιοσύνης με τον έλεγχο της παραγωγικότητας των δικαστών: «...Yπάρχει δημοκρατική και ηθική εξήγηση για αυτό. H αποτελεσματικότητα της Δικαιοσύνης ενδιαφέρει την κοινωνία, η οποία εκπροσωπείται άμεσα από τη Bουλή και έμμεσα από την κυβέρνηση και όχι από το δικαστικό σώμα...».<p>
 - Υπεραμύνθηκε της δημόσιας κριτικής των δικαστικών αποφάσεων, διότι «αποτελεί

το μοναδικό φραγμό σε τυχόν αυθαίρετες ή κακές κρίσεις». Ο δικαστής που θεωρεί

την κριτική επέμβαση ή επίθεση είναι σαν να θέλει να μένει ανεξέλεγκτος», επισήμανε.<p>
 - Εθεσε θέμα προκατάληψης και μεροληψίας των δικαστών όταν γνωμοδοτούν για μια

υπόθεση και στη συνέχεια τη δικάζουν και ανέφερε ως χαρακτηριστικά παραδείγματα την επεξεργασία από το ΣτΕ προεδρικών διαταγμάτων και τη σύγκληση

διοικητικών ολομελειών του Αρείου Πάγου σε θέματα που είναι πιθανόν να κληθούν

να δικάσουν (σ.σ. συνέβη στην υπόθεση παραγραφής ή μη των λεγόμενων αγροτικών αδικημάτων).<p>
 - Κάλεσε τους δικαστές να ανθίστανται στις εξωτερικές πιέσεις και να μην υποκύπτουν στις εξαρτήσεις έναντι των ανωτέρων τους: «...Οι περιορισμοί και οι

επηρεασμοί δεν αποτρέπονται με μόνη τη θεσμική θωράκιση. Χρειάζεται αντίσταση.

Είναι το μεγάλο σας όπλο για την ανεξαρτησία σας..».<p>
 Οσον αφορά τη συνταγματική αναθεώρηση υπερασπίστηκε την πρόταση της επιτροπής για την επιλογή της ηγεσίας των δικαστηρίων από το υπουργικό συμβούλιο: «...Οσο πιο στεγανός είναι ένας χώρος τόσο περισσότερο απομακρύνεται από τις δημοκρατικές αρχές», αντιτείνει στους δικαστές που ζητούν να επιλέγονται οι πρόεδροι των ανωτάτων δικαστηρίων από τις οικείες ολομέλειες.<p>
 Λόγους ηθικής τάξης προέβαλε για τη δημιουργία ειδικού δικαστηρίου που θα κρίνει θέματα αποδοχών και συντάξεων των δικαστών: <p>
 «...Προστατεύεται το κύρος σας με το να μη δικάζετε υποθέσεις που σας αφορούν», επισήμανε ο υπουργός και δεν δίστασε να αποδοκιμάσει το γεγονός ότι η αγωγή αποζημίωσης που κατέθεσαν συνταξιούχοι δικαστές σε βάρος του υπουργού Οικονομικών για οικονομικές απαιτήσεις τους, προσδιορίστηκαν στο Πρωτοδικείο Αθηνών σε χρόνο-ρεκόρ (εντός ενός μήνα).<p>
 Χαρακτήρισε, πάντως, απαράδεκτο και άδικο το συνταξιοδοτικό καθεστώς και εξέφρασε την αισιοδοξία του ότι θα ικανοποιηθεί το αίτημα των δικαστών για αύξηση των συντάξεών τους, θέμα που, όπως είπε, απασχόλησε και το υπουργικό συμβούλιο.<p>
 Aπό την πλευρά του ο αντιπρόεδρος του Aρείου Πάγου, Eυάγγ. Kρουσταλλάκης, που είναι και γενικός διευθυντής του τμήματος επιμόρφωσης δικαστών, τόνισε πως «οι

δικαστές που επιμορφώνονται αποτελούν οχυρά της δημοκρατίας».<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
