<html>

<!--

Web Author:  Αριστείδης Παλιούρας
email: aris@enet.gr

-->

<head>
<title>E Online - ΤΕΧΝΕΣ</title>
</head>

<BODY BGCOLOR="#FFFFFF">

<!-- EXTERNAL TABLE -->

<TABLE BORDER=0 CELLSPACING=0 CELLPADDING=0>

<TR>

<!-- LEFT COLUMN -->

<TD BGCOLOR="#FFCC00" VALIGN=TOP WIDTH=105>

<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>



Κυριακή 10 Δεκεμβρίου 2000




</B></FONT>

		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="./apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><br>

		<A HREF="./media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><br>


		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>

</P>

</td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">
<b>
Tα σημερινά παραμύθια  δεν έχουν πάντα χάπι εντ<p></b>
Παιδικές ταινίες από όλο τον
κόσμο παρουσιάστηκαν στο 3ο
Φεστιβάλ της Ολυμπίας. Aπό την Παρασκευή θα τις δούμε στην Aθήνα
<P><b>
Tης EYANNAΣ BENAPΔΟY<p></b>
Τα παιδικά φιλμικά παραμύθια του 21ου αιώνα έχουν και θάνατο και σεξ. Αλλά δεν παύουν να είναι παραμύθια... Το διαπιστώσαμε ιδίοις όμμασι, στο 3ο Διεθνές Φεστιβάλ Κινηματογράφου Ολυμπίας για Παιδιά και Νέους που ολοκληρώθηκε χθές και από την Παρασκευή θα μεταφερθεί στην Αθήνα («Φιλίπ Filmcenter 2000», 15-21/12)...<p>
Ενας πιτσιρικάς 6-7 χρονών με γυαλιά έχει γαντζωθεί στη ράχη του μπροστινού καθίσματος της κινηματογραφικής αίθουσας στον Πύργο και χαζεύει έκθαμβος τα όσα διαδραματίζονται στη μεγάλη οθόνη. Η ολλανδική ταινία «Γρατσουνιές στο τραπέζι» της Ι. Χούτμαν, έχει μόλις ξεκινήσει. Κι απ' τα πρώτα ήδη λεπτά έχει δώσει το στίγμα της: Ενα ζευγάρι ερωτοτροπεί γυμνό κάνοντας μπάνιο σ' ένα ποτάμι. Η μικρή πρωταγωνίστρια βλέπει τη γιαγιά της στο φέρετρο. Και σ' ένα μακρινό φλας μπακ, η γιαγιά εμφανίζεται ερωτευμένη και... ολόγυμνη. Μια ματιά στη σκοτεινή αίθουσα πάντως μας πείθει: Τα παιδιά δεν μοιάζουν διόλου σοκαρισμένα: χαμογελούν, σκουντιούνται με νόημα στις επίμαχες σκηνές, σιωπούν, συγκινούνται, ψιθυρίζουν το ένα στο άλλο, παρακολουθούν τα δρώμενα μ' ανοιχτό το στόμα, ή ρωτούν φωναχτά, όπως το αγοράκι δίπλα μας: «Μαμά, είναι τελείως πεθαμένη;»<p>
Ο ρεαλισμός της ταινίας αυτής δεν αποτελεί εξαίρεση. Είναι σχεδόν ο κανόνας στο σύγχρονο παιδικό και νεανικό κινηματογράφο. Ταινίες όπως αυτές των ελλήνων σκηνοθετών (Βασίλης Ντούρος, «Το φως που σβήνει», Δημήτρης Σταύρακας «Το καναρινί ποδήλατο») με παιδιά που χάνουν το φως τους ή με αναλφάβητους μικρούς μαθητές, είναι μάλλον «ανώδυνες». <p>
Οπως άλλωστε και ταινίες με «ήρωες» άστεγα παιδιά που τρώνε μέσα απ' τα σκουπίδια, περιθωριακούς εφήβους που διαπράττουν ληστείες ή ζουν σε αναμορφωτήριο, παιδιά που το σκάνε από το σπίτι... Είναι αλήθεια πως αρκετές από τις ταινίες του φεστιβάλ που θα δείτε στο «Φιλίπ» έχουν ακόμα πιο σκληρά θέματα: Στο «Μυστικό του κυρίου Ράις» (Ν. Κένταλ, Καναδάς) με τον Ντέιβιντ Μπάουι, ο μικρός ήρωας πάσχει από καρκίνο, και είναι σοκαρισμένος από το θάνατο ενός ηλικιωμένου φίλου του. Και στη βασισμένη σε αληθινή ιστορία γιουγκοσλάβικη ταινία «Τα πουλιά που δεν πετούσαν» (Π. Λάλοβιτς), ένα δεκάχρονο κορίτσι που ζει σε μια μολυσμένη πόλη, παθαίνει λευχαιμία...<p>
- «Στόχος των ταινιών αυτών δεν είναι να προκαλέσουν, ούτε βέβαια να βλάψουν τα παιδιά» εξηγεί ο πρόεδρος του Παγκόσμιου Κέντρου Κινηματογράφου για Παιδιά και Νέους, Γιέρζι Μόσκοβιτς, επικεφαλής της κριτικής επιτροπής του φεστιβάλ. «Στόχος τους είναι να βοηθήσουν το παιδί ν' αντιμετωπίσει τα προβλήματα της αληθινής ζωής. Και στη ζωή υπάρχουν όλα: παιδιά με καρκίνο, παιδιά με λευχαιμία, παιδιά που ζουν τον πόλεμο, παιδιά με χωρισμένους γονείς...»<p>
- Η τάση άλλωστε αυτή φαίνεται πως δεν είναι και τόσο καινούρια... «Ο καλός παιδικός κινηματογράφος καταπιάστηκε από την αρχή με τολμηρά θέματα», μας πληροφορεί ο Ανδρέας Παγουλάτος, μέλος της κριτικής επιτροπής του φεστιβάλ. «Είναι ένας τρόπος οχύρωσης της παιδικής ψυχής απέναντι στην πραγματική βία της κοινωνίας, όπως εκφράζεται και αντανακλάται στην τηλεόραση. Τα παιδιά αναπτύσσουν αντισώματα...»<p>
«Ο τρόπος βέβαια με τον οποίο εκφράζεται αυτός ο ρεαλισμός είναι μελετημένος», συμπληρώνει ο Μόσκοβιτς. «Ακόμα και το στήσιμο της κάμερας. Και το τέλος, χωρίς να είναι χάπι εντ όπως στον Ντίσνεϊ που καταδυναστεύει το χώρο, είναι συνήθως θετικό. Υπάρχει μια ρεαλιστική μεν, αλλά αισιόδοξη προσέγγιση της ζωής στις παιδικές ταινίες».<p>
Τα όρια μεταξύ των ταινιών με παιδιά και των ταινιών για παιδιά είναι πάντως συχνά δυσδιάκριτα. <p>
«Ο παιδικός κινηματογράφος προϋποθέτει θέματα κατανοητά για τα παιδιά, μικρούς ή νεαρούς ήρωες με τους οποίους να μπορούν να ταυτιστούν και βέβαια ένα μήνυμα», λέει ο Μόσκοβιτς. «Οχι όμως διδικτισμό...»<p>
Δυστυχώς αν και σήμερα γυρίζονται πολλά καρτούν (το πρόγραμμα του φεστιβάλ περιλαμβάνει αρκετά), ελάχιστες είναι οι ταινίες φαντασίας ή τα παραμύθια. «Είναι κρίμα, και συμβαίνει κυρίως για οικονομικούς λόγους. Σας πληροφορώ πάντως, πως το καλό παραμύθι, μέσα απ' το συμβολισμό του για το καλό και το κακό, είναι ακόμα πιο σκληρό...» <p>
Ποιος δεν θυμάται τον κακό λύκο να... καταβροχθίζει τη γιαγιά της Kοκκινοσκουφίτσας;<p>
Τεράστια παράδοση στην παραγωγή παιδικών κινηματογραφικών ταινιών έχει, μαθαίνουμε, η ιδιαίτερα «προχωρημένη» στη θεματολογία και αρκετά... ανενδοίαστη στο σεξ Σκανδιναβία, σε αντίθεση με το Ιράν όπου ακόμα και το φιλί μεταξύ ενός αγοριού κι ενός κοριτσιού απαγορεύεται επί της οθόνης. «Οι επίμαχεςΣ σκηνές των ξένων παιδικών ταινιών κόβονται προκειμένου να παιχτούν εκεί», λέει ο Μόσκοβιτς, μην παραλείποντας όμως να εξάρει το επίπεδο του ιρανικού σινεμά. «Οι περιορισμοί συχνά ανοίγουν νέους δρόμους στη φαντασία...»<p>
Υπάρχουν ωστόσο και στον αντίποδα οι υπερβολές: «Στην Ισλανδία, ας πούμε, θυμάμαι πως μια περίοδο είχαν μια εμμονή να δείχνουν τα παιδιά να παρακολουθούν κρυφά τους γονείς τους στο κρεβάτι...»<p>
«Το θέμα δεν είναι αν θα δείξεις στα παιδιά το σεξ, αλλά πώς θα το δείξεις», πιστεύει ο Μόσκοβιτς, ο οποίος έχει δεχτεί κατά καιρούς πλήθος διαμαρτυριών. «Αυτοί που σοκάρονται συνήθως είναι οι καθηγητές... Δεν έπρεπε να δείξετε στη χώρα μας ένα τέτοιο φιλμ» μου λένε συχνά. Και τους απαντώ: <p>
«Δεν θα ήταν καλύτερα να συζητητάτε με τα παιδιά γι' αυτά τα πράγματα αντί να τους τα απαγορεύετε; Στην τηλεόραση άλλωστε βλέπουν πολύ χειρότερα...»<p>
«Εμένα πάντως δεν μου αρέσει να βλέπω πολύ γυμνό», μας είπε μια έφηβη από την κριτική επιτροπή παιδιών του Φεστιβάλ Ολυμπίας. «Και μου αρέσει το φιλμ να έχει καλό τέλος...»<p>
Οι ομαδικές αντιδράσεις των παιδιών έχουν μεγάλο ενδιαφέρον: «Εκφράζουν τη νοοτροπία της εκάστοτε χώρας. Αυτό που θα φανεί απόλυτα νορμάλ στους Νορβηγούς, μπορεί να σοκάρει τους Πολωνούς... Η κρατική πολιτική πάντως στη Σκανδιναβία έχει δώσει μεγάλη ώθηση στο είδος...»<p>
- Αλλά και στην Ελλάδα φαίνεται πως κάτι κινείται τελευταία: ο σκηνοθέτης Δημήτρης Σπύρου, καλλιτεχνικός διευθυντής του Φεστιβάλ Ολυμπίας, είναι αισιόδοξος ως προς τη θεσμοθέτηση του είδους: «Το ΕΚΚ έχει δεσμευτεί πως ένα από τα σενάρια που θα χρηματοδοτήσει το 2001 θα είναι για παιδιά ή νέους. Οπως και η ΕΤ1 για μία τουλάχιστον από τις ταινίες μικρύ μήκους του προγράμματος ΜικροφίλμΣ. Αν σ' αυτά προσθέσουμε τις παιδικές προβολές του δικτύου Filmcenter και την πρόθεση εταιρειών παραγωγής όπως ο ΜύθοςΣ να κάνουν σύντομα παιδικές ταινίες, τα πράγματα είναι ελπιδοφόρα».<p>
- Ιδιαίτερα αν σκεφτεί κανείς πως μέχρι σήμερα σε λέσχες και δημοτικούς κινηματογράφους παίζονταν όλο οι ίδιες και οι ίδιες παλιές... Ευτυχώς, πέρυσι γυρίστηκαν μερικές νέες παιδικές ταινίες (βλ. Ντούρο, Σταύρακα κι εν μέρει Καπάκα) στις οποίες σύντομα θα προστεθεί μια ακόμα: η νέα ταινία που σχεδιάζει ο πιστός στο είδος δημιουργός Δημήτρης Σπύρου... <p>
<b>Eνα βιολί απαλύνει τον πόνο<p></b>
Ο 14χρονος Ουκρανός Βλαδίμηρος Γολοσίνσκι Τσερνόφ είναι ο πρωταγωνιστής της νέας ταινίας του Βασίλη Ντούρου «Το φως που σβήνει», μιας από τις διαγωνιζόμενες ταινίες του Διεθνούς Φεστιβάλ Κινηματογράφου Ολυμπίας για Παιδιά και Νέους, που σε λίγες μέρες θα βγει στις αίθουσες. <p>
Ο Βλαδίμηρος ενσαρκώνει ένα ιδιόρρυθμο παιδί με εκπληκτικό ταλέντο στη μουσική, το οποίο, καταδικασμένο σε βαθμιαία τύφλωση, βρίσκει διέξοδο στη μουσική έχοντας για δάσκαλό του στο βιολί έναν γέρο φαροφύλακα (Αλέκος Αλεξανδράκης).<p>
«Δεν είχα καμία δυσκολία να μάθω τα λόγια» μας λέει ο 14χρονος Βλαδίμηρος, ένα πραγματικό ταλέντο στο βιολί, που ο Ντούρος ανακάλυψε να παίζει στο πλευρό της επίσης ταλαντούχας βιολίστριας μητέρας του, σε μια ταβέρνα. Οι αναλογίες άλλωστε της ζωής του με αυτές του ήρωα της ταινίας είναι εντυπωσιακές...«Ολα τα κομμάτια της ταινίας τα παίζω κι εγώ καλά. Μ' άρεσε πολύ που έπαιξα στο φιλμ, αν και ποτέ δεν μ' άρεσε ιδιαίτερα το σινεμά. Δεν θέλω να γίνω ηθοποιός, αλλα αν μου το ζητούσαν θα 'θελα πολύ να ξαναπαίξω. Τώρα που είδα πώς είναι, θα το προτιμούσα από το να παίζω βιολί σε ταβέρνες...»<p>
Οι φίλοι του Βλαδίμηρου, που ζει με τη μητέρα του εδώ κι έξι χρόνια στην Ελλάδα, δεν πίστευαν ότι πρωταγωνιστούσε σε ταινία. «Το πίστεψαν μόνο όταν με είδαν στις εφημερίδες»...<p>
«Στα διαλείμματα των γυρισμάτων στη Χάλκη», θυμάται ο σκηνοθέτης που επέλεξε τον Βλαδίμηρο, έχοντας δει πρώτα σχεδόν όλα τα παιδιά από τα ωδεία της Αττικής, «ο Βλαδίμηρος έπαιζε με τα παιδιά του νησιού, κολυμπούσε, ψάρευε, έκανε βόλτα με βάρκες...Δεν μπορούσαμε να του χαλάσουμε χατίρι. Παρ' όλα όσα λέει ο ίδιος για το βιολί, είναι ένα απίστευτο μουσικό ταλέντο. Η μητέρα του τον βάζει πάντα μπροστά, και αν και δεν παίζει ακόμα με την ψυχή του και περνά τη φάση αμφισβήτησής του, πιστεύω ότι τελικά θα γίνει μουσικός».<p>
Ο ίδιος πάντως φαίνεται να έχει άλλη άποψη: «Θέλω να γίνω οπερατέρ. Τώρα πάντως μ' αρέσει να παίζω. Γιατί έτσι, δεν χρειάζεται ούτε να μελετώ, ούτε να πηγαίνω σχολείο, ούτε να παίζω βιολί με τη μαμά μου...».
</td>  </tr></table></div><p>  <!--msnavigation--></td></tr><!--msnavigation--></table>

<br>

<center>

<table width = 640>

<CENTER>

<b> Επικοινωνήστε με την </b>
<A HREF="mailto:elef@enet.gr">"E on-line"</A>

<p>
<b> Copyright © 1999 Χ. Κ. Τεγόπουλος Εκδόσεις Α.Ε.</b>

<br> <br>

<font size = 2>


<b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.

</font>

</CENTER>

</table>

</center>

</body></html>

