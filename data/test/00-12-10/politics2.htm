<html><!--Web Author:  Αριστείδης Παλιούρας email: aris@enet.gr--><head><title>E Online - ΠΟΛΙΤΙΚΗ</title></head><BODY BGCOLOR="#FFFFFF"><!-- EXTERNAL TABLE --><TABLE BORDER=0 CELLSPACING=0 CELLPADDING=0><TR><!-- LEFT COLUMN --><TD BGCOLOR="#FFCC00" VALIGN=TOP WIDTH=105><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Κυριακή 10 Δεκεμβρίου 2000
</B></FONT>
		<BR>
		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR>

		<b> <font size=2> ΣΤΗΛΕΣ  </font> </b> <BR> <BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/media.htm"><IMG SRC="../../standard/lbar/media.gif" ALT="ΜΕΣΑ & MEDIA" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P>
</td><td valign="top" width="24"></td><!--msnavigation--><td valign="top"><div align="left"><table border="0" width="449" height="96">  <tr><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../politika.htm"><AREA SHAPE="CIRCLE" COORDS="395, 40, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>    <td valign="top" align="left"><img src="../../standard/pbar-s.jpg" width="450" height="71" alt="ΕΛΕΥΘΕΡΟΤΥΠΙΑ - ΠΟΛΙΤΙΚΗ" align="left" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">

<b>ΕΥΑΓΓΕΛOΣ ΒΕΝΙΖΕΛOΣ:

«Δεν συνιστά απειλή
ο Δ. Αβραμόπουλος»<p></b>
«Δεν είναι δυνατόν να υπάρξουν κόμματα στο μέλλον ως δοχεία δυσαρέσκειας ή ως δοχεία συμπάθειας, γενικώς. Αλλωστε δεν είναι βέβαιο ότι θα υπάρξει το κόμμα του δημάρχου. Προφανέστατα, μπορούν να συζευχθούν η δική μου "κοινωνία του μη αποκλεισμού" με το "2004", που βλέπει ο Κώστας Λαλιώτης. Για τους Ολυμπιακούς,
η προσπάθεια είναι συλλογική. Οι τριβές δεν μπορούν να λείψουν».<p>
ο πολιτικό σύστημα βρίσκεται σε κρίση αλλά δεν «απειλείται» από το «κόμμα Αβραμόπουλου» υποστηρίζει ο υπουργός Πολιτισμού Ευάγγελος Βενιζέλος. Κι αυτό γιατί: «Κόμματα χωρίς ταυτότητα, κοινωνική αναφορά, προγραμματικό λόγο, μέτωπα και εχθρούς δεν μπορούν να υπάρξουν. Δεν είναι δυνατόν να υπάρξουν, δηλαδή, κόμματα-δοχεία δυσαρέσκειας ή κόμματα-δοχεία συμπάθειας».<p>
- Ο κ. Βενιζέλος υπογραμμίζει ότι είναι κακό για την πολιτική ζωή που η αξιωματική αντιπολίτευση «δεν έχει έμπνευση και διολισθαίνει σε στερεότυπα», όπως η σκανδαλολογία και η αμφισβήτηση του αποτελέσματος των εκλογών: «H απουσία συγκροτημένης αντιπολίτευσης δεν ευνοεί την κυβέρνηση. Χαλαρώνει τα αντανακλαστικά, συνολικά, του πολιτικού συστήματος».<p>
- Για τη διαφθορά, παραδέχεται ότι η κυβέρνηση κατέφυγε σε θεσμικούς μαξιμαλισμούς, στη διαδικασία της αναθεώρησης του συντάγματος, επειδή «υπήρχε διάχυτη και αμοιβαία καχυποψία».<p>
- Tονίζει, τέλος, ότι «δεν πρέπει να δημιουργείται η θεσμική ψευδαίσθηση ότι με συνταγματικές και νομοθετικές ρυθμίσεις μπορούμε να λύσουμε το θέμα αυτό».<p>
ΕΡ.: Το τελευταίο διάστημα, στελέχη του ΠΑΣΟΚ αγωνίζονται να ανακαλύψουν το μεγάλο στόχο της χώρας. Εσείς μιλάτε για μια κοινωνία του μη αποκλεισμού, ο Κ. Λαλιώτης «βλέπει» το 2004 ως τη νέα Μεγάλη Ιδέα του έθνους...<p>
ΑΠ.: Προφανέστατα, αυτά τα δύο μπορούν να συζευχθούν και θα έλεγα ότι αυτό είναι αναγκαίο. Το μεγάλο πρόβλημα της πολιτικής είναι τα ασφυκτικώς στενά πλαίσια μέσα στα οποία κινείται, πια, κάθε εθνικό κράτος. Το πολιτικό και ιδεολογικό έλλειμμα εμφανίζεται σε διεθνές και περιφερειακό επίπεδο και, επειδή τα περιθώρια πρωτοβουλιών είναι πολύ μικρά, έχουμε να αντιμετωπίσουμε αυτή την υπαρξιακή απειλή για την πολιτική του 21ου αιώνα που είναι ο εκτελωνισμός μεγάλων ποσοτήτων πολιτικού και ιδεολογικού ελλείμματος. Αρα, χρειαζόμαστε εθνική στρατηγική. Το κρίσιμο πεδίο, για χώρες όπως η Ελλάδα, είναι το να συγκροτήσει ένα μεταβιομηχανικό, έξυπνο, ευέλικτο, λειτουργικό μοντέλο κοινωνικού κράτους.<p>
ΕΡ.: Που θα αφορά ποιους;<p>
ΑΠ.: Οχι μόνον όσους είναι έτοιμοι να συμμετάσχουν αλλά και εκείνους που νιώθουν φόβο και ανασφάλεια. Ο μη αποκλεισμός είναι στοιχείο απαραίτητο για οποιαδήποτε εθνική στρατηγική. Από την άλλη, το 2004 λειτουργεί ως ένα πεδίο δοκιμασίας των ικανοτήτων μας. Το 2004 είναι ένα εργαστήριο στο οποιο θα ελεγχθεί η αντοχή όλων των υλικών της χώρας μας. Η ικανότητά μας να διαχειριζόμαστε μεγάλα γεγονότα, η ικανότητά μας να αποδείξουμε ότι λειτουργούμε ως σύγχρονη δυτική χώρα και, βεβαίως, σ' αυτά να προσθέσουμε τα στοιχεία της πολιτιστικής ταυτότητας και της ιστορικής αναγωγής. Ολο αυτό το γίγνεσθαι, που συμπίπτει με το τρίτο κοινοτικό πλαίσιο και τα μεγάλα έργα, είναι ένα στοιχείο στο οποίο θα κριθεί η αυτοπεποίθηση και η αυταξία της ελληνικής κοινωνίας. Είμαι βέβαιος ότι όλα τα «δαιμόνια» της φυλής θα κινητοποιηθούν και θα δώσουν ένα καλό αποτέλεσμα.<p>
ΕΡ.: Προς το παρόν, στο πεδίο αυτό πρωταγωνιστούν τα αρνητικά «δαιμόνια» της φυλής: διχόνοια, γκρίνια, συγκρούσεις, φαβοριτισμός, καταγγελιομανία...<p>
ΑΠ.: Επαναλαμβάνεται το κλασικό σκηνικό όλων των διοργανωτριών πόλεων. Η προσπάθεια είναι συλλογική, συνεχής, έντονη. Οι τριβές δεν μπορούν να λείψουν, ούτε οι αλλαγές προσώπων. Πάντως, όταν η Ελλάδα βάζει στοιχήματα που ελέγχονται από το εξωτερικό ή απευθύνονται στο εξωτερικό δείχνει πάντοτε τον καλύτερο εαυτό της.<p>
ΕΡ.: Οι έρευνες δείχνουν ότι η κοινωνία έχει διάφορα φοβικά σύνδρομα και «περίεργες», από πρώτη ανάγνωση, σταθερές, όχι όμως την πολιτική.<p>
ΑΠ.: Η κρίση του πολιτικού συστήματος παράγεται μέσα από μία μήτρα όπου συνυπάρχουν δύο ερωτήματα: Aν υπάρχει περιθώριο λήψης σημαντικών πολιτικών αποφάσεων ή όλα λειτουργούν με αυτόματο πιλότο και αν ο πολίτης μπορεί να επηρεάσει τις πολιτικές αποφάσεις; Αν δεν ανατρέψουμε τις δύο αυτές πεποιθήσεις η κρίση θα είναι συνεχής και θα μετατρέπεται σε βαθιά κρίση λειτουργίας του αντιπροσωπευτικού συστήματος, συνολικά. Το κομματικό φαινόμενο καλείται, τώρα, να οργανώσει, πολιτικά, νέες κοινωνικές δυνάμεις, νέες αντιλήψεις, νέες συμπεριφορές. Κι αυτή η προσπάθεια είναι δύσκολη και επώδυνη.<p>
ΕΡ.: Αυτό το σκηνικό απειλείται από το κυοφορούμενο και φημολογούμενο «κόμμα Αβραμόπουλου»;<p>
ΑΠ.: Οχι. Κόμματα χωρίς ταυτότητα, κοινωνική αναφορά, προγραμματικό λόγο, μέτωπα και εχθρούς δεν υπάρχουν. Δεν είναι δυνατόν να υπάρξουν κόμματα ως δοχεία δυσαρέσκειας ή ως δοχεία συμπάθειας, γενικώς.<p>
ΕΡ.: Κόμματα αμορτισέρ έχουν υπάρξει στην Ευρώπη...<p>
ΑΠ.: Ναι, αλλά για να συμβεί αυτό πρέπει να έχεις ένα κόμμα μοτέρ...<p>
ΕΡ.: Δηλαδή, δεν δίνετε καμία τύχη στο δήμαρχο;<p>
ΑΠ.: Δεν θα ήθελα να συμμετάσχω, κι εγώ, στην επικοινωνιακή στρατηγική του κ. Αβραμόπουλου ο οποίος θέλει να γίνεται συζήτηση γι' αυτό. Ολοι μπορούν να δοκιμαστούν. Aπό το χώρο της Ν.Δ. έχουν εκπηγάσει πολλά σχήματα. Δεν θα είναι το πρώτο. Αλλωστε, δεν είναι βέβαιο ότι θα υπάρξει το «κόμμα Αβραμόπουλου»...<p>
ΕΡ.: Δεν το θεωρείτε δηλαδή «τετελεσμένο»;<p>
ΑΠ.: Γιατί να είμαι βέβαιος ότι θα υπάρξει;<p>
ΕΡ.: Διαβλέπετε κίνδυνο διάσπασης της Ν.Δ.;<p>
ΑΠ.: Θα ήταν ευτύχημα για το πολιτικό σύστημα, αν η Ν.Δ. θα μπορούσε να προσφέρει τέτοιες συγκινήσεις...<p>
ΕΡ.: Να διασπαστεί;<p>
ΑΠ.: Δεν εννοώ αυτό, εννοώ να μπορούσε να προσφέρει περισσότερες πολιτικές συγκινήσεις. Δεν βλέπω πιθανόν να μας προσφέρει τέτοιες συγκινήσεις, γιατί αυτό που κυριαρχεί στο χώρο της είναι η αδράνεια και η επανάληψη παλιών μοτίβων.<p>
ΕΡ.: Tέτοια αντιπολίτευση είναι πηγή χαράς για μια κυβέρνηση...<p>
ΑΠ.: Η απουσία συγκροτημένης αντιπολίτευσης δεν ευνοεί την κυβέρνηση. Χαλαρώνει τα αντανακλαστικά, συνολικά του πολιτικού συστήματος. Εγώ θεωρώ δείγμα υγείας μια σοβαρή αντιπολίτευση που δεν διολισθαίνει σε στερεότυπα, όπως είναι η σκανδαλολογίαα και η αμφισβήτηση του αποτελέσματος των εκλογών. Η έλλειψη έμπνευσης είναι το μεγαλύτερο ελάττωμα για έναν πολιτικό χώρο.<p>
ΕΡ.: Ο κ. Κωνσταντόπουλος σας κατηγόρησε ότι, σε συνεργασία με τη Ν.Δ., θέλετε να ποδηγετήσετε τη Δικαιοσύνη, επειδή δεν συμφωνήσατε με την εκλογή της ηγεσίας, και ότι επιχειρείτε να συρρικνώσετε τις εξουσίες του Συμβουλίου της Επικρατείας...<p>
ΑΠ.: Χωρίς να αναφέρομαι στον κ. Κωνσταντόπουλο, θέλω να σας πω ότι η χειρότερη μορφή λαϊκισμού που υπάρχει είναι ο θεσμικός λαϊκισμός. Η αναθεώρηση κάνει θεσμικούς διακανονισμούς μακρού ιστορικού χρόνου. Το μεγάλο ζήτημα είναι η σχέση ανάμεσα στις πραγματικές εξουσίες. Στο παράδειγμα της Δικαιοσύνης, είναι επιστημονικό και πολιτικό σφάλμα να θεωρούμε ότι η ανεξαρτησία της Δικαιοσύνης ταυτίζεται με την πλήρη αυτοδιοίκησή της και πως η πλήρης αυτοδιοίκησή της ταυτίζεται με τη διοίκησή της στα δικαστήρια κάθε κλάδου. Οι μεγάλες καινοτομίες της αναθεώρησης, στον τομέα αυτό βασίζονται στη θεσμική χειραφέτηση και, άρα, στην ενίσχυση της ανεξαρτησίας των δικαστικών λειτουργών όλων των κλάδων και όλων των βαθμών. Αν η επιλογή των κορυφαίων προσώπων ήταν ευθύνη των ανώτατων δικαστηρίων θα είχαμε ολέθριες, συντεχνιακού χαρακτήρα, επιπτώσεις. Η πρόταση για το εκλεκτορικό σώμα συνάντησε την απόλυτη αντίδραση και της Ν.Δ. και των δικαστικών ενώσεων και, άρα, το ΠΑΣΟΚ δεν είχε κανένα λόγο να επιμείνει. Θεωρούμε, άλλωστε αδιανόητο να αποδεχθούμε την εκλογή των προεδρείων των ανωτάτων δικαστηρίων από τις ολομέλειές τους.<p>
ΕΡ.: Τα προβλήματα της διαπλοκής και της διαφθοράς αντιμετωπίζονται με την αναθεώρηση;<p>
ΑΠ.: Η αναθεώρηση περιλαμβάνει όσο γίνεται πιό ρητές και αναλυτικές διατάξεις. Αυτό, όμως, δεν πρέπει να δημιουργεί τη θεσμική ψευδαίσθηση ότι με συνταγματικές ή νομοθετικές ρυθμίσεις μπορούμε να λύσουμε τα θέματα αυτά. Αν δεν υπήρχε διάχυτη και αμοιβαία καχυποψία, θα αρκούσαν και πολύ λιγόλογες ρυθμίσεις και πολύ λιγότερες νομοθετικές διατάξεις. Η καχυποψία, όμως, που μπολιάζει και την κοινή γνώμη, μας επιβάλλει να κάνουμε και ορισμένους θεσμικούς μαξιμαλισμούς. Και σ' αυτό ανταποκριθήκαμε. Αλίμονο, όμως, αν πιστέψουμε ότι έτσι θα λύσουμε το πρόβλημα.
</td>  </tr>  <tr>    <td width="454" height="15"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
