<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


<b>ΒΕΛΙΓΡΑΔΙ</b><p>
 Παράταση πέντε ημερών παίρνει η ειρήνη στη Νότια Σερβία, αφού όλες οι πλευρές έδειξαν πρόθυμες να παρατείνουν την αποχή από τις συγκρούσεις, ωστόσο η σερβική αστυνομία ενισχύει τις θέσεις στην περιοχή, ενώ η κυβέρνηση ζητεί άμεση σύγκληση του Συμβουλίου Ασφαλείας.<p>
 Οι Αλβανοί αντάρτες ανακοίνωσαν ότι παρατείνουν την εκεχειρία που έληγε το βράδυ της Κυριακής. Οι γιουγκοσλαβικές αρχές, επίσης, ανακοίνωσαν ότι θα δώσουν στο ΝΑΤΟ περισσότερο χρόνο για να αποτρέψει νέες επιθέσεις Αλβανών από το Κοσσυφοπέδιο στην κοιλάδα του Πρέζεβο. Το ΝΑΤΟ ενημέρωσε το Βελιγράδι για την παράταση της εκεχειρίας εκ μέρους των Αλβανών και εκείνο τη δέχτηκε αμέσως. Ετσι αποσοβήθηκε η επαπειλούμενη για χθες το βράδυ εισβολή των Σέρβων αστυνομικών στην αποστρατιωτικοποιημένη ζώνη, γύρω από τα διοικητικά σύνορα της Σερβίας με το Κοσσυφοπέδιο.<p>
 Νωρίτερα ο πρόεδρος της Γιουγκοσλαβίας, Βόισλαβ Κοστούνιτσα, είχε διακόψει τη συμμετοχή του στη σύνοδο του ΟΑΣΕ στη Βιέννη και είχε ανακοινώσει ότι επιστρέφει στη Σερβία, γιατί η κατάσταση κλιμακωνόταν άσχημα στο νότιο τμήμα. Ο Γιουγκοσλάβος πρόεδρος ζήτησε να συγκληθεί αμέσως το Συμβούλιο Ασφαλείας και

να «αντιδράσει γρήγορα» στην κατάσταση. Είχε ακόμη κατηγορήσει τη Δύναμη Κοσσυφοπεδίου και τη διοίκηση του ΟΗΕ στην περιοχή ότι άφησαν να εισβάλουν στην αποστρατιωτικοποιημένη ζώνη. Ο Σέρβος αντιπρόεδρος Νεμπόιζα Κόβιτς δήλωσε

ότι το Βελιγράδι δεν θέτει όρους για την εκεχειρία και ότι «δεν θέλει να παίζει με τη φωτιά».<p>
 <b>«Hρεμία»</b><p>
 Η Αλβανία ζήτησε χθες να σταλεί αντιπροσωπεία του ΟΑΣΕ στη Νότια Σερβία για την προστασία των Αλβανών κατοίκων. Στην περιοχή η αστυνομία ενισχύει τις θέσεις της με μονάδες των ειδικών αντιτρομοκρατικών δυνάμεων. Πάντως, η εισήγηση στρατού και αστυνομίας στην κυβέρνηση του Βελιγραδίου είναι να προσπαθήσουν με διπλωματικά μέσα, σε συνεργασία με τη διεθνή κοινότητα και τη Δύναμη Κοσσυφοπεδίου, να επιλύσουν την κρίση. Ο εκ των συνυπουργών Eσωτερικών της Σερβίας, Σλόμπονταν Τόμοβιτς, δήλωσε ότι αναμένονται κι άλλες ενισχύσεις στην περιοχή. Ο άλλος υπουργός, Στέβαν Νίκεβιτς, δήλωσε ότι η σερβική κυβέρνηση θα κάνει τα πάντα για να λύσει την κρίση με πολιτικά και ειρηνικά μέσα.<p>
 Ο Ρώσος υπουργός Eξωτερικών εξέφρασε την ικανοποίησή του για την επανένταξη της Γιουγκοσλαβίας στον ΟΑΣΕ. Χθες στο Μπουγιάνοβατς σκοτώθηκε ένα αγόρι 10 ετών και πέντε συγγενείς του τραυματίστηκαν, όταν ο γεωργικός ελκυστήρας στον οποίον επέβαιναν έπεσε σε νάρκη. Οι πρόσφυγες από την κοιλάδα του Πρέζεβο υπολογίζονται τώρα σε 2.000. Πολλοί από αυτούς έχουν περάσει στην ΠΓΔ της Μακεδονίας.<p>
<b> (Ασοσιέιτεντ, Γαλλικό, ΑΠΕ) </b><p>


</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
