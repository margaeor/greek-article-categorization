<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



<b>Tου ΜΩΥΣΗ ΛΙΤΣΗ</b><p> Με καθυστέρηση μερικών εβδομάδων, η Γουόλ Στριτ και οι λοιπές χρηματιστηριακές δυνάμεις έσπευσαν να πανηγυρίσουν για τη νίκη του αυθεντικού τους εκπροσώπου, του Pεπουμπλικανού Τζορτζ Μπους. Αν και ακόμη το αποτέλεσμα των αμερικανικών εκλογών δεν έχει κριθεί τελεσίδικα, η επικράτηση του Τζορτζ Μπους, με διαφορά 537 ψήφων, έκανε τις χρηματιστηριακές μηχανές να φουλάρουν χθες, μετά από το αδυσώπητο σφυροκόπημα των τελευταίων ημερών.<p> Πλησιάζουν Χριστούγεννα και ο νέος χρόνος, συνήθως, αντιμετωπίζεται με αισιοδοξία και από τους θαμώνες της αγοράς. Πρωταγωνιστές στο χθεσινό ράλι ήταν και πάλι ο Nasdaq και οι μετοχές τηλεπικοπιωνιών στην Ευρώπη, οι οποίες είχαν δεχθεί σοβαρό πλήγμα, παρ' όλο που μία εκλογή Μπους ή Γκορ, δεν έχει καμία διαφορά για τη λεγόμενη νέα και ίσως και παλαιά οικονομία.<p> Πριν από το χθεσινό ράλι, ο πανευρωπαϊκός δείκτης μετοχών είχε υποχωρήσει πάνω από 3% από τις 7 Νοεμβρίου (αμερικανικές εκλογές), ενώ ο δείκτης S&P 500 είχε υποχωρήσει κάπου 5% την ίδια περίοδο και ο Nasdaq κατά 15%.<p> Η πολιτική φοροαπαλλαγών 1, 3 τρισ. δολ. που υπόσχεται ο Μπους, θεωρείται θετική για το επιχειρηματικό κλίμα, αν και ενυπάρχει ο κίνδυνος η αμερικανική οικονομία να αρχίσει να θερμαίνεται επικίνδυνα ξανά. Μην ξεχνάμε ότι το ζητούμενο είναι η κάμψη των υψηλών ρυθμών ανάπτυξης και τον πρώτο λόγο στο ζήτημα αυτό τον έχει ένας άλλος πρόεδρος, ο πρόεδρος της FED Αλαν Γκρίνσπαν.<p> Η εκλογή ενός προέδρου δεν θεωρείται ωστόσο αρκετή για να δώσει φτερά διαρκείας στις μετοχές σε Ευρώπη και Αμερική, παρ' όλο που η περίοδος των εορτών είναι από τις καλύτερες χρηματιστηριακά εποχές. Αλλωστε οι δικαστές, δεν έχουν πει ακόμη την τελευταία λέξη και μία εμπλοκή στη διαδικασία των εκλογικών αποτελεσμάτων δεν μπορεί και πάλι να αποκλειστεί.<p> Πέραν αυτού όμως αρχίζει να μιλά η σκληρή γλώσσα των αριθμών. Αύριο ανακοινώνονται τα τελικά στοιχεία για το αμερικανικό ΑΕΠ το τρίτο τρίμηνο, από τα οποία η αγορά περιμένει να δεί, αν θα επιβεβαιωθεί η αύξηση κατά 2, 7% του ΑΕΠ, που είχαν δείξει τα προκαταρκτικά στοιχεία.<p> Μία ακόμη πλειάδα μακροοικονομικών δεδομένων που αφορούν την αμερικανική οικονομία θα αρχίσει επίσης από σήμερα να ανακοινώνεται, ενώ σε λίγο καιρό θα αρχίσουν και τα οικονομικά αποτελέσματα του τελευταίου τριμήνου, με έμφαση στις εκτιμήσεις των επιχειρήσεων για το μέλλον.<p> Πάντως, παρά τη διαφαινόμενη οριστική νίκη του Τζορτζ Μπους, το δολάριο υποχώρησε σημαντικά χθες. Το ευρώ, που είχε διολισθήσει επικίνδυνα τις τελευταίες ημέρες, κατάφερε να αναρριχηθεί αρκετά πάνω από τα 84 και να φτάσει στα 85 σεντς. Το αμερικανικό νόμισμα υποχώρησε κάτω από τα 111 γεν, παρ' όλο που νωρίτερα είχε ξεπεράσει τα 111, 50 γεν και είχε φτάσει στο υψηλότερο επίπεδο από τις 22 Φεβρουαρίου. Η επικράτηση Μπους εκτιμάται ότι βραχυπρόθεσμα τουλάχιστον θα προσφέρει πρόσθετο αβαντάζ στο ήδη πολύ υψηλά αμερικανικό νόμισμα, όπως έγινε με την περίοδο διακυβέρνησης του Ρόναλντ Ρέιγκαν, τη δεκαετία του '80 (επί Ρέιγκαν έγινε όμως και το μεγάλο κραχ του 1987).<p> Το δολάριο βρίσκεται ήδη στο υψηλότερο επίπεδο από το 1986 έναντι του μάρκου (λόγω ευρώ), γεγονός που το κάνει ιδιαίτερα ευάλωτο σε αλλαγή κλίματος στις αγορές.<p> Το υψηλό αμερικανικό εμπορικό έλλειμμα, αλλά και η πολιτική πόλωση μεταξύ των δύο κομμάτων στο Kογκρέσο, μακροπρόθεσμα ενδεχομένως να επηρεάσουν αρνητικά το πράσινο νόμισμα, αφού δυσχεραίνεται το νομοθετικό έργο του μελλοντικού προέδρου.<p> Καθοριστική για την τύχη του δολαρίου θα είναι η πορεία της Γουόλ Στριτ, η οποία εκτιμάται ότι εισέρχεται στη ζώνη του λυκόφωτος, ασχέτως από τα παροδικά ανοδικά ξεσπάσματα των Ντάου Τζόουνς και Nasdaq.<p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
