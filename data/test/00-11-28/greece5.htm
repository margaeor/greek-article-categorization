<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b> Tου XPHΣTΟY ZEPBA<p>
 Π</b>ρόταση-καταπέλτη εναντίον όσων τάσσονται υπέρ της αναγραφής (είτε υποχρεωτικής




είτε προαιρετικής) του θρησκεύματος στις αστυνομικές ταυτότητες, ανάγοντας το θέμα αυτό σε μείζον ζήτημα αντιπαράθεσης, κατέθεσαν στην Ολομέλεια του Συμβουλίου της Επικρατείας οι δύο ανώτατοι δικαστές που ανέλαβαν χρέη εισηγητή




στη συζήτηση της υπόθεσης την ερχόμενη Παρασκευή.<p>
 Οι σύμβουλοι επικρατείας, Θεοφ. Χατζηπαύλου και Δημ. Πετρούλιας, στις πολυσέλιδες και εμπεριστατωμένες εισηγήσεις τους, ζητούν να απορριφθούν όλοι οι ισχυρισμοί των προσφευγόντων υπέρ της αναγραφής του θρησκεύματος στις ταυτότητες, με το σκεπτικό ότι αυτό επιβάλλει το Σύνταγμα και η προστασία της θρησκευτικής ελευθερίας των πολιτών. Παίρνουν θέση όμως υπέρ της υποχρεωτικής αναγραφής της ιθαγένειας στα δελτία των αστυνομικών ταυτοτήτων, υποστηρίζοντας




ότι αυτή αποτελεί αναγκαίο στοιχείο τους.<p>
 Σύμφωνα με πληροφορίες, οι εισηγητές επισημαίνουν ότι οι ρυθμίσεις του νόμου περί προστασίας των δεδομένων προσωπικού χαρακτήρα (2472/97), που απαγορεύουν την αναγραφή του θρησκεύματος στις ταυτότητες, «όχι μόνο δεν είναι αντίθετες προς το Σύνταγμα, αλλά αντιθέτως προάγουν την προστασία της θρησκευτικής ελευθερίας», η οποία κατοχυρώνεται με ειδική θεμελιώδη συνταγματική διάταξη, που μάλιστα δεν συμπεριλαμβάνεται στις υπό αναθεώρηση συνταγματικές διατάξεις.<p>
 Ειδικά δε, για το θέμα της προαιρετικής αναγραφής του θρησκεύματος, που από πολλούς είχε υποστηριχτεί ως λύση στο αδιέξοδο, οι εισηγητές τονίζουν ότι «η προαιρετική αναγραφή του θρησκεύματος συνιστά σαφή παραβίαση του δικαιώματος της θρησκευτικής ελευθερίας», γιατί εκτός του ότι θα επιφέρει διακρίσεις μεταξύ των πολιτών, θα καθιερώσει «μια ελλιπή-χωλή θρησκευτική ελευθερία για μια κατηγορία Ελλήνων», γεγονός ανεπίτρεπτο από τις ισχύουσες συνταγματικές διατάξεις. <p>
 Ακόμη, σύμφωνα με τους εισηγητές, η απαγόρευση της αναγραφής όχι μόνο δεν έρχεται σε αντίθεση με την κοινοτική οδηγία 95/46/ΕΚ, για την προστασία των προσώπων από την επεξεργασία δεδομένων προσωπικού χαρακτήρα και τις εξαιρέσεις




που εισάγει, αλλά αντίθετα τυχόν αναγραφή των θρησκευτικών πεποιθήσεων των πολιτών θα ερχόταν σε σύγκρουση μαζί της.<p>
 Οι εισηγητές ζητούν, τέλος, να απορριφθούν ως αβάσιμοι όλοι οι ισχυρισμοί για κακή συγκρότηση της Αρχής, για προσυνεννόηση του υπουργού Δικαιοσύνης Μιχ. Σταθόπουλου με τον πρόεδρο της Αρχής, Κων. Δαφέρμο, στο θέμα της εισήγησης, καθώς και για αμεροληψία του τελευταίου.<p>
 <b>H Ολομέλεια</b><p>
 Η υπόθεση των ταυτοτήτων, που από τον περασμένο Μάιο ταλανίζει την ελληνική κοινωνία, συζητείται την Παρασκευή 1η Δεκεμβρίου στην Ολομέλεια του ΣτΕ ύστερα




από 7 προσφυγές που κατατέθηκαν εναντίον της Αρχής Προστασίας Προσωπικών Δεδομένων, αλλά και των αποφάσεων των συναρμόδιων Υπουργών που υιοθέτησαν τις απόψεις της Αρχής για τη μορφή που πρέπει να έχουν οι νέες ταυτότητες.<p>
 Ανάμεσα σε εκείνους που προσέφυγαν στο ΣτΕ κατά των νέων ταυτοτήτων ήταν ο πρωτοπρεσβύτερος και καθηγητής της Θεολογικής Σχολής του Πανεπιστημίου Αθηνών Γ. Μεταλληνός, ο κοσμήτορας της ίδιας σχολής Χ. Βούλγαρης, οι καθηγητές Κ. Σκούτερης και Σπ. Κοντογιάννης.<p>
 H Αρχή Προστασίας Προσωπικών Δεδομένων είχε εκφράσει ομόφωνα τη γνώμη ότι στις




νέες ταυτότητες που θα εκδίδει το υπουργείο Δημόσιας Τάξης δεν πρέπει να αναγράφονται εκτός από το θρήσκευμα των πολιτών, το επάγγελμά τους, το ονοματεπώνυμό του ή της συζύγου, η υπηκοότητα και η ένδειξη του δακτυλικού αποτυπώματος.<p>
 Οσον αφορά την αναγραφή της ιθαγένειας, οι εισηγητές διαφωνούν με την απόφαση της Αρχής και του υπουργείου Δημόσιας Τάξης και επισημαίνουν ότι η ιθαγένεια δεν μπορεί να θεωρηθεί ούτε άσχετη ή περιττή ούτε ευαίσθητο προσωπικό δεδομένο. Αυτό ισχύει ακόμη περισσότερο από τη στιγμή που στη, ταυτότητα αναγράφεται ο αριθμός δημοτολογίου του Δήμου όπου είναι εγγεγραμμένος ο κάτοχος του δελτίου, στο οποίο εγγράφονται μόνο Ελληνες, καθώς και από το γεγονός ότι η ταυτότητα εποτελεί πλέον ταξιδιωτικό έγγραφο για τη διακίνηση των πολιτών στην Ευρωπαϊκή Ενωση.<p>
 Yστερα από όλα αυτά, θεωρούν ότι η αρχή έσφαλε στο θέμα της ιθαγένειας και ζητούν να ακυρωθεί η υπουργική απόφαση στο σημείο αυτό. <p>

<b>«KATHΓΟPΩ» KAΘHΓHTΩN AEI</b><p>
 «Nόθευση της δημοκρατίας με κρυπτοπολιτικό κήρυγμα»<p>
 Aφορμή προβληματισμού, η παρουσίαση του νέου βιβλίου του καθηγητή Aντ. Mανιτάκη<p>
 <b>Της ΑΝΝΑΣ ΣΤΕΡΓΙΟΥ<p>
 Γ</b>ια βάναυση νόθευση της δημοκρατίας, για παραβίαση των συνταγματικών κανόνων, για δημοκρατικά ανεπίτρεπτους και πολιτικά επικίνδυνους δρόμους, στους οποίους

ολισθαίνει συνεχώς ο αρχιεπίσκοπος Χριστόδουλος, έκαναν λόγο χθες πανεπιστημιακοί καθηγητές, οι οποίοι παρουσίασαν το βιβλίο του καθηγητή Νομικής

στο Αριστοτέλειο Πανεπιστήμιο Θεσσαλονίκης και συνεργάτη της «Ε» Αντώνη Μανιτάκη.<p>
 Η παρουσίαση του βιβλίου του κ. Μανιτάκη «Οι σχέσεις εκκλησίας με το κράτος-έθνος. Στη σκιά των ταυτοτήτων» έγινε χθες στην ΕΣΗΕΑ, παρουσία του Λεωνίδα Kύρκου, του προέδρου του Συνασπισμού Νίκου Κωνσταντόπουλου, της Μαρίας

Δαμανάκη, του Πέτρου Κουναλάκη, του Νίκου Μπίστη, πανεπιστημιακών καθηγητών κ.ά. Στάθηκε αφορμή, όμως, και για ν' ακουστεί δριμύ κατηγορώ απέναντι στον αρχιεπίσκοπο Χριστόδουλο και στις θέσεις που προωθεί μέσα από το κήρυγμά του, επιφυλάσσοντας για την Εκκλησία και τον εαυτό του, ρόλο πολιτικό.<p>
 Πρώτος μίλησε ο ευρωβουλευτής του ΠΑΣΟΚ Δημήτριος Τσάτσος, ο οποίος αναφέρθηκε

στη σπουδαιότητα των άρθρων του κ. Μανιτάκη και τα χαρακτήρισε συμβολή στη δημοκρατία. Μίλησε και για την αναγκαιότητα χωρισμού Kράτους-Εκκλησίας, που, όπως είπε, και ο ίδιος είχε προτείνει και παλαιότερα. Χαρακτήρισε «κρυπτοπολιτικό κήρυγμα» τους λόγους του κ. Χριστόδουλου και μίλησε για οδυνηρό για τη δημοκρατία πολιτικό λόγο, που βασίζεται στα μεταφυσικά εργαλεία

της Εκκλησίας.<p>
 Με ιδιαίτερα σκληρή γλώσσα αναφέρθηκε στα έργα και τις ημέρες του προκαθήμενου

της Ελλαδικής Εκκλησίας Χριστόδουλου, ο ιστορικός Φίλιππος Ηλιού. Εξήγησε ότι ο κ. Μανιτάκης φωτίζει με το βιβλίο του τον εναγκαλισμό Εκκλησίας-Κράτους, ο οποίος ξεκινά με την έναρξη της Επανάστασης και κορυφώνεται το 1850 με το Αυτοκέφαλο της Ελλαδικής Εκκλησίας και την απεξάρτησή της από το Πατριαρχείο. Εξέφρασε δε, την ανησυχία του «για τις μισαλλόδοξες θέσεις που έχει εκφράσει ο

προκαθήμενος της Ελλαδικής Εκκλησίας».<p>
 Το θέμα των ταυτοτήτων, τόνισε ο κ. Ηλιού, δεν ανταποκρίνεται σε υπαρκτές καταστάσεις, αλλά πρόκειται «για συμβολική και εξόχως πολιτική μάχη», που έχει

ως στόχο τον «εκφοβισμό της πολιτείας».<p>
 Σημείωσε ότι ο λόγος που εκφράζει ο προκαθήμενος της Ελλαδικής Εκκλησίας Χριστόδουλος είναι πολιτικός, πατριδοκαπηλευτικός και εθνικιστικός.<p>
 Ο κ. Ηλιού αναφέρθηκε στην ανάγκη απαλλαγής από βαρίδια και κατάλοιπα του παρελθόντος και πρόσθεσε: <p>
 «Αν θέλουμε να επιτύχουμε τα αγαθά και τα δικαιώματα μιας ισόνομης πολιτείας, οφείλουμε να επανεξετάσουμε τα θέματα της διδασκαλίας των Θρησκευτικών, του όρκου κ.ά. Η Εκκλησία οφείλει να αποβάλει τον εθνοκεντρικό χαρακτήρα που τη διέπει».<p>
 «Πού ακουμπά σήμερα ο κ. Χριστόδουλος, για να συμπεριφέρεται έτσι, και πού οι συν αυτώ; » διερωτήθηκε.<p>
 Τελευταίος μίλησε ο καθηγητής Κοινωνιολογίας Κωνσταντίνος Τσουκαλάς, που με τη

σειρά του δεν χαρίστηκε στον προκαθήμενο της Ελλαδικής Εκκλησίας.<p>
 Αφού εξήγησε ότι ο κ. Μανιτάκης συμβάλλει στην ανάδειξη της ιδέας του έθνους και στον καθοριστικό ρόλο που έπαιξε στον εναγκαλισμό Kράτους-Εκκλησίας, σημείωσε ότι μέσω της έννοιας του ιερού και μυθικών υποστασιώσεων, η Εκκλησία διεκδικεί ρόλους κοσμικούς. <p>
 Η Εκκλησία υπερβαίνει το Σύνταγμα, σημείωσε ο κ. Τσουκαλάς, ρίχνει τα βέλη της

εναντίον της φιλελεύθερης δόμησης της κοινωνίας, εκφράζει πολιτικό λόγο με εξουσιαστικές προεκτάσεις, επιμένει στο ρόλο του εγγυητή και επιδιώκει να καταστεί ύπατη πολιτική λειτουργία.<p>
 Και κατέληξε, λέγοντας ότι πρόκειται για βάναυση νόθευση της Δημοκρατίας, που μετατρέπει τον Οίκο Λατρείας του Θεού σε Αγορά του Δήμου· γεγονός που είναι δημοκρατικά ανεπίτρεπτο και πολιτικά επικίνδυνο.<p>

Eπίθεση του Πατριάρχη σε όσους μιλούν για «εθνική Eκκλησία»<p>
 <b>ΚΩΝΣΤΑΝΤΙΝΟΥΠΟΛΗ <p>
 Του ΘΩΜΑ ΤΣΑΤΣΗ<p>
 Η</b>

πρώτη κληρικολαϊκή συνέλευση που οργάνωσε το Οικουμενικό Πατριαρχείο, ξεκίνησε χθες στη σκιά της νέας κόντρας μεταξύ Φαναρίου και Εκκλησίας της Ελλάδος, μετά την αποχή των μητροπολιτών από τις «Νέες Χώρες». Ο Οικουμενικός Πατριάρχης Βαρθολομαίος στην εισηγητική ομιλία του δεν απέφυγε να κάνει έμμεση


αναφορά στο θέμα, όταν μίλησε για τις ενορίες του Οικουμενικού θρόνου, τις οποίες χώρισε σε τέσσερις κατηγορίες. Με πρώτη απ' όλες αυτή όπου «το ομογενειακόν στοιχείον αποτελεί σχεδόν το αποκλειστικόν πλήρωμα αυτών. Τοιαύται επί παραδείγματι είναι αι Ενορίαι της Κρήτης, της Δωδεκανήσου κ.λπ.».


Το «κ.λπ.» αφορά τις μητροπόλεις των Νέων Χωρών, δηλαδή τις 36 μητροπόλεις της


Βορείου Ελλάδας, των οποίων το Οικουμενικό Πατριαρχείο έχει την πνευματική καθοδήγηση.<p>
 Στο λόγο του όμως ο Οικουμενικός Πατριάρχης επιτέθηκε σε όλους εκείνους που μιλούν για εθνική Εκκλησία. Εναν όρο που ακούστηκε πάρα πολύ στην ιεραρχία της


Εκκλησίας της Ελλάδας τον περασμένο Οκτώβριο, κατά τη διάρκεια της ομιλίας του


μητροπολίτη Μεσσηνίας Χρυσόστομου, που ύμνησε τη σχέση της ελλαδικής Εκκλησία με τη χούντα, θυμίζοντας κείμενα της περιόδου της δικτατορίας, σε μια προσπάθεια να ταυτίσει την Ορθοδοξία με την Ελλάδα. Ο Βαρθολομαίος ήταν ιδιαίτερα προσεκτικός, αλλά σαφής. Χρησιμοποιώντας θεολογικό λόγο καυτηρίασε όλους όσοι υποστηρίζουν τον όρο «εθνική Εκκλησία», λέγοντας ότι η κατάσταση θυμίζει την προχριστιανική εποχή, όταν «οι εξ Εβραίων χριστιανοί απαιτούσαν όπως και οι εξ εθνών τηρούν τον Μωσαϊκόν νόμον, δηλαδή με την σημερινήν ορολογίαν απήτουν όπως οι εξ εθνών χριστιανοί εξιουδαϊσθούν και καταστούν τμήμα του Εβραϊκού Εθνους».<p>
 Αναπτύσσοντας το θέμα υποστήριξε: «Εκείνοι οι οποίοι αποδίδουν την προέχουσαν σημασίαν εις το εθνικόν στοιχείον κατηγορούν την Εκκλησίαν ότι δεν καταβάλλει όσας πρέπει προσπαθείας προς διατήρησίν του, ενώ εκείνοι οι οποίοι αποδίδουν μεγαλυτέραν σημασίαν εις το χριστιανικόν ορθόδοξον ζωήν, ή άλλοι, πολλάκις ταυτίζουν την ορθόδοξον ζωήν με τας εθνικάς παραδόσεις των και τα εθνικά πολιτιστικά στοιχεία των. Κατ' αυτόν τον τρόπον η Ορθόδοξος Πίστις δεν εμφανίζεται προς τους εκτός αυτής ως Μία, αλλά διαχωρίζεται αναλόγως της προελεύσεώς της εις Ελληνικήν Ορθοδοξίαν ή Ρωσσικήν ή Pουμανικήν ή Σερβικήν ή Αντιοχειακήν κ.λπ. Το αποτέλεσμα είναι ότι ο μη Ορθόδοξος, ο οποίος ενδιαφέρεται να γίνη Ορθόδοξος αισθάνεται ότι λαμβάνει εν παράδοξον μήνυμα και


δη το μήνυμα ότι διά να γίνη Ορθόδοξος και να ενταχθή εις την Ορθόδοξον Εκκλησίαν πρέπει ταυτοχρόνως να αλλάξη την εθνικότητα αυτού και να γίνη Ελλην και Ορθόδοξος ή Ρώσος και Ορθόδοξος ή Σέρβος και Ορθόδοξος κ.ο.κ.».<p>
 Η κληρικολαϊκή συνέλευση αναμένεται με μεγαλύτερο ενδιαφέρον τις επόμενες ημέρες και ιδαίτερα την Πέμπτη, όταν θα φτάσουν στην Κωνσταντινούπολη δύο ιεράρχες από την Εκκλησία της Ελλάδας, όχι για την κληρικολαϊκή αλλά τη θρονική εορτή, όπως ονομάζεται η γιορτή του Αγίου Ανδρέα. Κύκλοι του Φαναρίου σχολιάζοντας την απόφαση της Ιεράς Συνόδου να μη στείλει εκπροσώπους από τις «Νέες Χώρες», σχολίαζαν ότι την κατάλληλη στιγμή θα δοθεί η κατάλληλη απάντηση. Και ο Πατριάρχης θα είναι ιδιαίτερα σκληρός. Θα μιλήσει ευθέως για το θέμα και όχι κεκαλυμμένα. Οι ίδιοι κύκλοι δήλωναν προβληματισμένοι από τη στάση της Ιεράς Συνόδου της ελλαδικής Εκκλησίας, μιλώντας για «προσβλητική» συμπεριφορά έναντι του Οικουμενικού Πατριαρχείου. «Σε τέσσερις συνεδριάσεις της Ιεραρχίας, οι εκπρόσωποι από τις "Νέες Χώρες" είχαν έλθει και δεν υπήρξε ποτέ κανένα πρόβλημα. Για ποιο λόγο τώρα αποφάσισαν ότι δεν πρέπει να στείλουν


εκπροσώπους και κάνουν λόγο για παρατηρητές; Σκεφτόμαστε τον τρόπο που θα απαντήσουμε. Και η απάντηση θα δοθεί όπως και όταν πρέπει», ήταν το σχόλιο που


έκαναν οι ίδιοι κύκλοι του Πατριαρχείου. <p>
 <b>Διχάστηκαν οι ιεράρχες για την επίσκεψη του Πάπα<p>
 Σ</b>
 την Ιερά Σύνοδο έριξε το μπαλάκι τής επίσκεψης του Πάπα στην Ελλάδα, η επιτροπή διαχριστιανικών υποθέσεων, καθώς χθες οι ιεράρχες που μετέχουν στην επιτροπή δεν κατάφεραν να καταλήξουν σε συγκεκριμένη πρόταση υπέρ ή κατά του αιτήματος της επίσκεψης.<p>
 Κατόπιν αυτών, το θέμα θα επανεξεταστεί στη σύνοδο της Ιεράς Συνόδου της ερχόμενη Παρασκευή, όπου οι «άγιοι» πατέρες θα πρέπει να αποφασίσουν αν θα δεχτούν το αίτημα του Πάπα να επισκεφτεί την Ελλάδα και να συναντηθεί με τον αρχιεπίσκοπο Αθηνών. Πρέπει να σημειωθεί ότι, όταν αρχικά τέθηκε το θέμα, ο αρχιεπίσκοπος είχε εκφραστεί θετικά με το ενδεχόμενο μιας τέτοιας επίσκεψης και συνάντησης. Οι αντιδράσεις, όμως, τόσο του περιβάλλοντός του όσο και του κλήρου, τον ανάγκασαν να θέσει το θέμα στην αρμόδια επιτροπή. Χθες κατά τη συνεδρίασή της οι κόντρες ιεραρχών ήταν έντονες. Μια μερίδα τάχθηκε υπέρ της επίσκεψης, υποστηρίζοντας ότι δεν είναι δυνατόν να απαγορευθεί, ενώ μια άλλη μερίδα υποστήριξε ότι δεν πρέπει να γίνει δεκτό το αίτημα του Ποντίφικα.<p>
 Κατά τα αλλά, χθες ο αρχιεπίσκοπος, μιλώντας στους πρωτοετείς της Θεολογικής Σχολής του Πανεπιστημίου, τάχθηκε κατά της παγκοσμιοποίησης και της νέας τάξης
πραγμάτων, που προσβάλλουν την ανθρώπινη ελευθερία και αξιοπρέπεια.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
