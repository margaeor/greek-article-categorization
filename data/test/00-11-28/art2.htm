<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ολοι έχουν μια άποψη κι αυτό ισχύει περισσότερο στην Ελλάδα όπου, όντες γενικώς επιφυλακτικοί έως καχύποπτοι απέναντι σε θεσμούς και φορείς, οι πάντες

έχουν από μία άποψη για τα πάντα, πολλώ δε μάλλον για ασαφείς έννοιες, όπως εξακολουθεί να είναι η περιβόητη Πολιτιστική Ολυμπιάδα. Κακό δεν είναι φυσικά να υπάρχουν πολλές απόψεις, κακό είναι όμως να έχουν διαφορετικές απόψεις όσοι

υποτίθεται ότι συνεργάζονται ήδη για την επίτευξη ενός ενιαίου στόχου.<p>
 Πολλές ασαφείς εκδοχές και μια χαώδη εικόνα εισπράξαμε ως ακροατές της χθεσινής ημερίδας με θέμα «Πολιτιστική Ολυμπιάδα». Στην ημερίδα που συνδιοργάνωσε ο Τομέας Πολιτισμού και Ολυμπιακών Αγώνων και η Γραμματεία Πολιτικού Σχεδιασμού της Νέας Δημοκρατίας παρέστησαν βουλευτές, εκπρόσωποι κομμάτων, κρατικών φορέων, επιχειρηματίες και ελάχιστοι καλλιτέχνες -αλλά φαίνεται οι τελευταίοι δεν έχουν ακόμη πειστεί πως αυτή η υπόθεση τους αφορά.<p>
 «Σύγχυση, ασάφεια, αντιφάσεις, βερμπαλισμός. Ανατροπές από υπουργό σε υπουργό της ίδιας κυβέρνησης, με αποκορύφωση τις ανατροπές από τον ίδιο τον υπουργό Πολιτισμού. Απώλεια πολύτιμου χρόνου και ευκαιριών», χαρακτηρίζουν για τον πρόεδρο της Ν.Δ. Κώστα Καραμανλή, ο οποίος πήρε πρώτος το λόγο, την έως τώρα πορεία της Πολιτιστικής Ολυμπιάδας.<p>
 Και ο κ. Καραμανλής, ωστόσο, σκιαγραφώντας το προφίλ της Πολιτιστικής Ολυμπιάδας δεν απέφυγε τις ασάφειες και το αυτονόητο, μιλώντας γενικώς για «διαφάνεια, ίσες ευκαιρίες, συνεργασία με όλους, συμμετοχή φορέων του πολιτισμού και της Αυτοδιοίκησης» κ.λπ.<p>
 Το ουσιαστικότερο ήταν ίσως ότι έθεσε και μία σειρά ερωτημάτων, μεταξύ άλλων και των εξής: «Είναι στοιχείο αναβάθμισης του Πολιτισμού το γεγονός ότι το ΥΠΠΟ υπέγραψε μνημόνιο συναντίληψης με την Οργανωτική Επιτροπή Ολυμπιακών Αγώνων μόλις το μήνα αυτόν, ενώ παλαιότερα προβλεπόταν ότι η Π.Ο. θα κάλυπτε την 4ετία 2000-2004; Τι ανάγκασε τον προηγούμενο πρόεδρο της Α.Ε. Προβολής της

Ελληνικής Πολιτιστικής Κληρονομιάς να παραιτηθεί; Τι σημαίνουν οι αλλαγές ρόλων και προσώπων στο ίδιο δ.σ. σε διάστημα μόλις 2 μηνών; Με ποιους καταξιωμένους φορείς, δημιουργούς και οργανωμένες δυνάμεις της Περιφέρειας ή του Απόδημου Ελληνισμού έγινε διάλογος και ζητήθηκαν προτάσεις; »<p>
 Παρών και ήπιος, ο υπουργός Πολιτισμού Ευάγγελος Βενιζέλος απέφυγε να απαντήσει και περιορίστηκε να δηλώσει ότι εκλαμβάνει τις ερωτήσεις ως «καλόπιστες».<p>
 Η αναφορά του κ. Καραμανλή στις «ανατροπές» επιβεβαιώθηκε αμέσως, καθώς ο υπουργός Πολιτισμού Ευάγγελος Βενιζέλος ανήγγειλε ούτε λίγο ούτε πολύ την επαναδραστηριοποίηση (;) του επί 2ετία ανενεργού Διεθνούς Ιδρύματος Πολιτιστικής Ολυμπιάδας, ως φορέα που θα συνεργαστεί με την Α.Ε. Προβολής Πολιτιστικής Κληρονομιάς. Επανήλθε σε ό,τι αρχικώς είχε προτείνει και ως προς τους θεματολογικούς άξονες γύρω από τον πολιτισμό α) της ειρήνης, β) της κοινωνικής συνοχής και αλληλεγγύης, γ) ως κοινό πεδίο της παράδοσης και της νεοτερικότητας και δ) της ψηφιακής οικονομίας και του Διαδικτύου.<p>
 Στόχος είναι για τον κ. Βενιζέλο «η περίοδος 2001-4 να χαρακτηριστεί από λίγα,

σημαντικά, κυλιόμενα πολιτιστικά γεγονότα που φιλοδοξούν να γίνουν μόνιμοι θεσμοί, καλύπτοντας όλους τους πολιτιστικούς τομείς και έχοντας μεγάλη επικοινωνιακή εμβέλεια».<p>
 Ο προϋπολογισμός είναι για τον υπουργό «επαρκής αν και όχι πλούσιος. Ηδη στο χρονικό αυτό διάστημα χρησιμοποιήθηκαν 40 δισ. και ελπίζω ότι ο προϋπολογισμός

θα γίνει επαρκέστερος».<p>
 Μία άλλη εκδοχή του όρου «Πολιτιστική Ολυμπιάδα» κατέθεσε η πρόεδρος της οργανωτικής επιτροπής «Αθήνα 2004», Γιάννα Αγγελοπούλου-Δασκαλάκη, μιλώντας για μια διοργάνωση «που θα μας επέτρεπε να σκεφτούμε σοβαρά πώς αγαθά, όπως η ειρήνη και η φιλία, μπορούν να αναβιώνουν καθημερινά» και για έναν «τρόπο να δείξουν όλα τα μέρη της Ελλάδας ό,τι έχουν να επιδείξουν».<p>
 Αναφέρθηκε βεβαίως στο θέμα της καθυστέρησης και της «τεράστιας προσπάθειας που καταβάλλεται», καλώντας όλους «τους πολίτες και τους ικανούς ανθρώπους» να

συμμετάσχουν στην προσπάθεια.<p>
 Με την ιδιότητα του προέδρου της Επιτροπής Μορφωτικών Υποθέσεων της Βουλής μίλησε ο Γιώργος Λιάνης: «H Ελλάδα για να διοργανώσει», είπε, «καλούς Ολυμπιακούς Αγώνες, χρειάζεται αλλαγή κλίματος, διότι δεν υπάρχει πλέον ομοψυχία κι αυτό δύσκολα αλλάζει. Η αλλαγή αυτή είναι κοινή ευθύνη της κυβέρνησης και όλων των κομμάτων». Ο ίδιος, θεωρώντας ως μόνο βήμα προόδου όλα

αυτά τα χρόνια την υπογραφή του μνημονίου συναντίληψης, ανέφερε πως για το θέμα της Πολιτιστικής Ολυμπιάδας δεν έχουν ερωτηθεί προσωπικότητες σαν τον Μίκη Θεοδωράκη, τον Παντελή Βούλγαρη, τον Zυλ Ντασσέν ή τον Mιχάλη Κακογιάννη.

Οσο για τους θεματολογικούς άξονες του υπουργού, τους έκρινε «παθητικοποιημένους και καθόλου διεθνοποιημένους».<p>
 «Ευγενείς προθέσεις» είχαν για τον Μιχάλη Κακογιάννη όσοι μίλησαν. Ο παραιτηθείς πρόεδρος της Α.Ε., έχοντας όμως «καεί», ξέρει πως «ανάμεσα στις προθέσεις και την εφαρμογή υπάρχουν γραφειοκρατικά σχήματα, στα οποία κι εγώ παγιδεύτηκα με τρόπο ανεπανόρθωτο. Δεν υπήρχε ελπίδα να επικρατήσει το όραμά μου, όραμα ατομικό και ανιδιοτελές». Ο ίδιος αποκάλυψε πως είχε ήδη έτοιμη την

εκδήλωση που θα έδινε το στίγμα της Πολιτιστικής Ολυμπιάδας την 1/1/2001 και έθεσε και την ιδέα και εαυτόν στην υπηρεσία «όσων μας χρειαστούν».<p>
 Εκ των ομιλητών ήταν και εκπρόσωποι του ΣΥΝ και του ΔΗΚΚΙ, ο Μιλτιάδης Εβερτ, η Ντόρα Μπακογιάννη, που εξέφρασε τη «βαθύτατη απογοήτευσή» της για την πορεία

της «ομιχλώδους» Πολιτιστικής Ολυμπιάδας κ.ά.<p>
 Εκ των ομιλητών και η Φάνη Πάλλη-Πετραλιά, που μιλώντας έριξε κυριολεκτικά μια

βόμβα, όταν είπε πως το «Διεθνές Ιδρυμα Πολιτιστικής Ολυμπιάδας δεν έχει δικαίωμα να θεσμοποιεί ολυμπιακούς τίτλους». Κι αν αυτό ισχύει τότε ποιος ο λόγος της επαναφοράς του στο προσκήνιο; Αλλά θα σκεφτεί κανείς, μπροστά σ' αυτό το χάος, ακόμη κι αυτό μοιάζει ψύλλος στα άχυρα... <p>
<b> Ν. XATZHANTΩNIΟY</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
