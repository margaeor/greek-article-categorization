<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>



<b>Tων ΧΑΡΑΣ ΤΖΑΝΑΒΑΡΑ-ΛΙΑΝΑΣ ΣΠΥΡΟΠΟΥΛΟΥ</b><p>
 «Μπαλάκι» μεταξύ του υπουργείου ΠΕΧΩΔΕ, των δήμων, των νομαρχιών, των περιφερειών, αλλά και της Εταιρείας Ενοποίησης Αρχαιολογικών Χώρων έχει γίνει το θέμα της αποκαθήλωσης των παράνομων διαφημιστικών πινακίδων, που χωρίς αιδώ


«ξεφυτρώνουν» στα πιο απίθανα σημεία των πόλεων. Ισως και γι' αυτό συνεχίζουν να βασιλεύουν...<p>
 Η έρευνα, που ξεκίνησε χθες η «Ε», φαίνεται ότι αφυπνίζει συνειδήσεις. Είναι ενδεικτικό ότι ο βουλευτής του ΠΑΣΟΚ Ι. Γιαννακόπουλος επανέφερε την ερώτηση που είχε καταθέσει πρόσφατα, ενώ και ο Δήμος Αθηναίων -κατά...σύμπτωση- θυμήθηκε χθες να στείλει έγγραφο στο υπουργείο ΠΕΧΩΔΕ, ζητώντας να εκδοθεί το Π.Δ. που προβλέπει ο ΓΟΚ για τις κατεδαφίσεις διαφημιστικών πινακίδων. Ηλθαν επίσης στο φως και νέα στοιχεία: <p>
 n Στο Συμβουλίο της Επικρατείας έχουν τελεσιδικήσει 150 αποφάσεις που αφορούν την αποκαθήλωση ισάριθμων πινακίδων, κυρίως στην παραλιακή, αλλά και την Κατεχάκη, όπου τα τελευταία χρόνια ανάμεσα στο πράσινο «ευδωκιμούν» οι διαφημιστικές πινακίδες. Φυσικά, δεν έχουν αποκαθηλωθεί ακόμη, αφού οι δήμοι λένε ότι είναι αρμοδιότητα του υπουργείου ΠΕΧΩΔΕ και το τελευταίο επιστρέφει την ευθύνη στους δήμους! <p>
 nΟι υπηρεσίες, κυρίως οι υπάλληλοι, βρίσκονται ανυπεράσπιστοι απέναντι σε πολύχρονους δικαστικούς αγώνες που κάνουν οι ενδιαφερόμενοι ιδιοκτήτες και διαφημιζόμενοι, οι οποίοι επινοούν χίλια δύο τερτίπια για να παρακάμπτουν τους


νόμους, όταν βεβαίως εφαρμόζονται.<p>
 Από την έρευνα της «Ε» προέκυψε ότι, εκτός από το Γενικό Οικοδομικό Κανονισμό (ΓΟΚ) και τον Κώδικα Οδικής Κυκλοφορίας (ΚΟΚ), ψηφίστηκε τον περασμένο Σεπτέμβριο, στο νόμο για τους Ολυμπιακούς Αγώνες του 2004, ειδική διάταξη, που


αφορά την αποκαθήλωση όλων των διαφημιστικών πινακίδων του κέντρου της πρωτεύουσας και μάλιστα ώς τις 31 Δεκεμβρίου. Δηλαδή, σε λιγότερο από 35 ημέρες. Ομως, ακόμη δεν έχουν γίνει ούτε καν προκαταρτικές κινήσεις, όπως π.χ.


η ενημέρωση των ενδιαφερομένων και ο ορισμός προθεσμίας για την αποκαθήλωση.<p>
 Σύμφωνα με πληροφορίες που μας έδωσε η βουλευτής της Ν.Δ. Φάνη Πάλλη-Πετραλιά,


έγιναν κινήσεις για το...αντίθετο! Δηλαδή, προωθήθηκε ένα κείμενο, το οποίο προβλέπεται να πάρει τη μορφή τροπολογίας, με το οποίο θα δίνεται παράταση στο


σημερινό απαράδεκτο καθεστώς! Μας αποκάλυψε ακόμη ότι η διάταξη αυτή, ψηφίστηκε μόλις μία ημέρα μετά το νέο ΓΟΚ, αλλά δεν έχει ούτε καν μακρινή συγγένεια με τα όσα προβλέπει ο Kανονισμός! <p>
 Η αποκαθήλωση των διαφημιστικών πινακίδων αφορά την περιοχή που απεικονίζεται στο γράφημα. Σε αυτή την περιοχή υπάρχει δυνατότητα να αναρτηθούν πινακίδες που συμμορφώνονται σε ορισμένες προδιαγραφές και μόνον εφόσον υπάρχει έγριση από την επιτροπή αρχιτεκτονικού ελέγχου.<p>
 <b>Λαλιώτης: H Πολιτεία έκανε το χρέος της,  αρμόδια τώρα η Aυτοδιοίκηση Aβραμόπουλος:  Θα τις απομακρύνουμε δυναμικά...</b><p>
 Οι μπουγάδες παραμένουν, οι πινακίδες φεύγουν. Αυτό τουλάχιστον υποστήριξε χθες με δήλωσή του στην «Ε» ο δήμαρχος Αθηναίων Δημήτρης Αβραμόπουλος, λέγοντας ταυτόχρονα ότι το κακό με τις γιγαντοαφίσες επί στέγης έχει παραγίνει. Είπε ότι θα αναλάβει το μερίδιο της ευθύνης που του αναλογεί και θα
πράξει αναλόγως, αρκεί αυτό να γίνει σε συνεννόηση με τις κυβερνητικές υπηρεσίες που έχουν και την απόλυτη πολιτική ευθύνη.<p>
 Ο υπουργός ΠΕΧΩΔΕ Κώστας Λαλιώτης αρκέστηκε στο να τονίσει ότι: «Εχουμε δημιουργήσει ολοκληρωμένο θεσμικό πλαίσιο για την αποκαθήλωση των διαφημιστικών πινακίδων στις πόλεις» και επέστρεψε το μπαλάκι στο δήμαρχο, λέγοντας: «Η πολιτεία έχει κάνει το χρέος της, είναι σειρά της Aυτοδιοίκησης να αναλάβει τις ευθύνες της». Στο θεσμικό πλαίσιο περιλαμβάνονται οι διατάξεις
του ΓΟK, του KΟK, αλλά και η διάταξη που περιλαμβάνεται στο νόμο του υπουργείου Πολιτισμού για τους Ολυμπιακούς Aγώνες.<p>
 Η βουλευτής της Ν.Δ. Φάνη Πάλλη-Πετραλιά επαναφέρει την πρόσφατη πρότασή της για δημιουργία διακομματικής επιτροπής, με στόχο την αισθητική αναβάθμιση της πρωτεύουσας και την ποιότητα ζωής στην πρωτεύουσα εν όψει των Ολυμπιακών Αγώνων του 2004.<p>
 <b>Δημήτρης Αβραμόπουλος</b><p>
 «Η κατάσταση που επικρατεί με τις ανεξέλεγκτες και αυθαίρετες πινακίδες στον περιβάλλοντα χώρο της πόλης των Αθηνών, αλλά και στο κέντρο, χαρακτηρίζεται επιεικώς απαράδεκτη. Η νομοθεσία υπάρχει, αλλά δυστυχώς δεν τη σέβεται κανείς.<p>
 Ειδικά για την πόλη των Αθηνών, έχουμε ανακοινώσει την απόφασή μας να προχωρήσουμε με δυναμικό τρόπο στην απομάκρυνση, αφαίρεση και καθαίρεση των πινακίδων αυτών από τις ταράτσες των κτιρίων. Πρόσφατα, μάλιστα, αποδεσμεύσαμε
ιδιαίτερα σημαντικό ποσόν από τον προϋπολογισμό μας για να αναθέσουμε σε ιδιώτες αυτήν τη δουλειά, μια και ο δήμος δεν διαθέτει τα απαραίτητα τεχνικά μέσα.<p>
 Αυτό όμως δεν επαρκεί. Διότι το κακό έχει παραγίνει και έχει πάρει ανεξέλεγτες
διαστάσεις. Λίγοι είναι αυτοί οι οποίοι συμμορφώνονται στις υποδείξεις και τις
εκκλήσεις του δήμου. Θα συνεχίσουμε όμως και ελπίζουμε στο τέλος να τα καταφέρουμε. Θα βοηθούσε πολύ μια πιο αυστηρή νομοθεσία, όπου θα επιβάλλονταν αυστηρότατες ποινές σε όσους δεν συμμορφώνονται.<p>
 Η αρχή όμως πρέπει να γίνει από το ίδιο το κράτος. Οι αρτηρίες που οδηγούν στην Αθήνα από κάθε γωνιά της Ελλάδος είναι αντιπροσωπευτικές αυτής της απελπιστικής και απαράδεκτης κατάστασης. Ο περιφερειακός της περιοχής του Καρέα είναι μια απόδειξη, αλλά και η εθνική οδός ακόμη και τα καινούργια κομμάτια που παραδίδονται είναι εγκαταλελειμμένα και έχουν κυριολεκτικά παραδοθεί σε όσους κερδοσκοπούν επάνω στην αυθαίρετη και παράνομη διαφήμιση.<p>
 Θα πρέπει να αντιληφθούμε όλοι ότι είναι καιρός να δώσουμε τέλος σε μια εικόνα
που προσβάλλει και την αισθητική της πόλης, αλλά και την εικόνα πολιτισμού που
πρέπει να δώσουμε, όχι μονάχα εν όψει των Ολυμπιακών Αγώνων του 2004. Θεωρώ ότι τα όσα συνοδεύουν τις αποφάσεις μας προς το 2004 θα πρέπει να τυγχάνουν προτεραιότητας όχι μόνον γι' αυτόν τον τόσο σημαντικό σκοπό, αλλά για τη βελτίωση της ποιότητας ζωής, της αισθητικής, της ασφάλειας και της ευταξίας στην πόλη.<p>
 Η Αθήνα οφείλει να κάνει ένα βήμα μπροστά και την ευθύνη την έχουμε όλοι. Γι' αυτό χρειάζονται αυστηροί νόμοι και μηχανισμοί που θα μπορούν να τους εφαρμόσουν. Εμείς είμαστε έτοιμοι να αναλάβουμε το μέρος της ευθύνης που μας αναλογεί, φτάνει αυτό να γίνει συντονισμένα και σε συνεννόηση με τις κυβερνητικές υπηρεσίες που έχουν και την απόλυτη πολιτική ευθύνη».<p>
 <b>Φάνη Πάλλη-Πετραλιά</b><p>
 «Η διοργάνωση των Αγώνων, πέρα από τις αναπτυξιακές και εκσυγχρονιστικές δυνατότητες που διανοίγει σε έργα και υποδομές, αποτελεί και μια μοναδική ευκαιρία για τη βελτίωση της αισθητικής εικόνας του Λεκανοπεδίου και τη γενικότερη αναβάθμιση της ποιότητας ζωής.<p>
 Αν υπάρξει ο κατάλληλος σχεδιασμός και ο ανάλογος συντονισμός, είναι δυνατόν να καθαριστούν, να ευπρεπιστούν και να δενδροφυτευθούν οι οδικές αρτηρίες, να αναδειχθούν τα κτίρια και να απομακρυνθούν οι ακαλαίσθητες κατασκευές και να τεθούν κανόνες εμφάνισης για τις κάθε τύπου πρόσθετες κατασκευές, όπως στέγαστρα, διαφημιστικές και ενημερωτικές πινακίδες, να αντιμετωπιστεί ο γλωσσικός εκβαρβαρισμός των επιγραφών. Εν γένει να επιβληθεί μια αισθητική τάξη, προκειμένου να εξαφανιστούν φαινόμενα προχειρότητας, τσαπατσουλιάς και αδιαφορίας, που πληγώνουν την καλαισθησία και δίνουν την εικόνα πολιτιστικού ελλείμματος.<p>
 <b>Χ.ΤΖ.-Λ.Σ.</b><p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
