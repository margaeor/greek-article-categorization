Στα δύο έχουν διασπαστεί οι κρεοπώλες με αφορμή τα μέτρα για τα κρέατα. Οι οργανώσεις τους της Αττικής αποφάσισαν χθες τα ξημερώματα να μην αγοράζουν και
διαθέτουν στους καταναλωτές μοσχαρίσιο κρέας. Ωστόσο, με την απόφαση αυτή διαφωνούν οι κρεοπώλες της Θεσσαλονίκης που θα συνεχίζουν να διαθέτουν, κανονικά, κρέατα όλων των ειδών.
 Οι κρεοπώλες της Αττικής διαμαρτυρόμενοι για την ασάφεια των αποφάσεων που δεν
πείθουν τους καταναλωτές για την ασφάλεια των διατιθέμενων κρεάτων, εκτός από το εμπάργκο στο μοσχαρίσιο κρέας, συμφώνησαν ότι σε περίπτωση που δεν λυθεί οριστικά το πρόβλημα, θα κλείσουν τα καταστήματά τους δέκα μέρες πριν από τα Χριστούγεννα.
 Το πρόβλημα, σύμφωνα με τους ίδιους, θα λυθεί μόνο εφ' όσον η Kτηνιατρική Eπιτροπή της Ευρωπαϊκής Ενωσης λάβει μέτρα που θα προστατεύουν τον καταναλωτή και όχι τα συμφέροντα των εταιρειών, και η Διεύθυνση Kτηνιατρικής του υπουργείου Γεωργίας γνωματεύσει επισήμως ότι το μοσχαρίσιο κρέας που διακινείται στην Ελλάδα είναι απόλυτα ασφαλές. 
 Οσο για τους κρεοπώλες της Θεσσαλονίκης, αυτοί δεν συμφωνούν επειδή αφ' ενός διακινούν κυρίως ελληνικό κρέας, αφ' ετέρου οι περισσότεροι είναι συνδεδεμένοι
