<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τρίτη  28/11/2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


<b>Tης MAIPHΣ ΠINH<p>
 Δ</b>
 ιαστάσεις επιδημίας φαίνεται ότι έχει λάβει η βία ανάμεσα στα ζευγάρια Αυτό προκύπτει από τα λεγόμενα γυναικών σε καμπάνια που ξεκίνησε πριν από ένα χρόνο

η Γενική Γραμματεία Ισότητας με σύνθημα «Σπάστε τη Σιωπή».<p>
 Χθες η γ.γ. Εφη Μπέκου έδωσε στη δημοσιότητα μέρος δειγματοληπτικής στατιστικής αξιοποίησης στοιχείων που συγκεντρώθηκαν από 5.177 κακοποιημένες γυναίκες, οι οποίες προσέτρεξαν στα Κέντρα Κακοποιημένων Γυναικών Αθήνας και Πειραιά. Τον Ιανουάριο του 2001 θα βγουν τα τελικά στοιχεία της έρευνας. <p>
 Tο Κέντρο Κακοποιημένων Γυναικών Πειραιά, που λειτουργεί 10 μήνες, επισκέφθηκαν 100 γυναίκες. <p>
 Στη συνέντευξη που δόθηκε με την ευκαιρία του εορτασμού της «Διεθνούς Ημέρας για την Εξάλειψη της Βίας κατά των Γυναικών», όπως έχει ορίσει ο ΟΗΕ, την 25η Νοεμβρίου, παρευρέθηκε η υπεύθυνη του γραφείου του Οργανισμού στην Ελλάδα, Μίρκα Γόντικα, που μετέφερε και μήνυμα του γ.γ. του ΟΗΕ Κόφι Ανάν.<p>
 <b>Τι απέδειξε η έρευνα</b><p>
 Γυναίκες θύματα και άνδρες θύτες κατατάχθηκαν σε 6 ηλικιακές ομάδες, ως εξής: <p>
 20-30 χρόνων, από 31-40, 41-50, 51-60, 61-70, 71 χρόνων και άνω. Τα μεγαλύτερα

ποσοστά (84, 4%) ενδοοικογενειακής κακοποίησης γυναικών σημειώνονται στην κατηγορία 31-40 χρόνων. H βία εκδηλώνεται τον πρώτο χρόνο του γάμου. Οι περισσότερες ανέχονται την κατάσταση αυτή επί περίπου 15 χρόνια με την ελπίδα ότι θα καλυτερεύσουν τα πράγματα.<p>
 Στους άνδρες θύτες η μεγαλύτερη έξαρση παρουσιάζεται στους έχοντες ηλικία 51-60 χρόνων. Αυτοί ασκούν βία στις γυναίκες τους σε ποσοστό 79, 2%. <p>
 Ανάλογη βία (ποσοστό 74, 1%) ασκούν όσοι έχουν ηλικία 41-50 χρόνων, 72, 7% καταγράφεται σε άνδρες ηλικίας 31-40 χρόνων. Σημαντική είναι η βία προς τις συζύγους εκείνων που έχουν ξεπεράσει το 61 έτος της ηλικίας τους, αφού καταγράφουν βία 60%. Τα χνάρια των μεγαλύτερων φαίνεται ότι ακολουθούν οι νέοι, ηλικίας 20-30 χρόνων, αφού σημειώνουν βία σε ποσοστό 50%.<p>
 Το 36% των γυναικών-θυμάτων είναι απόφοιτες Λυκείου. Από την κατάσταση αυτή δεν ξεφεύγουν και οι έχουσες πανεπιστημιακή μόρφωση που υφίστανται βία σε ποσοστό
 20-21, 3%. <p>
 Το γεγονός έχει εξήγηση. Οπως ανέπτυξε η γ.γ. Ισότητας, οι άνδρες σε ποσοστό 46, 8%, που ασκούν βία μέσα στην οικογένεια, είναι κατώτερου μορφωτικού επιπέδου από αυτές. Οι γυναίκες που δείχνουν ανεκτικότητα στην κατάσταση αυτή αγγίζουν ποσοστό 66, 3%. Στην πλειονότητά τους αυτές δεν εργάζονται. Ασχολούνται με τα οικιακά και την ανατροφή των παιδιών τους.<p>
 Η σωματική κακοποίηση μέσα στο γάμο αγγίζει το 73, 9%. Σύμφωνα με τις συνεντεύξεις των γυναικών καταγράφηκε ότι ψυχολογική κακοποίηση εφαρμόζει μόνο

το 10, 9% των ανδρών, ενώ το 14, 1% ασκεί σύνθετη κακοποίηση, σωματική και σεξουαλική, κυρίως νέοι άνδρες ηλικίας 20-30 χρόνων.<p>
 Bία όμως ασκείται και στα παιδιά σε ποσοστό 69, 3%. Τα αγόρια, κυρίως, βιώνουν αυτή τη σωματική βία σε ποσοστά 57, 1%.<p>
 Οι εξηγήσεις είναι πολλές. Τα αγόρια υφίστανται βία από τους πατεράδες, διότι εκείνοι τη θεωρούν ώς τρόπο συνετισμού, πειθούς και σκληραγώγησης. Κατά δεύτερο λόγο, την ασκούν για εκτόνωση από τα προβλήματα που οι ίδιοι βιώνουν στο σπίτι, στις δουλειές κ.λπ. Το 20% της βίας αυτής υφίστανται τα παιδιά των οποίων η ηλικία είναι έως 10 χρόνων. Σύμφωνα με τους αναλυτές, τα παιδιά αυτά γίνονται στο μέλλον βίαιοι ενήλικοι.<p>
 Οι κακοποιημένες γυναίκες νιώθουν ένοχες για την κατάσταση που βιώνουν. Εχουν αισθήματα θυμού και τρόμου, καθώς και χαμηλή αυτοεκτίμηση για τον εαυτό τους. Οι περισσότερες πιστεύουν ότι αυτές είναι υπαίτιες για τη βίαιη συμπεριφορά των ανδρών τους. Αρκετές είναι οι φορές που χρησιμοποιούν τη σεξουαλική τους ζωή ως μέσο, ελπίζοντας στη βελτίωση των συζυγικών σχέσεών τους. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
