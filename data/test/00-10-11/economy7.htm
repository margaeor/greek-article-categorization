<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Tου <b>ΔHMHTPH KΟNTΟΓIANNH<p></b>
 Σε αρκετά πιο ρεαλιστικά επίπεδα διαμορφώνονται οι πολλαπλασιαστές τών μετά τους φόρους κερδών (Ρ/Ε) 50 επιχειρήσεων της μεγάλης και της μεσαίας κεφαλαιοποίησης το 2001 και το 2002, που υπολογίστηκαν από την Οικονομική «E» με βάση τις προβλέψεις (consensus) για τα κέρδη τους ανά μετοχή από ελληνικούς
και ξένους οίκους. Είναι χαρακτηριστικό ότι σε ορισμένες περιπτώσεις το μέσο * (Ρ/Ε) εκτιμάται ότι θα είναι μονοψήφιο το 2002, ενώ οι επονομαζόμενες εταιρείες πληροφορικής εκτιμάται ότι θα έχουν τους υψηλότερους μέσους πολλαπλασιαστές κερδών.<p>
 Η κεφαλαιοποίηση (27, 7 τρισ. δραχμές με τιμές κλεισίματος της Δευτέρας 9 Οκτωβρίου) των 50 εταιρειών του δείγματος αντιστοιχεί στο 61% περίπου της συνολικής κεφαλαιοποίησης της αγοράς. Στο δείγμα συμπεριλαμβάνονται 19 από τις
20 μετοχές του FTSE/ASE-20 (εκτός Εγνατίας Τράπεζας) και 35 από τις 45 μετοχές
του δείκτη MSCI GREECE (συμπεριλαμβανομένων των 19 του FTSE/ASE-20) που παρακολουθούν στενά τα ξένα θεσμικά χαρτοφυλάκια, που ως γνωστόν έχουν τον πρώτο λόγο στην αγορά το τελευταίο διάστημα. Οι υπόλοιπες εταιρείες επελέγησαν
λόγω ισχυρής παρουσίας στον κλάδο τους και διαθεσιμότητας αρκετών εκτιμήσεων (τουλάχιστον τρεις) από ξένους και Ελληνες αναλυτές για τα κέρδη ανά μετοχή τα
επόμενα χρόνια. <p>
 Από τα στοιχεία προκύπτει ότι το (Ρ/Ε) του δείγματος, χωρίς στάθμιση για κάθε μετοχή με βάση την κεφαλαιοποίηση της εταιρείας αντιστοιχούσε στο 38, 6 το 1999, εκτιμάται ότι θα πέσει στο 26, 8 φέτος και θα υποχωρήσει στο 25, 65 το 2001 και στο 20 το 2002. Είναι προφανές ότι η μεγάλη πτώση του πολλαπλασιαστή κερδών από το 1999 στο 2000 συνδέεται με τη μεγάλη διόρθωση της αγοράς, ενώ αρνητικό ρολο στην ταχύτητα της μείωσης των (Ρ/Ε) παίζουν οι αυξήσεις μετοχικών κεφαλαίων που «διαλύουν» (dilute) τα κέρδη των επιχειρήσεων, αφού περισσότερες μετοχές αντιστοιχούν στα όποια κέρδη παρουσιάζουν οι εταιρείες. <p>
 Οπως ίσως θα αναμενόταν, οι εκτιμήσεις για τα κέρδη ανά μετοχή για κάθε μια από τις 50 εταιρείες περιορίζονται όσο μεγαλώνει ο χρονικός ορίζοντας των προβλέψεων, ενώ διευρύνεται το χάσμα μεταξύ της υψηλότερης και της χαμηλότερης
πρόβλεψης για τα κέρδη ανά μετοχή. Για ευνόητους λόγους επελέγη ο μέσος όρος των προβλέψεων για τα κέρδη ανά μετοχή, οπότε το προκύπτον (Ρ/Ε) αντιπροσωπεύει μια μέση πρόβλεψη. <p>
 Από τις 50 εταιρείες του δείγματος, για το οποίο υπάρχουν εκτιμήσεις για κέρδη
ανά μετοχή για την περίοδο 2000-2002, επελέγησαν 35 για τις οποίες υπήρχαν τουλάχιστον 3 επενδυτικές προτάσεις. Είναι χαρακτηριστικό ότι ο αριθμός των εκτιμήσεων για κέρδη ανά μετοχή για όλες τις εταιρείες του δείγματος από ελληνικούς και ξένους οίκους υπερτερούσαν των επενδυτικών προτάσεων. Αυτό μπορεί να οφείλεται στο γεγονός ότι κάποιοι αναλυτές δεν είναι έτοιμοι ή δεν επιθυμούν να κάνουν επενδυτικές συστάσεις για τις συγκεκριμένες μετοχές.<p>
 Πάντως, τις περισσότερες επενδυτικές προτάσεις συγκεντρώνει ο ΟΤΕ με 18, εκ των οποίων η πλειονότητα, 16, είναι είτε για ισχυρή αγορά είτε για αγορά, ενώ 2 είναι για διακράτηση. Το γεγονός ότι οι ίδιοι αναλυτές προβλέπουν σχετικά χαμηλούς ρυθμούς αύξησης κερδών την περίοδο 2001-2002, ύστερα από μια κάμψη το
διάστημα 1999-2000, σημαίνει ότι αντιμετωπίζουν τη μετοχή του ΟΤΕ σαν αγοραστική ευκαιρία, κοινώς μετοχή αξίας (value stock), αφού και ο πολλαπλασιαστής κερδών του προβλέπεται να διαμορφωθεί σε χαμηλά επίπεδα, δηλαδή μεταξύ 12, 8 και 14, 9 αυτή την περίοδο.<p>
 Η δεύτερη μετοχή που συγκεντρώνει τις περισσότερες επενδυτικές προτάσεις, 14 συνολικά, είναι εκείνη της Εθνικής Τράπεζας. Παρά το γεγονός ότι οι μέσοι προβλεπόμενοι ρυθμοί ανάπτυξης των κερδών είναι αναιμικοί την περίοδο 2001-2002 και αρνητικοί το διάστημα 1999-2000, οι περισσότεροι οίκοι, 9, τη συστήνουν είτε για αγορά είτε για ισχυρή αγορά, ενώ μόλις 5 για διακράτηση. Αν
πάντως η κερδοφορία της τράπεζας παραμείνει υψηλή το πρώτο 9μηνο του 2000, είναι πιθανόν να υπάρξουν αναθεωρήσεις των προβλέψεων για τα κέρδη της περιόδου 1999-2000 προς τα πάνω. Οι όποιες αμφιβολίες για τη διατηρησιμότητα των ρυθμών αύξησης της κερδοφορίας της έχουν να κάνουν με την ποιότητα των κερδών της (υπεραξίες από μετοχές, ομόλογα, ακίνητη περιουσία, θυγατρικές).<p>
 Πάντως, το προβλεπόμενο (Ρ/Ε) διαμορφώνεται σε σχετικά χαμηλά επίπεδα -δεν υπερβαίνει τις 14 φορές ούτε το 2001 ούτε το 2002.<p>
 Τις επενδυτικές προτάσεις 12 αναλυτών μοιράζονται στην τρίτη θέση η Αλφα Τράπεζα και η Πάναφον. Για την Αλφα Τράπεζα φαίνεται να υπερισχύει ελαφρά η πρόταση για διακράτηση έναντι εκείνης για αγορά, ενώ οι προβλεπόμενοι ρυθμοί αύξησης των κερδών κινούνται ανοδικά την περίοδο 2001-2002, με αποτέλεσμα το μεν (Ρ/Ε) να διαμορφώνεται κάτω του 15 το 2001 και το 2002, ενώ το PEG (Λόγος P/E προς ρυθμό αύξησης των κερδών ανά μετοχή που αποτελεί τον δείκτη του ρυθμού ανάπτυξης της επιχείρησης) πέφτει κάτω από τη μονάδα το 2002. Στην εκτίμηση για αρνητική μεταβολή των κερδών φέτος, ρόλο πρέπει να έχει παίξει και η συγχώνευση με την Ιονική Τράπεζα.<p>
 Οσον αφορά την Πάναφον, οι περισσότερες προτάσεις είναι είτε για ισχυρή αγορά είτε για αγορά και κατά δεύτερο λόγο για διακράτηση. Ο μέσος ρυθμός αύξησης της κερδοφορίας της εταιρείας προβλέπεται να είναι θετικός, αλλά βαίνει μειούμενος, πιθανόν λόγω αναμενόμενης έξαρσης του ανταγωνισμού στον κλάδο και του περάσματος στη φάση της ωριμότητας. Πάντως, ο πολλαπλασιαστής κερδών προβλέπεται να υποχωρήσει κοντά στο 22 το 2002.<p>
 Επεται η τσιμεντοβιομηχανία Τιτάν, που συγκεντρώνει 11 επενδυτικές προτάσεις με το κέντρο βάρους να πέφτει προς τη μεριά της αγοράς μετοχών πρωτίστως και δευτερευόντως προς τη διακράτηση. Με δεδομένο ότι ο Τιτάν είναι συγκριτικά ακριβότερος από ομοειδείς εταιρείες στη Δυτική Ευρώπη, μπορεί τη διαφορά υπέρ της σύστασης για αγορά να κάνουν ελληνικοί οίκοι. Πάντως, ο προβλεπόμενος μέσος ρυθμός αύξησης των κερδών ανά μετοχή παραμένει σε ικανοποιητικά επίπεδα,
άνω του 14%, την περίοδο 1999-2002, με αποτέλεσμα ο πολλαπλασιαστής κερδών να πέφτει κάτω από το 15 το 2002 και το PEG κάτω από τη μονάδα.<p>
 Στην επόμενη θέση, με 10 επενδυτικές προτάσεις, συναντά κανείς την Εμπορική Τράπεζα και τα Ελληνικά Πετρέλαια (ΕΛ.ΠΕ.). Στην περίπτωση της Εμπορικής Τράπεζας, το κέντρο βάρους των προτάσεων μετακινείται περισσότερο προς την πρόταση για διακράτηση και δευτερευόντως για αγορά. Ο προβλεπόμενος μέσος ρυθμός αύξησης των κερδών είναι υψηλότερος του 16% την περίοδο 1999-2002, οδηγώντας το (Ρ/Ε) στο 12 το 2002 και το PEG χαμηλότερα από τη μονάδα το 2000 και το 2002.<p>
 Αντίθετα, το κέντρο βάρους των προτάσεων στην περίπτωση των ΕΛ.ΠΕ. μετακινείται από τη διακράτηση προς την υποαπόδοση έναντι της αγοράς, παρά το γεγονός ότι ο προβλεπόμενος μέσος ρυθμός αύξησης των κερδών είναι 10%, με αποτέλεσμα το (Ρ/Ε) να μειωθεί στο 16, 8 το 2002. Υποψιαζόμαστε ότι οι προτάσεις για υποαπόδοση και πώληση προέρχονται από κάποιους ξένους οίκους που
θεωρούν την εταιρεία συγκριτικά ακριβότερη σε σχέση με ομοειδείς εταιρείες των
αναδυόμενων αγορών στις οποίες ανήκει η Ελλάδα.<p>
 Η πλάστιγγα στην περίπτωση της Τράπεζας Πειραιώς, που συγκεντρώνει τις προτάσεις 9 αναλυτών, φαίνεται να γέρνει πρωτίστως προς διακράτηση και δευτερευόντως προς αγορά. Υστερα από μια καλή φετινή χρονιά, οι αναλυτές προβλέπουν ότι θα σημειωθεί οριακή μείωση του ρυθμού αύξησης των κερδών ανά μετοχή το διάστημα 2000-2001, πριν επανέλθει δυναμικά σε θετική τροχιά με μέση
αύξηση κερδών ανά μετοχή της τάξης του 21, 21% που θα φέρει τον πολλαπλασιαστή κερδών κοντά στο 10 το 2002 και το PEG σημαντικά κάτω από τη μονάδα την ίδια χρονιά.<p>
 Η έκπληξη είναι ότι μόνο 5 επενδυτικές προτάσεις υπάρχουν για την EFG Eurobank
Ergasias, κάτι που μερικώς μπορεί να οφείλεται στο ότι χρειάζεται κάποιος χρόνος για να εκτιμηθούν τα νέα δεδομένα της συγχώνευσης. Πάντως, η Τράπεζα εκτιμάται ότι θα παρουσιάσει τον υψηλότερο μέσο ρυθμό κερδοφορίας ανάμεσα στις
τράπεζες του δείγματος την περίοδο 2000-2002, αλλά και τον υψηλότερο πολλαπλασιαστή κερδών με το PEG να είναι μικρότερο της μονάδας το 2000 και το 2001. Το ερώτημα που τίθεται είναι αν το σχετικά υψηλότερο (Ρ/Ε) δικαιολογείται από τους υψηλούς ρυθμούς ανάπτυξης ή διαφορετικά η τράπεζα δεν είναι φθηνή.<p>
 Εξι εταιρείες, δηλαδή η Τρία Εψιλον, κοινώς Coca Cola HBC πλέον, οι Επιχειρήσεις Αττικής, ο Μαΐλλης, η Τσιπίτα, ο Σαράντης και η Ελληνική Τεχνοδομική, συγκεντρώνουν 6 επενδυτικές προτάσεις η κάθε μια στην επόμενη θέση. Η ετυμηγορία των ξένων, κυρίως, αλλά και ελληνικών οίκων για τη μετοχή της Τρία Εψιλον είναι ισορροπημένη μεταξύ διακράτησης και αγοράς, με τον προβλεπόμενο ρυθμό αύξησης των κερδών ανά μετοχή να κορυφώνεται το 2001 στο 35, 08% και να πέφτει στο 2, 39% το 2002, οδηγώντας το (Ρ/Ε) κάτω από το 20 το 2002.<p>
 Ξεκάθαρες προτάσεις αγοράς έχουν οι αναλυτές τόσο για τις Επιχειρήσεις Αττικής
όσο και για τον Μαΐλλη. Ο μέσος ρυθμός αύξησης των κερδών για την πρώτη εταιρεία εκτιμάται ότι θα είναι πάνω από 25% την περίοδο 2000-2002, με αποτέλεσμα το (Ρ/Ε) να πέσει στο 17 το 2001 και στο 13, 6 το 2002. Δεν μπορεί να εκτιμηθεί αν οι προτάσεις συμπεριλαμβάνουν τα νέα δεδομένα που δημιουργεί η
άρση του καμποτάζ στην ακτοπλοΐα από το 2002. Ρυθμούς αύξησης κερδών άνω του 35% εκτιμάται ότι θα παρουσιάσει ο Μαΐλλης την περίοδο 2000-2002, με τον πολλαπλασιαστή κερδών να βρίσκεται σε πτωτική τροχιά και να προσγειώνεται στο 20, 3 το 2002 και το PEG να παραμένει μικρότερο της μονάδας όλη αυτή την περίοδο.<p>
 Περισσότερο για διακράτηση και λιγότερο για αγορά έχουν οι αναλυτές τον Σαράντη, που αναμένεται να παρουσιάσει αρνητικούς ρυθμούς αύξησης κερδών ανά μετοχή το 2000 και το 2001, πιθανώς λόγω της αύξησης του μετοχικού του κεφαλαίου που μόλις πρόσφατα ολοκλήρωσε. Το (Ρ/Ε) εκτιμάται ότι θα πέσει κάτω από το 20 το 2002 μετά την άνοδό του στο 25, 2 το 2001.<p>
 Τον ορισμό της απόλυτης διακράτησης όμως δίνουν στην Τσιπίτα, για την οποία εκτιμούν ότι ο μέσος ρυθμός αύξησης των κερδών θα είναι 25% και πάνω την περίοδο 2000-2002, με αποτέλεσμα το (Ρ/Ε) να βρεθεί στο 19, 9 το 2002 και το PEG να είναι μικρότερο της μονάδας όλη αυτή την περίοδο, υποδηλώνοντας την αναπτυξιακή πορεία της εταιρείας.<p>
 Αντίθετα, στην περίπτωση της Ελληνικής Τεχνοδομικής η ζυγαριά γέρνει προς την κατεύθυνση της διακρατησης και εν συνεχεία της πώλησης με τα κέρδη ανά μετοχή να εκτιμάται ότι θα παρουσιάσουν μεγάλη κάμψη την περίοδο 1999-2001 για να ανακάμψουν στη συνέχεια το 2002, αλλά με το (Ρ/Ε) να παραμένει υψηλό. Είναι μάλλον σίγουρο ότι οι αναλυτές έχουν λάβει υπόψη τους τις επιπτώσεις από την αύξηση μετοχικού κεφαλαίου, αλλά πιθανόν όχι τις όποιες συνέργειες από τη συγχώνευση με άλλες τεχνικές εταιρείες του ομίλου. <p>
 Η μεγάλη έκπληξη είναι η Φολί-Φολίε, που έχει μόνο 3 επενδυτικές προτάσεις, με
πρώτη επιλογή την ισχυρή αγορά και δευτερευόντως την διακράτηση της μετοχής. Ακόμη μεγαλύτερη έκπληξη η πρόβλεψη για μη αύξηση των κερδών ανά μετοχή το 2002 για τη δυναμικά αναπτυσσόμενη εταιρεία. Πιθανόν εδώ να έχουμε ένα παράδειγμα του πόσο καλύτερο είναι να υπάρχουν αρκετές προβλέψεις. <p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
