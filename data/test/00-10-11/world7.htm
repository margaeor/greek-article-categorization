<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΚΟΣΜΟΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>
		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td  valign="top" width="24"></td><!--msnavigation--><td valign="top"><div align="left"><table border="0" width="438" height="124"><MAP NAME="FrontPageMap"><AREA SHAPE="CIRCLE" COORDS="368, 39, 10" HREF="../../world.htm"><AREA SHAPE="CIRCLE" COORDS="395, 39, 10" HREF="http://www.enet.gr/"><AREA SHAPE="CIRCLE" COORDS="422, 40, 11" HREF="../../fpage.htm"></MAP>  <tr>    <td width="453" height="55"><IMG SRC="../../standard/wbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΚΟΣΜΟΣ" USEMAP="#FrontPageMap" BORDER=0></td>  </tr>  <tr>    <td width="453" height="30"></td>  </tr>  <tr>    <td valign="top" align="left" width="453">


«Ε»: Βρισκόμαστε στο αεροδρόμιο Σαρλ ντε Γκολ, καθώς μόλις πριν από λίγα λεπτά ματαιώθηκε η πτήση περίπου 100 προσωπικοτήτων στο Ιράκ, σε μια προσπάθεια άρσης του εμπάργκο. Επειδή εσείς θα μετείχατε σε αυτή την πτήση, θα ήθελα να σας ρωτήσω ποιο νόημα έχει αυτή η συμμετοχή σας.<p>
Κλοντ Σεϊσόν: Η εμπειρία μιας δεκαετίας που ισχύει το εμπάργκο, αποδεικνύει ότι αυτό στην πράξη έχει αποδειχθεί ανώφελο, επικίνδυνο, αναποτελεσματικό και, μετράω τις λέξεις μου, τελικά εγκληματικό: Παρά το ότι αρχικός σκοπός του ήταν να μειώσει τη δυνατότητα του ιρακινού καθεστώτος να προβαίνει σε πράξεις που αντιβαίνουν το διεθνές δίκαιο, τελικά το ίδιο το εμπάργκο μείωσε, καταρράκωσε θα έλεγα, το κύρος εκείνων που το αποφάσισαν. Ουδείς μπορεί να ισχυριστεί ότι δέκα χρόνια μετά την επιβολή, ο Σαντάμ Χουσεΐν είναι έστω και ελάχιστα πιο αδύναμος στο εσωτερικό της χώρας του. <p>
Aντιθέτως, η UNICEF και οι άλλες ανθρωπιστικές οργανώσεις δίνουν στοιχεία που σοκάρουν. Αλλά ξέρουμε κι από άλλες περιπτώσεις ότι οι Αμερικανοί θέλουν να «πνίξουν» τη χώρα που τους αντιτίθεται. Και πνίγουν ποιους στο Ιράκ; Τα παιδιά. Για να τιμωρήσουμε τους ηγέτες, σκοτώνουμε τα παιδιά. Αυτή είναι η αμερικανική αντίληψη περί δικαιοσύνης; <p>
Προσθέτω, κι επ' αυτού επίσης στηρίζω την παρουσία μου εδώ, ότι δεν απαγορεύονται οι πολιτικές πτήσεις στο Ιράκ, αλλά μόνον οι στρατιωτικές. Θέλω με την παρουσία μου εδώ,να καταδικάσω όχι μόνο το εμπάργκο εναντίον του Ιράκ, αλλά κάθε εμπάργκο σαν κι αυτό. Διότι η επιλογή ενός εμπάργκο πλήττει κατεξοχήν τους φτωχούς σε μια χώρα, όχι τους ηγέτες, όχι την εξουσία, την οποία υποτίθεται ότι θέλουμε να τιμωρήσουμε.<p>
Επιφυλάξεις<p>
«Ε»: Η πτήση ματαιώθηκε και οι διοργανωτές υποστηρίζουν ότι υπήρξαν αμερικανικές πιέσεις. Συμμερίζεστε την άποψη;<p>
Κ.Σ.: Δεν συμμερίζομαι τους ισχυρισμούς περί αμερικανικής επιβολής για ματαίωση της πτήσης. Μπορώ όμως να πιθανολογήσω αμερικανικές πιέσεις στις εταιρείες, που τελικά αρνούνται να διαθέσουν αεροσκάφη για την πτήση. <p>
Οσο για τη γαλλική κυβέρνηση, μαθαίνω ότι οι μόνες επιφυλάξεις που μπορούσε να έχει το υπουργείο Εξωτερικών, είναι η πτήση να μην έχει εμπορικό σκοπό, δηλαδή να μη μεταφέρει εμπορεύματα, καθώς και να διασφαλιστεί η ασφάλεια των επιβαινόντων.<p>
«Ε»: Η χώρα σας, η Γαλλία, έχει ταχθεί επίσημα εναντίον του εμπάργκο κατά του Ιράκ. Νομίζετε ότι αυτή η στάση ή αυτή η πτήση που ματαιώθηκε, θα μπορούσε να είναι η απαρχή μιας ανεξαρτητοποίησης της κοινής ευρωπαϊκής πολιτικής από τις αμερικανικές επιλογές;<p>
Κ.Σ.: Το σημείο αυτό είναι καίριο.<p>
Νομίζω ότι αν η Γαλλία λαμβάνει μια ξεκάθαρη θέση καταδίκης του εμπάργκο, έχει πολλές πιθανότητες να ακολουθηθεί από τους εταίρους της στην Ευρώπη. Σας υπενθυμίζω παρόμοια παραδείγματα του παρελθόντος. Παλαιότερα η Γαλλία και η Ισπανία ώθησαν την Ευρώπη να αρνηθεί το εμπάργκο εναντίον της Κούβας. <p>
Η απαίτηση της Γαλλίας στις αρχές της δεκαετίας του '80 έκανε την τότε Ευρωπαϊκή Κοινότητα να αρνηθεί το εμπάργκο εναντίον της Πολωνίας για τα γεγονότα με την «Αλληλεγγύη», παρά το ότι σε εκείνη την περίπτωση οι ΗΠΑ το απαιτούσαν, επαναλαμβάνω το απαιτούσαν από την Ευρώπη. Αν, λοιπόν, η Γαλλία ξαναπάρει σαφή θέση εναντίον του εμπάργκο στο Ιράκ, οι εταίροι της είμαι πεπεισμένος ότι θα την ακολουθήσουν. Δεν έχω αποδείξεις γι' αυτό, αλλά είναι πεποίθησή μου. <p>
Η Δανία<p>
«Ε»: Να μείνουμε στην Ευρώπη. Πώς σχολιάζετε την άρνηση των Δανών να ενταχθούν στην ευρωζώνη;<p>
Κ.Σ.: Θεωρώ ότι είναι σοβαρό πρόβλημα. Λυπάμαι πολύ για το αποτέλεσμα. <p>
«Ε»: Ποιες νομίζετε ότι θα είναι οι συνέπειες για τη Δανία και την Ευρώπη;<p>
Κ.Σ.: Δεν θα έλεγα ότι θα είναι καταλυτικές. Νομίζω ότι η Δανία στην πορεία του χρόνου θα ενταχθεί στην ευρωζώνη. Αλλά μέχρι τότε δημιουργεί πολύ σοβαρά προβλήματα στην προσπάθεια της Αγγλίας να κάνει το βήμα προς το ευρώ. Επισημαίνω ότι η ενοποίηση της Ευρώπης χωρίς τη Μεγάλη Βρετανία είναι αδιανόητη. Κι αυτό δεν ισχύει τώρα, ισχύει εδώ και δεκαετίες, από τότε που ο στρατηγός ντε Γκολ αρνήθηκε την είσοδο της Αγγλίας στην Κοινότητα. Αλλά το «όχι» της Δανίας δυσχεραίνει τη μελλοντική είσοδο της Βρετανίας στη ζώνη του ευρώ. Είναι κρίμα. <p>
«Ε»: Τις ίδιες δυσκολίες αναγνωρίζετε και για τη Σουηδία;<p>
Κ.Σ.: Οχι. Η Σουηδία μου φαίνεται ότι ακολουθεί μια διακριτή πορεία. Πάντως, ομολογώ ότι δεν γνωρίζω σε βάθος την περίπτωσή της, δεν τη συνάντησα μέσα στην Ευρώπη ως υπουργός, αλλά μου δίνει την εικόνα που σας εξέθεσα. <p>
Tαχύτητες<p>
«Ε»: Να πάμε στη διεύρυνση της Ενωσης. Νομίζετε ότι το «όχι» της Δανίας αποδυναμώνει κι αυτή τη διαδικασία; Σας θυμίζω ότι ο Ζακ Σιράκ είχε υποσχεθεί πριν από δύο χρόνια στους Πολωνούς ότι μέσα στο 2000 θα έχουν μπει στην Ε.Ε., ενώ τώρα όλοι μιλούν τουλάχιστον για το 2005. Πώς θα ενταχθούν κι άλλες χώρες, όταν κάποιες από αυτές που ήδη μετέχουν στην Ενωση αρνούνται το κοινό νόμισμα;<p>
Κ.Σ.: Ο Ζακ Σιράκ διόρθωσε στη συνέχεια αυτή την πρόβλεψή του. Πάντως, είναι σαφές ότι δεν θα έχουν όλες οι χώρες της Ευρώπης τον ίδιο βαθμό συμμετοχής στην ολοκλήρωση της Ευρωπαϊκής Ενωσης. Και αυτό δεν είναι θέμα επιλογής, είναι ζήτημα αντικειμενικών συνθηκών. Και θεωρώ ότι δεν πρέπει να καθυστερούμε την ολοκλήρωση, περιμένοντας την πλήρη συμμετοχή όλων των χωρών. Εκείνοι που είναι έτοιμοι να πάνε μακρύτερα την υπόθεση της ολοκλήρωσης, πρέπει να το κάνουν. Κι η αποδοχή του κοινού νομίσματος μπορεί να είναι το πεδίο δοκιμής της αληθινής ενοποίησης. Το κοινό νόμισμα δεν μπορεί να αντέξει χωρίς συντονισμό κι εναρμονισμό των οικονομικών πολιτικών των χωρών της ευρωζώνης. <p>
Σε αυτό το επίπεδο είναι προφανές ότι οι χώρες της διεύρυνσης δεν μπορούν υπό τις παρούσες συνθήκες να συμμετάσχουν. Συνεπώς, πηγαίνουμε αναπόφευκτα σε μια Ευρώπη πολλών ταχυτήτων. Θα έλεγα ότι αυτή ήδη υπάρχει σε πολλούς τομείς: Στην άμυνα, για παράδειγμα, υπάρχουν οι πολλές ταχύτητες. Αυτό δεν σημαίνει ότι η διεύρυνση δεν είναι απαραίτητη. Aντιθέτως, πρέπει να την επιδιώξουμε και θα πρόσθετα ότι, εκτός των χωρών της ανατολικής Ευρώπης, πρέπει στην Ενωση να μετάσχουν και οι χώρες του μεσογειακού Nότου. Με δυο λόγια, οφείλουν οι κυβερνήσεις να εργαστούν πολύ πιο εντατικά υπέρ της εμβάθυνσης της Ενωσης. Ο Ζακ Ντελόρ το επισημαίνει συχνά, τελευταία. Ευρώπη πολλών ταχυτήτων, με σαφή προοπτική ένταξης των χωρών της ανατολικής Ευρώπης, και του μεσογειακού Nότου και βέβαια, εργώδης προσπάθεια των «πρωτοπόρων» κρατών, όπως λέει ο Ντελόρ, ή της «καρδιάς της Ευρώπης» όπως λέω εγώ, για γρήγορη και βιώσιμη εμβάθυνση.<p>

</td>  </tr>  <tr>    <td width="453" height="40"></td>  </tr>  <tr>    <td width="453" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
