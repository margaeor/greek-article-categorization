<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Την ώρα που στην Αθήνα ανοίγει για τα καλά η συζήτηση για την αναδιάρθρωση του

ασφαλιστικού και του συνταξιοδοτικού συστήματος, στις Βρυξέλλες, η Κομισιόν ανοίγει το δρόμο για την «επενδυτική απελευθέρωση των Ταμείων».<p>
 Σήμερα στην Κομισιόν δρομολογείται η Οδηγία για τη «στροφή» των διαθεσίμων των

Ταμείων προς τις επενδύσεις στα ευρωπαϊκά χρηματιστήρια, αλλά και στην αγορά συναλλάγματος. Συγκεκριμένα ο αρμόδιος επίτροπος κ. Φριτς Μπόλκστιν έχει καταθέσει πρόταση Οδηγίας η οποία θα συζητηθεί σήμερα για την «απελευθέρωση της διαχείρισης των Ταμείων». <p>
<b> Η Οδηγία προβλέπει ότι τα Ταμεία θα μπορούν<p></b>
 - να επενδύουν μέχρι και το 70% των κεφαλαίων τους στις χρηματαγορές και κυρίως στα ευρωπαϊκά χρηματιστήρια και σε venture capital<p>
 - να επενδύουν στην αγορά συναλλάγματος και σε προϊόντα διαφορετικού νομίσματος από εκείνο στο οποίο λειτουργεί το Ταμείο μέχρι και ποσοστού 30% των κεφαλαίων τους.<p>
 - να αρνούνται την δέσμευση κεφαλαίων τους σε ομόλογα της χώρας από την οποία προέρχονται ή άλλης τρίτης χώρας.<p>
 Σύμφωνα με τον επίτροπο, ο οποίος εισηγείται σήμερα την πρόταση Οδηγίας, «τα συνταξιοδοτικά και ασφαλιστικά ταμεία πρέπει να έχουν το δικαίωμα να εκμεταλλευτούν όλα τα πλεονεκτήματα της εσωτερικής αγοράς και του ευρώ χωρίς να υφίστανται άχρηστους περιορισμούς» με ευρύτερο στόχο να επιτραπεί στα Ταμεία να ξεπεράσουν τα εθνικά περιοριστικά όρια και να επενδύουν με τις απαραίτητες για τους εργαζόμενους εγγυήσεις σε όλα τα κράτη-μέλη της Ε.Ε.<p>
 Αρμόδιο στέλεχος της Επιτροπής διευκρίνισε πάντως ότι αν υπάρξουν σοβαρές επιφυλάξεις από κάποιο μέλος της Επιτροπής δεν αποκλείεται να μετατεθεί η τελική απόφαση για μια από τις επόμενες συναντήσεις της Κομισιόν, αλλά σε κάθε

περίπτωση η Οδηγία αυτή δεν πρόκειται να συναντήσει σοβαρές αντιρρήσεις στην Επιτροπή.<p>
 Αλλωστε, όπως υποστηρίζουν, η Οδηγία αυτή πάει «χέρι με χέρι» με την Εκθεση της επιτρόπου κ. Διαμαντοπούλου, για το δημογραφικό και ηλικιακό πρόβλημα του εργατικού δυναμικού που δημιουργεί σοβαρά προβλήματα στη βιοσιμότητα των ασφαλιστικών οργανισμών και απαιτεί τον «εκσυγχρονισμό των συστημάτων κοινωνικής πρόνοιας».<p>
 Η Οδηγία αυτή βεβαια μετά την έγκρισή της θα χρειασθεί ένα μικρό σχετικά χρονικό διάστημα για να εφαρμοσθεί στις χώρες της ευρωζώνης καθώς σε έναν περίπου χρόνο αρχίζει η κυκλοφορία του εύρω που αναμένεται να διευκολύνει την εφαρμογή της. <p>
 Αυτό σημαίνει ότι θα αναμορφωθεί και η ελληνική νομοθεσία καθώς το κάθε Ταμείο

θα μπορεί να διεκδικήσει την αύξηση των επενδύσεών του στις ευρωπαϊκές χρηματιστηριακές αγορές. <p>
 Η αλήθεια, βέβαια, σε σχέση με την προώθηση της συγκεκριμένης Οδηγίας, έχει και την «άλλη» της πλευρά. Οπως παραδέχονται από την Κομισιόν τα διαθέσιμα των

Ταμείων αποτελούν αυτή τη στιγμή στην Ευρωπαϊκή Ενωση τις μεγαλύτερες δεξαμενές κεφαλαίων, οι οποίες παραμένουν σε πολύ μεγάλο βαθμό στη διάθεση των

κυβερνήσεων, οι οποίες τα χρησιμοποιούν για την κάλυψη των αναγκών τους όσον αφορά την αγορά ομολόγων, ήτοι δημοσίου χρέους...<p>
 Με άλλα λόγια η στροφή των Ταμείων προς τις χρηματιστηριακές αγορές θα διοχετεύσει στις ευρωπαϊκές αγορές ένα πολύ μεγάλο πρόσθετο όγκο κεφαλαίων. Συγκεκριμένα υπολογίζεται ότι μέχρι το 2005 τα Ταμεία θα φθάσουν να επενδύουν 3, 5 τρισ. ευρώ έναντι των 2, 3 τρισ. ευρώ που είναι οι επενδύσεις τους σήμερα. Σύμφωνα με την Κομισιόν η ροή αυτών των κεφαλαίων θα δημιουργήσει ένα πολύ ισχυρό αναπτυξιακό ρεύμα στις ευρωπαϊκές οικονομίες. Βεβαια δεν πρόκειται να ωφεληθούν όλες οι ευρωπαϊκές οικονομίες από το «ρεύμα» αυτό, αλλά κυρίως οι μεγάλες ευρωπαϊκές αγορές χρήματος στις οποίες θα στραφούν οι επενδύσεις αυτές. <p>
 <b>Γ. Αγγέλης<p></b>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
