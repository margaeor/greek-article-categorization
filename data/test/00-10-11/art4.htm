<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



Ζει στο Westwood. Eνα εξάγωνο κατασκεύασμα, δικής του σχεδίασης, πίσω από ένα λόφο έξω από το Μάντσεστερ του Νew Hampshire. Αθέατο από το δρόμο, το «φτωχικό» περιλαμβάνει ένα γήπεδο του σόφτμπολ, μια ανεμοτουρμπίνα που παράγει

το ρεύμα του νοικοκυριού από τον αέρα και ένα μηχανικό σύστημα που μπορεί να σου φέρει μόνο του ένα μπουκάλι κρασί από την κουζίνα στο κρεβάτι. Για διακοσμητικά έχει συλλεκτικά jukebox, κουλοχέρηδες και μια ατμομηχανή 25 τόνων, που κάποτε ανήκε στον Henr yFord. Στο υπόγειο, εκτός από την αίθουσα υπολογιστών υπάρχει ένα χυτήριο, ένα μηχανουργείο και δύο γκαράζ. Στο ένα φιλοξενείται μια Porshe 928 και ένα μαύρο Hummer και στο άλλο δύο ελικόπτερα Endstorm, ένα «απλό», για να πηγαίνει στη δουλειά του και ένα με τουρμπινοκινητήρα για να «πετάγεται» μέχρι το ιδιωτικό του νησί έξω από το Connecticut. Για μεγαλύτερα ταξίδια υπάρχει, στο κοντινό αεροδρόμιο, ένα ιδιωτικό δικινητήριο αεριωθούμενο CitationJet (το οποίο πιλοτάρει και αυτό μόνος του, ενώ οι φήμες λένε ότι για να πάρει το δίπλωμα όχι μόνο πήγε σε ελάχιστα μαθήματα, αλλά στις εξετάσεις διόρθωσε τον εξεταστή, που θεώρησε δύο απαντήσεις του λάθος αποδεικνύοντάς τες σωστές!). Στα πάρτι που γίνονται εκεί μπορεί κανείς να δει από τον George Bush μέχρι το διευθυντή της NASA Dan Goldin. Και όταν η φρουρά τού Λευκού Οίκου βλέπει να κατεβαίνει από το ελικόπτερο κάποιος με τζιν, μποτάκια και στρατιωτικό τζάκετ, δεν ανησυχεί. Ο ιδιόρυθμος κύριος Kamen θα έχει κάποιο καινούργιο project για συζήτηση με τον πρόεδρο.<p>
 Ο κύριος Dean Kamen δεν είναι κάποιος εκκεντρικός μεγαλοχρηματιστής ή τραπεζίτης. Ούτε superstar της ραπ ή ηθοποιός. Ούτε καν νονός της αμερικανικής

μαφίας. Είναι ένας εφευρέτης και οραματιστής. Και το παραδοξότερο όραμά του είναι ότι οι superstar του αιώνα που μπήκε θα είναι οι επιστήμονες! <p>
 Η τεράστια βιβλιοθήκη του σπιτιού του είναι γεμάτη από βραβεία και πτυχία... τιμητικά, αφού είναι αυτοδίδακτος φυσικός! Τίποτα από τα παραπάνω, όμως, δεν τον κάνει να ξεχωρίζει περισσότερο ανάμεσα στους άλλους πολυεκατομμυριούχους του πλανήτη Nasdaq από τον τρόπο που απέκτησε αυτά τα εκατομμύρια. <p>
 Γλιτώνοντας από τα όρια της συμβατικής σκέψης, με το να μη φοιτήσει ποτέ σε κάποιο πανεπιστήμιο, προσπάθησε από την αρχή να σχεδιάσει πράγματα που πίστευε

πως θα έπρεπε να υπάρχουν. Ειδικά όταν όλοι πίστευαν πως κάτι τέτοιο είναι αδύνατο. Οι γνωστοί του λένε πως είναι θέμα χαρακτήρα. Ανυπόμονος από μικρός, αντί να διαβάσει τα μαθήματά του, είχε ξετινάξει την Principia του Νewton για να ξεφτιλήσει τον καθηγητή της Φυσικής του. Αντί να γίνει υπόδειγμα μαθητή, άρχισε να ασχολείται με συστήματα ελέγχου για show ήχου και εικόνας, μετατρέποντας το υπόγειο των γονιών του σε εργαστήριο. Σύντομα άρχισε να δέχεται μεγάλες παραγγελίες από ιδιωτικές και κρατικές εταιρείες και πριν τελειώσει το σχολείο είχε ετήσιο εισόδημα 60.000 δολάρια. Eτσι, όταν χρειάστηκε να επεκτείνει το εργαστήριό του και στο υπόλοιπο σπίτι για το πρώτο

του μεγάλο project, έκανε δώρο στους γονείς του (ο μπαμπάς σχεδίαζε κόμικς και

η μαμά δίδασκε στο Λύκειο) μια κρουαζιέρα. Γυρίζοντας από την οποία βρήκαν όλο

το σπίτι «μεταλλαγμένο». <p>
 Το 1970, όντας ακόμα στο κολέγιο, άκουσε τον αδερφό του, που ήταν φοιτητής Ιατρικής, να λέει πως δεν υπάρχει μια συσκευή που θα μπορούσε να δώσει συγκεκριμένες ποσότητες φαρμάκου ανάλογα με την κατάσταση του ασθενή, χωρίς αυτός να βρίσκεται υπό συνεχή ιατρική παρακολούθηση. Κλείστηκε στο εργαστήριό του και όταν βγήκε κρατούσε το AutoS yringe, την πρώτη αυτόνομη φορητή συσκευή παροχής φαρμάκων, έναν πρόγονο των σημερινών συσκευών παροχής ινσουλίνης για διαβητικούς. Χιλιάδες άνθρωποι δεν χρειάζοταν πια να ζουν σε μόνιμη ιατρική παρακολούθηση και εγκατέλειψαν τα δωμάτια των νοσοκομείων. Παράλληλα, ο ίδιος έβγαλε τα πρώτα του εκατομμύρια, με τα οποία ξανακλείστηκε στο εργαστήριο για να σχεδιάσει ακόμα μερικές πρωτοποριακές ιατρικές συσκευές, οι οποίες έφεραν κι άλλα εκατομμύρια. <p>
 Στα 80's είδε στο δρόμο έναν παράλυτο να προσπαθεί μάταια να περάσει ένα σαμαράκι. Σήμερα, οκτώ χρόνια και 50 εκατομμύρια δολάρια έρευνας αργότερα, παρέδωσε για εξέταση στην Αμερικανική Υπηρεσία Φαρμάκων το Ibot Transporter. Eνα εξάτροχο ρομπότ-καροτσάκι, το οποίο μπορεί εκτός από το να περνά από αμμώδη ή βραχώδη εδάφη, να ανεβαίνει σκάλες, να σηκώνει τον επιβάτη του στο ύψος των ματιών ενός ανθρώπου που στέκεται όρθιος μπροστά του, ακόμα και να κερδίσει τον άνθρωπο αυτό σε αγώνα σπρωξίματος! Το κόστος του θα είναι 20.000 δολάρια, αλλά με αυτό, κανένα σπίτι δεν θα χρειάζεται μετατροπές για να φιλοξενήσει κάποιον με ειδικές ανάγκες. <p>
 Η έρευνα χρηματοδοτήθηκε από τον ίδιο, αφού μόλις οι εταιρείες άκουγαν για ένα

καροτσάκι που θα ανεβαίνει σκάλες, το απέρριπταν λόγω των αποζημιώσεων που θα πλήρωναν σε πελάτες σε περίπτωση που αυτό δεν προέκυπτε πραγματικά τέλειο. Ο Kamen, με το που ολοκλήρωσε τις δοκιμές του, το πήρε στο Παρίσι, έκατσε ο ίδιος επάνω και το οδήγησε από υπόγειο σταθμό του Μετρό στο εστιατόριο του πύργου του Aϊφελ! Οπως λένε και στην εταιρεία Baxter: «Aν έχεις ένα πραγματικά

δύσκολο πρόβλημα, θα πας στον Kamen».<p>
 H τρέλα του, όμως, δεν πάει μόνο για σκαρφάλωμα. Η άποψή του για την ευφυϊα στον αιώνα μας δεν περιορίζεται στο «φτιάξε κάτι που όλοι θα ήθελαν για να τα κονομίσεις, και δεν πα' να είναι και προγραμματιζόμενα μανταλάκια». Πιστεύει πως η τεχνολογία μπορεί να λύσει όλα τα σύγχρονα προβλήματα. Εφτιαξε την ερευνητική ομάδα Deka (στην οποία απασχολούνται πάνω από 170 επιστήμονες, πολλοί από τους οποίους ήρθαν κατευθείαν από το ΜΙΤ), η οποία χρησιμοποιεί εκατομμύρια από τα δικά του δολάρια για να αναπτύξει τεχνολογία που κάθε άλλη εταιρεία δεν θα τολμούσε καν να ακουμπήσει, πόσο μάλλον να χρηματοδοτήσει. «Η τεχνολογία που αναπτύσσουμε είναι πολύ πρωτοποριακή, πολλές φορές ολόκληρα project καταστρέφονται και ξεκινάμε από την αρχή, γι' αυτό προτιμάμε να δουλεύουμε μόνοι μας και να διακινδυνεύουμε τα δικά μας χρήματα παρά ξένα», δηλώνει στο Wired. Eνα τέτοιο project είναι και η συσκευή Stirling. Τα πρώτα σχέδια είναι του 1800 και δείχνουν μια μηχανή που θα μπορεί να χρησιμοποιεί μια οποιαδήποτε πηγή ενέργειας -από κηροζίνη μέχρι κάρβουνο ή ξύλα- για να μετατρέπει το νερό σε πόσιμο, παράγοντας ταυτόχρονα ενέργεια. Κατασκευάζοντας μια τέτοια φτηνή και απλή - φορητή συσκευή, ο Kamen πιστεύει πως θα δώσει τέλος στις επιδημίες που σαρώνουν τις υπανάπτυκτες χώρες και οφείλονται στη μόλυνση του νερού. <p>
 Το μεγαλύτερο του project, όμως, είναι να φτιάξει...καινούργια είδωλα για έναν ολόκληρο πολιτισμό. Το U.S. FIRST (For Inspiration and Recognishion of Science and Technolog y) τού κατέβηκε όταν ανακάλυψε πως τα αμερικανάκια δεν μπορούν να ονομάσουν ούτε έναν ζώντα διάσημο επιστήμονα. «Ο πολιτισμός μας δοξάζει ένα μόνο είδος ανθρώπου. Τους αθλητές. Ολοι οι έφηβοι θα ήθελαν να γίνουν παίκτες του ΝΒΑ και να βγάζουν εκατομμύρια δολάρια. Παρ' ότι αυτό δεν συμβαίνει ούτε με το 1% των παικτών! Αλλά με πολύ μεγαλύτερο ποσοστό επιστημόνων». Ετσι ξεκίνησε το FIRST, σαν μια σταυροφορία που θα μετατρέψει τους επιστήμονες σε ήρωες της γενιάς που αυτήν τη στιγμή κατοικεί τα θρανία, σε pop είδωλα.<p>
 Πώς; Ο ίδιος αλλά και όλοι οι «ισχυροί» φίλοι του χρηματοδοτούν έναν διαγωνισμό για παιδιά του Λυκείου από όλοι τη χώρα. Τα παιδιά συγκροτούν μόνα τους ομάδες και τους παρέχεται τεχνογνωσία, υλικά, επιστημονικοί σύμβουλοι και

500 περίπου δολάρια για να αγοράσουν επιπλέον μηχανήματα, προκειμένου να κατασκευάσουν ρομποτάκια τα οποία θα κοντραριστούν με αυτά άλλων ομάδων σε ένα

είδος ράγκμπι. «Τα παιδιά δεν χρειάζονται περισσότερα βιβλία, υπολογιστές, Iντερνετ και δασκάλους. Χρειάζονται επιστήμονες- πρότυπα και μια πρόκληση. Αυτή του να τα καταφέρουν να φτιάξουν κάτι πραγματικά έξυπνο. Και να περάσουν καλά...», γεγονός που αποδεικνύεται, αφού το όλο εγχείρημα έχει σήμερα 171 ομάδες πιτσιρικάδων σε ένα πρωτάθλημα για ρομποτάκια σε όλη τη χώρα, με μαζορέτες, μπάντες, φιλάθλους και όλα τα σχετικά. Ανάμεσα στους σπόνσορές του βρίσκονται η General Motors, Johnson & Johnson, Motorolla, NASA, Xerox και άλλες (για περισσότερα πληκτρολογείστε www.usfirst.org), οι οποίες βέβαια προσφέρουν υποτροφίες, αλλά και επαγγελματική αποκατάσταση, αφού σκοτώνονται ποια θα πρωτοπάρει τους καλύτερους πιτσιρικάδες.<p>
 Ολα ρόδινα, λοιπόν, στη ζωή του Dean Kamen; Οχι απολύτως. Μπορεί τα projects του να ρολάρουν, να έχει φίλους από τα σχολεία μέχρι το Κογκρέσο και λεφτά για

καμιά δεκαριά ζωές. Μπορεί ο αστέρας της τηλεοπτικής σειράς «ΕR» (ελληνιστί «Στην Εντατική») Noah W yle να ετοιμάζεται να κάνει τη ζωή του ταινία. Κάποιοι από τους επιστήμονες του ΜΙΤ, που μπήκαν στην ομάδα του, έφυγαν τρέχοντας λόγω

της ταχύτητας και έντασης που επιβάλλει στους κατά τα άλλα απολύτως ελεύθερους

συνεργάτες του. «Οταν δεν κοιμάμαι δουλεύω. Το Deka και το FIRST είναι η δουλειά, η οικογένεια και το χόμπι μου. Τα πάντα». Δεν πάει ποτέ διακοπές, δεν

σταμάτησε τη δουλειά για να παντρευτεί. To βασικό του πρόβλημα είναι πως έχει πάρα πολλές ιδέες και μόνο μια ζωή για να δοκιμάσει. Είναι μόλις 49 χρονώ, αλλά...<p>
<b> ΒΑΓΓΕΛΗΣ ΒΑΓΓΕΛΑΤΟΣ<p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
