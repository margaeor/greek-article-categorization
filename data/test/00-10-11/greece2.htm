<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


 26 Σεπτεμβρίου 2000: Ενάμισι ναυτικό μίλι έξω από την Πάρο, το πλοίο που ανήκει στην εταιρεία «Μινόαν Φλάιν Ντόλφιν» συνδέει το (νέο) όνομά του με το πλέον πολύνεκρο ναυάγιο τα τελευταία 35 χρόνια.<p>
 Ποια, όμως, είναι η ιστορία αυτού του πλοίου, όπως είναι καταγραμμένη στον ογκώδη φάκελο που διατηρείται στην αρμόδια υπηρεσία του υπουργείου Εμπορικής Ναυτιλίας; <p>
 30 Σεπτεμβρίου 2000: Μόλις τέσσερις ημέρες μετά το πολύνεκρο ναυάγιο, με εντολή της ανακρίτριας Σύρου Ιωάννας Καραμπάτση ο φάκελος αυτός κατασχέθηκε από τη Διεύθυνση Εμπορικών Πλοίων του ΥΕΝ και βρίσκεται ήδη στο γραφείο του ειδικού εφέτη ανακριτή Σύρου Νικ. Καραδημητρίου. Μάλιστα, στο Δικαστικό Μέγαρο

Σύρου η αίσθηση που πλανάται, είναι ότι «σοβαρές απαντήσεις για τα αίτια της τραγωδίας ίσως βρίσκονται στην ιστορία αυτού του πλοίου».<p>
 Ποια είναι, όμως, αυτή η ιστορία; Οι πληροφορίες εμφανίζουν το (πρώην) «Γκόλντεν Βεργίνα» ως ένα «πολυτραυματισμένο» πλοίο με δύο εκθέσεις στην πλάτη

για «σειρά σοβαρών ελλείψεων σε θέματα ασφάλειας και προβλημάτων στα σωστικά του μέσα και την πυρασφάλεια».<p>
 Η απάντηση που αναζήτησε απεγνωσμένα ο κ. Καραδημητρίου, αλλά όπως λέγεται δεν

βρήκε στο φάκελο του «Σάμινα», είναι αν κατά την επισκευή του πλοίου, που κόστισε 4, 5 εκατομμύρια δολάρια, αντικαταστάθηκαν «τα πεπαλαιωμένα ή και άχρηστα σωστικά μέσα». Κάποιοι επιμένουν, πάντως, ότι τουλάχιστον το 70% του ποσού διατέθηκε για την «αντικατάσταση του ξενοδοχειακού εξοπλισμού».<p>
<b> Η ιστορία του <p></b>
 Στο ογκωδέστατο φάκελο, που νυχθημερόν μελετά ο ανακριτής αναφέρονται, σύμφωνα

με πληροφορίες, τα εξής για το «Γκόλντεν Βεργίνα»: <p>
 - Τον Αύγουστο του 1989 συγκρούστηκε με το «Γεώργιος Εξπρές» στο λιμάνι της Πάρου, με αποτέλεσμα να προκληθεί ρήγμα μήκους 5 μέτρων και πλάτους 50 εκατοστών. Σύμφωνα με πληροφορίες, στο φάκελο αναφέρεται ότι «το ρήγμα δεν επισκευάστηκε, αλλά επουλώθηκε» και το πλοίο συνέχισε το ταξίδι από την Πάρο στον Πειραιά μεταφέροντας 612 επιβάτες.<p>
 - Τον Αύγουστο του 1992 φέρεται ότι ενώ κατέπλεε στο λιμάνι της Σάμου να υπέστη σοβαρή βλάβη στη δεξιά κύρια μηχανή. «Η βλάβη επισκευάστηκε με ίδια μέσα», αναφέρεται σύμφωνα με πληροφορίες, δηλαδή χωρίς ειδικό συνεργείο δυτών.<p>
 - Τον Αύγουστο του 1995 υπόκειται στην ίδια ακριβώς βλάβη στην ίδια μηχανή κατά τον απόπλου από το λιμάνι του Πειραιά.<p>
 - Το Δεκέμβριο του 1994, ύστερα από πρόσκρουση στο λιμάνι της Σάμου, φέρεται να προκλήθηκε ρήγμα στην πλώρη του καραβιού μήκους 2 μέτρων. Οι πληροφορίες εμφανίζουν ως «κενό γράμμα» την απάντηση στο ερώτημα «πώς επισκευάστηκε».<p>
 - Τον Ιούνιο του 1995 η Επιθεώρηση Εμπορικών Πλοίων φέρεται να εισβάλλει στο «Γκόλντεν Βεργίνα» για έκτακτο έλεγχο. Οι αναφορές που, σύμφωνα με δικαστικούς

κύκλους, περιλαμβάνονται στο φάκελο, είναι απαξιωτικές για την κατάσταση του πλοίου σε θέματα ασφάλειας: «Σοβαρές ελλείψεις και προβλήματα σε θέματα ασφάλειας και πυρασφάλειας», φέρονται να διαπιστώνουν οι επιθεωρητές για να καταλήξουν στο συμπέρασμα: «Το "Γκόλντεν Βεργίνα" είναι ένα από τα πλοία της ακτοπλοΐας που αντιμετωπίζει ετησίως μηχανολογικά και ηλεκτρολογικά προβλήματα».<p>
 - Φθινόπωρο του 1995: Η έρευνα που δημοσιεύει το Γερμανικό Ιδρυμα Ερευνας Προϊόντων και Ποιότητας διαπιστώνει ότι 6 στα 10 πλοία της ακτοπλοΐας «είναι ελαττωματικά». Ο κατάλογος συμπεριλαμβάνει και το «Γκόλντεν Βεργίνα», για το οποίο σύμφωνα με πληροφορίες αναφέρει: «Περιλαμβάνει πεπαλαιωμένα ή άχρηστα σωστικά μέσα, έχει ελλείψεις σε θέματα πυρασφάλειας», ενώ φέρεται να χαρακτηρίζει τη γενική κατάσταση του πλοίου «κακή».<p>
 <b>Στην Πάρο<p></b>
 Στον πλούσιο φάκελο του πλοίου δεν περιλαμβάνεται το βασικό: Μια απάντηση για την αντικατάσταση ή επισκευή των σωστικών μέσων κατά την επισκευή του μετά την

αγορά (κόστισε 3, 8 εκ. δολάρια) από τη MFD.<p>
 Ετσι, με το φάκελο ως «ατού», τη μαρτυρία-καταγγελία του μηχανικού Αν. Σορόκα υπό έρευνα, ο ανακριτής προσπαθεί να διαπιστώσει το «αξιόπλοο» του «Σάμινα». Για το λόγο αυτό άλλωστε αναμένεται να μεταβεί και ο ίδιος στην Πάρο (πιθανόν αύριο), στο χώρο του ναυαγίου μαζί με τους δύο νέους πραγματογνώμονες, προκειμένου να δει από κοντά τις διαδικασίες βιντεοσκόπησης του βυθισμένου πλοίου.<p>
 Ο πραγματογνώμονας Βασ. Δημητριάδης, ιδιοκτήτης του καταδυτικού «Μαράκι» και ο

αυτοδύτης Νικ. Λαμπράκος θα επιτελέσουν αυτό το έργο. Μάλιστα, το καταδυτικό του κ. Δημητριάδη διαθέτει υποβρύχιες κάμερες τύπου RΟV, οι οποίες έχουν την ικανότητα να μεταφέρουν την εικόνα που καταγράφουν από το βυθό, απευθείας μέσω

καλωδίων σε ειδικά μόνιτορ-οθόνες μέσα στο σκάφος. Από εκεί ο ανακριτής θα μπορέσει να παρακολουθήσει τις εικόνες από το κουφάρι του «Σάμινα», αλλά και να δίνει εντολές. Οι κάμερες μπορούν να καταγράφουν εικόνες (μόνο στο εξωτερικό μέρος του πλοίου) χωρίς την καθοδήγηση δύτη! <p>
 Οι δύο πραγματογνώμονες, που ορκίστηκαν στον Πειραιά, αναμένεται να μεταβούν στη Σύρο και από κει στην Πάρο. Σύμφωνα με τη διάταξη του ανακριτή κ. Καραδημητρίου που τους όρισε, θα πρέπει μέσα σε 20 ημέρες (υπό κανονικές καιρικές συνθήκες, βέβαια) να παραδώσουν τα συμπεράσματά τους στους αρχικά ορισθέντες εμπειρογνώμονες Ηλία Στεφανάκο και Δημ. Μανιό. Ο κ. Στεφανάκος είχε

την επίβλεψη της πραγματογνωμοσύνης και στο ναυάγιο του «Δύστος», ενώ ο αυτοδύτης Λαμπράκος είχε βιντεοσκοπήσει εικόνες. Ο τεχνικός σύμβουλος κ. Γιάννης Αγγελάκης που ορίστηκε από τον κ. Μαν. Καλαργυρό (υπέβαλε προχθές μήνυση κατά της εταιρείας) για να διενεργήσει εκ μέρους της πολιτικής αγωγής ανάλογη πραγματογνωμοσύνη είχε αναλάβει το ίδιο έργο και στο «Δύστος».<p>
 Μάλιστα, κάποιοι έλεγαν ότι τότε αντιμετώπισε προβλήματα «συνεργασίας» με τους

πραγματογνώμονες, ενώ άλλες πληροφορίες ανέφεραν ότι «είχαν διατυπωθεί ακόμη και υπόνοιες για παραβατικές συμπεριφορές στην ολοκλήρωση της έρευνας».<p>
 Το αδιάβλητο της συγκεκριμένης διαδικασίας απασχολεί έντονα τον εφέτη-ανακριτή, καθώς όπως φαίνεται, οι βασικές απαντήσεις βρίσκονται στο «κουφάρι» του πλοίου. Ετσι, με εντολή του το Πολεμικό Ναυτικό επιβλέπει ακόμη και τις διαδικασίες απάντλησης καυσίμων από το «Σάμινα», που πραγματοποιούν δύτες του Λιμενικού. Το Π.Ν φρουρεί νυχθημερόν το πλοίο προκειμένου να εξασφαλίσει στον ανακριτή ότι «δεν θα αλλοιωθούν ή εξαφανιστούν στοιχεία».<p>
 Οσο για τους μάρτυρες, ο ανακριτής προσπαθεί να συγκεντρώσει τις διευθύνσεις των διασωθέντων, προκειμένου να τους καλέσει για κατάθεση στη Σύρο. <p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
