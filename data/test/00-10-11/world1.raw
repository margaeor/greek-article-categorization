 Ταχύτατη ανασυγκρότηση της Γιουγκοσλαβίας υπόσχεται η Ευρωπαϊκή Ενωση, τη στιγμή που το Βελιγράδι ζητεί να γίνει μελλοντικά μέλος της Ε.Ε. και βλέπει «θετική επίδραση» στο θέμα του Κοσσυφοπεδίου. Αρση των κυρώσεων «μέσα στην εβδομάδα» υπόσχονται και οι ΗΠΑ.
 Ο Γιουγκοσλάβος πρόεδρος, Βόισλαφ Κοστούνιτσα, θα συμμετάσχει το ερχόμενο Σαββατοκύριακο στη σύνοδο κορυφής της Ε.Ε. στο Μπιαρίτζ της Γαλλίας, ύστερα από πρόσκληση του Γάλλου προέδρου, Ζακ Σιράκ.
 Εκπροσωπώντας την προεδρία της Ε.Ε., ο Γάλλος υπουργός Εξωτερικών, Ιμπέρ Βεντρίν, ο οποίος επισκέπτεται το Βελιγράδι, δήλωσε χθες ότι συζήτησε με τον πρόεδρο Κοστούνιτσα τόσο το θέμα της γιουγκοσλαβικής ανασυγκρότησης όσο και το
θέμα του Κοσσυφοπεδίου σε κλίμα «εμπιστοσύνης και φιλίας που επέτρεψε να θιγούν όλα ανεξαιρέτως τα θέματα».
 Σε ό,τι αφορά το Κοσσυφοπέδιο, ο Γάλλος υπουργός Εξωτερικών είπε ότι θα πρέπει
στο μέλλον να αρχίσει διάλογος για το θέμα αυτό. «Εχουμε ένα διεθνή νόμο, πρόκειται για την απόφαση 1244 (του ΟΗΕ). Κατά την άποψή μου η τεράστια δημοκρατική αλλαγή στο Βελιγράδι δεν μπορεί παρά να έχει θετική επίδραση. Ομως
αυτό δεν επιλύει αυτομάτως όλα τα προβλήματα. Είναι απαραίτητος ένας διάλογος.
 Παραδέχθηκε την «ευαίσθητη φύση» του θέματος των προσφύγων.
 Ο Ιμπέρ Βεντρίν εξέφρασε το «θαυμασμό του για τον πρόεδρο Κοστούνιτσα και το σερβικό λαό που μέσα σε μερικές μέρες έγραψαν μαζί μια μεγαλειώδη σελίδα στη δημοκρατική ιστορία της Ευρώπης» και δήλωσε ότι η άρση των κυρώσεων «είναι η ευρωπαϊκή απάντηση στο κουράγιο του σερβικού λαού». Ανήγγειλε επίσης τη δημιουργία μιας «ομάδας εργασίας» της Ε.Ε. που θα αναλάβει τον προσδιορισμό των γιουγκοσλαβικών αναγκών.
 «Η Ευρωπαϊκή Ενωση είναι έτοιμη να συμβάλει, το ταχύτερο δυνατόν, στη διάνοιξη
του Δούναβη και την ανοικοδόμηση των γεφυρών. Κάναμε επίσης προτάσεις για τις προοπτικές προσέγγισης ανάμεσα στην Ομοσπονδιακή Δημοκρατία της Γιουγκοσλαβίας
 Από την πλευρά του, ο Βόισλαφ Κοστούνιτσα δήλωσε ότι στόχος της Γιουγκοσλαβίας
είναι «να γίνει μέλος της Ευρώπης, όχι μόνον ατύπως αλλά και τυπικά και κάποια
μέρα να καταστεί πλήρες μέλος της Ευρωπαϊκής Ενωσης».
 Ο Ιμπέρ Βεντρίν δήλωσε ακόμα ότι η Γαλλία θα αναλάβει «μια πολύ σημαντική δραστηριότητα» για την ανασυγκρότηση της Γιουγκοσλαβίας. «Αυτό μπορεί να συμβεί πολύ γρήγορα, αρκεί οι Γιουγκοσλάβοι φίλοι μας να μας δώσουν το πράσινο
 Η άρση των κυρώσεων της Ε.Ε. προκαλεί δυσαρέσκεια στους αλβανόφωνους του Κοσσυφοπεδίου. «H άρση των κυρώσεων πριν την απελευθέρωση των κρατουμένων και πριν το Βελιγράδι δώσει πληροφορίες σχετικά με τους αγνοούμενους, μπορεί να θέσουν σε κίνδυνο το μέλλο του Κοσσυφοπεδίου και της περιοχής», δήλωσε ο εκπρόσωπος ενός από τα κόμματα των αλβανοφώνων, της Συμμαχίας για το Μέλλον του Κοσσυφοπεδίου.
