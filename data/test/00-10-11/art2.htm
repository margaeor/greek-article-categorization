<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 11 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">


<b>Ε</b>ντεκα ώρες, 5 ημέρες, 25 ημέρες. Είναι οι χρόνοι που χάθηκαν μέχρι να ενημερωθούν και να κινητοποιηθούν οι υπεύθυνοι αλλά και να δημοσιοποιηθεί τελικώς η εξαφάνιση στο αεροδρόμιο της Μαδρίτης των τριών σκίτσων της Πόποβα που ανήκαν στη συλλογή Κωστάκη. <p>
 Κι ας εξηγηθούμε: Eντεκα ώρες μεσολάβησαν μέχρι οι υπεύθυνοι του αεροδρομίου να ενημερώσουν τους αρμόδιους του Κέντρου Τέχνης-Βασίλισσα Σοφία, το οποίο εκπροσωπείται από την ειδικευμένη εταιρεία μεταφορών «Μεράντολα»- για την «απώλεια» των έργων που έντεκα ώρες πριν είχαν φτάσει επιβεβαιωμένα με αεροσκάφος της «Ολυμπιακής» από την Aθήνα στη Μαδρίτη. Πέντε ημέρες μεσολάβησαν έως ότου οι οι Ισπανοί φορείς να ενημερώσουν τους υπεύθυνους του Κρατικού Μουσείου Μοντέρνας Τέχνης στη Θεσσαλονίκη, από όπου προέρχονταν τα έργα, ότι χάθηκαν. Και 25 ημέρες μεσολάβησαν μέχρι να δημοσιοποιηθεί η κλοπή. Εν τω μεταξύ είχαν φυσικά ενημερωθεί οι ισπανικές και οι ελληνικές αρχές, η «Ιντερπόλ», η ελληνική πρεσβεία και όλοι όσοι αναζητούν τώρα τα χαμένα έργα. <p>
 Κοντά σ' αυτά τα χρονικά σημεία, να ακόμα ένα: η 15η Δεκεμβρίου, όταν θα εγκαινιαστεί επισήμως η περιβόητη και πολυαναμενόμενη έκθεση της συλλογής Κωστάκη στη Θεσσαλονίκη, χωρίς τα τρία σκίτσα της Πόποβα αν βεβαίως οι έρευνες

αποδειχτούν άκαρπες. <p>
 Ποιος φταίει για την απώλεια; Οι έρευνες ας ελπίσουμε ότι θα φανερώσουν τους υπαίτιους. Αυτό που ήδη μπορούμε να διαπιστώσουμε είναι μία σειρά παραλείψεων και καθυστερήσεων: <p>
 α) Tα έργα παρ' ότι μεταφέρθηκαν από την Θεσσαλονίκη στην Aθήνα με όλα τα δυνατά μέτρα ασφαλείας, αμπαλαρίστηκαν από την εταιρεία «Μπεργελέ» (εκ των μετρ του είδους στην Ελλάδα) και φορτώθηκαν στο αεροσκάφος της «Ολυμπιακής» με

εξαιρετική προσοχή, ταξίδεψαν ασυνόδευτα-πράγμα που δεν συνηθίζεται.<p>
 β) Οι εκπρόσωποι της εταιρείας «Μεράντολα» φαίνεται ότι δεν ήταν στο αεροδρόμιο εγκαίρως.<p>
 γ) Οι υπεύθυνοι του αεροδρομίου κωλυσιέργησαν κατά απαράδεκτο τρόπο μέχρι να ειδοποιήσουν για την απώλεια, θεωρώντας, όπως είπαν μετά, ότι τα έργα βρίσκονταν κάπου στο αεροδρόμιο! <p>
 Από την πλευρά του ο διευθυντής του ΚΜΣΤ, Μιλτιάδης Παπανικολάου, δηλώνει ότι στην Ελλάδα τηρήθηκαν όλα τα απαραίτητα μέτρα ασφαλείας και προστασίας των έργων. Γιατί ωστόσο δεν συνοδεύονταν; «Συνήθως τα έργα δεν συνοδεύονται», υποστηρίζει ο κ. Παπανικολάου, επικαλούμενος και την έκθεση «Μοντέρνες Οδύσσειες» με τα έργα Ελληνοαμερικανών καλλιτεχνών που «όλα εστάλησαν από την Αμερική ασυνόδευτα». Το θέμα της μετακίνησης των έργων τέχνης «είναι», λέει ο ίδιος, «ένα ανοιχτό πρόβλημα για τα μουσεία -γι' αυτό και πολλά αποφεύγουν να δανείζουν τα μεγάλα τους αριστουργήματα. Τι να κάνεις; Να τα μεταφέρεις ο ίδιος; Πρέπει να 'χεις τουλάχιστον αστυνομική συνοδεία». <p>
 Τα απολεσθέντα έργα, τρία από τα 150 της Πόποβα που όλα ανήκουν στη συλλογή Κωστάκη, ήταν ασφαλισμένα έναντι 60 εκ.δρχ. Δεν ήταν δηλαδή από αυτά που μία ασφαλιστική εταιρεία θα ονόμαζε «ανεκτίμητα». Για ένα μουσείο όμως «όλα τα αντικείμενα που έχει στην κατοχή του είναι πολύτιμα», τονίζει ο κ. Παπανικολάου.<p>
 Η επιστήμη της μεταφοράς<p>
 Το θέμα της κλοπής των τριών σκίτσων ήταν η αφορμή για να ρωτήσουμε πώς ακριβώς γίνεται η μεταφορά ενός έργου τέχνης, τον Νάσο Μπεργελέ. Ο ίδιος είχε άλλωστε φροντίσει για το αμπαλάρισμα και το φόρτωμα των έργων της Πόποβα στο αεροπλάνο της «Ολυμπιακής». Οι δύο αυτές διαδικασίες δεν είναι καθόλου μα καθόλου απλές.<p>
 Αλλά, ας πάρουμε τα πράγματα από την αρχή· από τη στιγμή δηλαδή που το ΥΠΠΟ ή ένα μουσείο αναθέτει τη μεταφορά μιας σειράς έργων τέχνης σε μία εταιρεία, στην εταιρεία «Μπεργελέ» εν προκειμένω. «Το πρώτο που κάνουμε είναι μία εμπεριστατωμένη μελέτη για τα έργα: Tι ευασιθησίες έχουν, τι διαστάσεις, τι ιδιαιτερότητες. Βάσει των συμπερασμάτων μας γίνεται και η συσκευασία. Για τις αρχαιότητες π.χ. χρησιμοποιούνται διπλά κιβώτια με ειδικές επιστρώσεις κατά της υγρασίας, των κραδασμών κ.λπ.».<p>
 Η κατασκευή του κιβωτίου είναι μία άλλη ολόκληρη διαδικασία: «Mελετάμε πώς θα φτιαχτεί για να χωρέσει στο αεροσκάφος. Για μικρά αντικείμενα φτιάχνουμε ένα είδος χειραποσκευής που μπορεί να τη μεταφέρει ο συνοδός του έργου στην καμπίνα των επιβατών. Για τα μεγαλύτερα έργα φροντίζουμε να κατασκευάσουμε ένα

πολύ μεγαλύτερο κιβώτιο, ώστε να είναι ογκώδες για να το διακρίνουν και να το προσέξουν οι μεταφορείς».<p>
 Αυτό ακριβώς έγινε με τα τρία σκίτσα της Πόποβα. Μετά την κατασκευή των κιβωτίων γίνεται η συσκευασία: «Πάμε στο μουσείο, συσκευάζουμε τα έργα, τοποθετούμε στα κιβώτια τις ταμπέλες με τις οδηγίες για την εκφόρτωση, με τις προειδοποιήσεις για την ευθραυστότητα του περιεχομένου, τα φορτώνουμε στο ειδικό αυτοκίνητο κι ενημερώνουμε την Aστυνομία για τη μεταφορά δίνοντάς της όλα τα στοιχεία του αυτοκινήτου». Η Aστυνομία αναλαμβάνει -όπως έγινε και στην

περίπτωση των έργων της Πόποβα- να συνοδεύσει το αυτοκίνητο μέχρι το αεροδρόμιο, παρακολουθώντας και την εκφόρτωση.<p>
 <b>«Eίχαν οδηγίες για την Πόποβα»<p></b>
 Το επόμενο στάδιο είναι η φόρτωση στο αεροσκάφος, την οποία ο κ. Μπεργελές φροντίζει να την παρακολουθήσει προσωπικά, εκδίδοντας γι' αυτό ειδική άδεια πίστας και ενημερώνοντας σχετικά τους τεχνικούς: «Για τα έργα της Πόποβα π.χ. έδωσα οδηγίες πώς να τοποθετηθούν. Τα έβαλαν στην κλιματιζόμενη αποθήκη 1 του αεροσκάφους. Μετά πήρα τα χαρακτηριστικά και τον τύπο του αεροσκάφους και ειδοποίησα σχετικά την εταιρεία "Μεράντολα"».<p>
 Αυτή είναι και η συνήθης πρακτική: ο ίδιος επιβλέπει τη φόρτωση, δίνοντας αυστηρότατες οδηγίες ώστε να μην τοποθετηθούν πάνω από τα ειδικά κιβώτια άλλες

αποσκευές. Επιπλέον, αν π.χ. πρόκειται για πίνακα που έχει ευαίσθητο καμβά, δίνονται οδηγίες για την τοποθέτησή του οριζόντια προς τη διεύθυνση του αεροσκάφους, ώστε να ελαχιστοποιείται ο κίνδυνος από τους κραδασμούς! <p>
 Σχεδόν πάντα επιλέγεται η λύση του αεροπλάνου: «Eργα τέχνης μεγάλης αξίας», λέει ο κ. Μπεργελές «δεν μεταφέρονται με κοντέινερς, ούτε με πλοία. Τέτοια ταξίδια δεν τα καλύπτει η Aσφάλεια. Ξέρετε τι έχει συμβεί μερικές φορές στα καράβια; Παραβίασαν το κοντέινερ, έκλεψαν τα έργα και πέταξαν το κοντέινερ στη

θάλασσα. Μετά είπαν πως ήταν ατύχημα λόγω καιρικών συνθηκών... Γι' αυτό κι εγώ

επιλέγω πάντα πτήσεις και μάλιστα σε απ' ευθείας γραμμή: από την Ισπανία μας είχαν ζητήσει τα έργα της Πόποβα να σταλούν με (τη φθηνότερη) «Ιμπέρια». Αρνήθηκα διότι η «Ιμπέρια» πήγαινε πρώτα από τη Βαρκελώνη. Και ακόμα γιατί μου

έχει τύχει σε αποστολή αρχαιοτήτων από μουσείο της Μαδρίτης με τις ισπανικές αερογραμμές, να έχουν τοποθετήσει πάνω από τα κιβώτια...ψάρια! ».<p>
 Συνηθέστατη πρακτική είναι τα έργα τέχνης να συνοδεύονται. Οταν ένα τέτοιο φορτίο που προέρχεται από ελληνικό μουσείο φεύγει από την Ελλάδα, συνοδεύεται συνήθως από υπαλλήλους του ΥΠΠΟ. Σ' εκείνους παραδίδονται από την εταιρεία μεταφορών όλα τα στοιχεία για το πού και πώς τοποθετήθηκαν τα κιβώτια στις αποσκευές. «Υπάρχουν», λέει ο κ. Μπεργελές «συνοδοί που απαιτούν και από μόνοι

τους να μην τοποθετούνται δίπλα στα κιβώτια τρόφιμα ή ηλεκτρικές συσκευές».<p>
 Οσο διαρκεί η πτήση η εταιρεία μεταφορών έχει την υποχρέωση να ενημερώσει σχετικά τους συναδέλφους της στη χώρα προορισμού του αεροσκάφους καθώς και την

Aσφάλεια του εκεί αεροδρομίου, την Aστυνομία της χώρας ή κατά περίσταση την «Ιντερπολ». Εκείνοι με τη σειρά τους οφείλουν να περιμένουν στο αεροδρόμιο τη συγκεκριμένη πτήση (πράγμα που δεν έγινε στην Ισπανία). «Υπάρχουν συνοδοί έργων τέχνης που αρνήθηκαν να τα παραδώσουν, επειδή στο αεροδρόμιο δεν υπήρχαν

δυνάμεις Aσφαλείας».<p>
 Ο κ. Μπεργελές επιβεβαιώνει ότι δεν υπάρχει περίπτωση έργα αξίας να ταξιδεύουν

ασυνόδευτα. Αυτή πιστεύουμε πως ήταν η ελληνική παράλειψη στην περίπτωση των απολεσθέντων σκίτσων. Για τις υπόλοιπες παραλείψεις... φρόντισαν, όπως τουλάχιστον φαίνεται μέχρι στιγμής, οι Ισπανοί υπεύθυνοι του αεροδρομίου της Μαδρίτης! <p>
 <b>Ν.ΧΑΤΖΗΑΝΤΩΝΙΟΥ <p></b>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
