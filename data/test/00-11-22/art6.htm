<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη   22/11/2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">

<b> Ο</b>ι ανοιξιάτικες ημέρες του φθινοπώρου κάνουν τις πορτοκαλιές και τα λουλούδια να ανθίσουν λίγες ημέρες πριν από τα Χριστούγεννα. Αν και βιολογική διαδικασία, που οι ειδικοί αποκαλούν «στρες των φυτών», η παραδοξότητα οφείλεται στη θερμοκρασιακή αναστροφή που προκύπτει από την πολιτική κακοδιαχείριση. Αν κι αυτό δεν λέει τίποτε, ας κοιτάξουμε γύρω μας, στις πέρα γειτονιές του Παγκόσμιου Χωριού: πλημμύρες στη Βρετανία, κυκλώνες στη ΝA Aσία,

λευκές αρκούδες στους Πόλους που δεν βρίσκουν τα παγόβουνά τους εκεί που τα 'χαν αφήσει χθες γιατί αυτά ξεκόβουν και πλέουν προς τον Iσημερινό. Ολα αυτά αποτελούν τη σκηνογραφία μιας τραγωδίας, που το σενάριό της βρίσκεται στην «κοινωνικοποίηση» της παράνοιας, στη μαζικότητα μιας εντελώς ατομικής ψυχοπάθειας που έγινε κοινωνικό σύμπτωμα με επιπτώσεις για όλους. Είναι η παράνοια του πολυπληθούς κοινού, το οποίο καταναλώνει με ειδησεογραφική βουλιμία τις φυσικές καταστροφές, πρωταγωνιστεί σ' αυτές ως θύτης του εαυτού του, αντιλαμβάνεται ότι για όλα φταίει το έλλειμμα δημοκρατίας (οι ελίτ κυβερνούν, όχι «ο λαός»), αλλά είναι έτοιμο να επιβάλει «πολιτικό κόστος» σε όποιον πολιτικό τολμήσει να διαταράξει το λαϊκό κομφορμισμό αναχαιτίζοντας τη διαδικασία της οικολογικής καταστροφής. Συνοπτικά, έχουμε μπροστά μας το παράδοξο φαινόμενο να μη θέλει να σωθεί κάποιος που κάνει τα πάντα για να σώνεται.<p>
 Αυτή η ψυχασθένεια έχει την πολιτική της διάσταση. Που ξεδιπλώνεται σε πολλά μέτωπα, αλλά και στη Χάγη, όπου μέχρι τα τέλη του Νοέμβρη κορυφαίοι παράγοντες

της πολιτικής και επιχειρηματικής «ζωής» θα συζητούν για τα μέτρα που πρέπει να ληφθούν προκειμένου να αντιμετωπιστεί το καταστροφικό φαινόμενο του θερμοκηπίου. Η διάσκεψη της Χάγης λέγεται ότι είναι «η τελευταία ευκαιρία» -δήλωση του γραμματέα της- για να εφαρμοστούν, επιτέλους, οι αποφάσεις του Κιότο του 1997 για τον περιορισμό των καυσαερίων. Αν και οι ολλανδικές οργανώσεις ακτιβιστών είχαν προαναγγείλει ενέργειες άμεσης δράσης που θα υπογράμμιζαν τη λαϊκή βούληση να σταματήσει η άθλια περιβαλλοντοκτόνος πολιτική διαχείριση, δεν έγιναν σπουδαία πράγματα. Πέραν των αγαθών προθέσεων,

η κοινωνία δεν μπόρεσε να αναλάβει τις ευθύνες της, τέντωσε το δάχτυλο κι έδειξε πάλι τους εκλεγμένους εκπροσώπους της από τους οποίους περιμένει λύσεις. Ομως, έχει δικαίωμα κανείς να περιμένει λύσεις από τους ταχυδακτυλουργούς της διαπλοκής; <p>
 Αν ανατρέξουμε στην περίπτωση της βρετανικής πολιτικής, με την πλούσια ανθρωποκτόνο περιβαλλοντική πρακτική (12.000 νεκροί το Δεκέμβριο του 1952 από την τραγική όξυνση του «smog», 1.000 νεκροί το Μάιο του 1956 από την ίδια αιτία, και έκτοτε, στατιστικά τακτοποιημένοι καταμετρώνται 24.000 νεκροί ετησίως από περιστατικά που σχετίζονται με την ατμοσφαιρική ρύπανση) θα βρούμε

τον υπουργό Περιβάλλοντος Harold Macmillan να δηλώνει το 1953 στη Βουλή ότι «μπορεί να φαίνεται γελοίο, αλλά προτείνω να σχηματίσουμε μια επιτροπή για επείγοντα οικολογικά ζητήματα. Δεν θα πετύχουμε πολλά πράγματα, αλλά θα δείξουμε ότι μας απασχολεί το ζήτημα, κι αυτό είναι η μισή νίκη».<p>
 Νίκη; Για ποιον; «Υπάρχουν τεράστιες οικονομικές παράμετροι στο περιβαλλοντικό

πρόβλημα» είχε πει ο Macmillan, αποκαλύπτοντας εμμέσως για τη νίκη ποιων μιλούσε, αν και σήμερα είναι πλέον αυτονόητο ότι οι οικονομικές προτεραιότητες

προηγούνται των περιβαλλοντικών αναστολών. Γιατί κολλάμε στον... αρχαίο Macmillan; Φυσικά δεν ήταν ο μόνος που κινήθηκε στα όρια του πολιτικού ρεαλισμού, αλλά ήταν ο πρώτος που αναγνώρισε ότι κανένας κυβερνητικός ελιγμός δεν είναι ικανός να βγάλει το λαϊκό αίσθημα από το κομφορμιστικό του τέλμα, τολμώντας να καταγγείλει το λαό ως τον έσχατο ένοχο για την οικολογική τραγωδία -όχι τους πολιτικούς, που, στο κάτω κάτω, βρίσκονται εκεί που βρίσκονται για να διαχειριστούν τις οικονομικές προτεραιότητες κι όχι για να σώσουν τον Will y.<p>
 Πρόσφατα, σε δημόσια ομιλία του, κάποιος δρ Mick Kell y, του βρετανικού Γραφείου Κλιματολογικών Ερευνών, είπε ότι «το οικοσύστημα χρειάζεται ένα νέο είδος πολιτικού για να σωθεί». Και διευκρίνισε: «Eνός πολιτικού δηλαδή, που να

ενδιαφέρεται για τις μελλοντικές γενιές. Που να θέτει νέες προτεραιότητες απαντώντας έμπρακτα στο ερώτημα: Mπορούμε να σώσουμε το μελλοντικό άνθρωπο; Ή μήπως πρέπει να σκοτώνουμε ανθρώπους απλώς και μόνο επειδή κοστίζει να τους σώσουμε»; <p>
 Ερωτήματα όμως που γεννούν άλλα: Θα έπρεπε αλήθεια να υπάρχει η απειλή του «πολιτικού κόστους» εναντίον εκείνων που θα τολμούσαν να διαταράξουν την ευδαιμονία των ανέσεων υιοθετώντας σκληρά μέτρα αντικαπιταλιστικής διαχείρισης

του περιβάλλοντος; Κι ακόμη περισσότερο, μήπως το σχιζομητροπολιτικό ον δεν είναι αποκύημα φαντασίας του εξωκοινοβουλευτικού σχολιασμού, αλλά πανταχού παρόν στις βιομηχανικές κοινωνίες; Και, τέλος, δεν θα όφειλαν οι οργανώσεις πολιτών και εργαζομένων, αντί να ζητούν καταναλωτική προστασία και μισθολογικές αναπροσαρμογές, να απαιτούσαν πρώτα ριζοσπαστικοποίηση της πολιτικής διαχείρισης με ασυλία του οικοσυστήματος από την καπιταλιστική λογική; <p>
 Η όξυνση του φαινομένου του θερμοκηπίου αποδεικνύει ότι τίποτε απ' όλα αυτά δεν συμβαίνει -το αντίθετο παίζει: εδώ, ανοίγει ο κύκλος της ψυχοπαθολογίας του αναπτυγμένου καπιταλισμού. Το life st yle που ξεδιπλώνεται ανάμεσα στον αισθησιασμό των ανέσεων και τη βιαιότητα της πλεονεξίας λιώνει τα παγόβουνα στους Πόλους. Η μονοδιάστατη κοινωνία εξαίρει την ατομικότητα και κάνει τις πορτοκαλιές να ανθίσουν χειμωνιάτικα. Ο εγωιστικός προσδιορισμός της προσωπικότητας κάνει -για παράδειγμα- τους Αμερικανούς να εκλύουν το 25% των «greenhouse gases», αν και ως λαός δεν ξεπερνούν το 4% του παγκόσμιου πληθυσμού. Φυσικά, δεν θα μπορούσε να είναι αλλιώς: αυτός ο άνθρωπος είναι το πολιτιστικό προϊόν του αναπτυγμένου καπιταλισμού, αλλοτριωμένος, κι από πάνω κατηγορηματικός για τις τραγικές επιλογές του. Θα μπορούσε κανείς να πει (έστω, εννοώντας τον εαυτό του απ' έξω), «είμαστε όλοι συνεργοί σε ένα έγκλημα

που το καταδικάζουμε».<p>
 <b>AXIΛΛEAΣ ΦAKATΣEΛHΣ</b><p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
