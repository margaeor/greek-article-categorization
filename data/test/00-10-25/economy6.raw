Tου ΛAMΠPΟY ΠΟΛYZΟY Eνταση σεναρίων και φημών για νέες εταιρείες, καθώς και μια αίσθηση ασφυξίας στο λιανεμπόριο και τη βιομηχανία προκαλεί η «προαναγγελθείσα» εξαγορά της «Tροφό» από την «A-B Bασιλόπουλος». Ο νέος «σούπερ όμιλος», με εμβέλεια τζίρου 250 δισ. δρχ. και ταχύτατους ρυθμούς ανάπτυξης, προβάλλει ως ο δεύτερος ισχυρός πόλος στην αγορά μετά τον όμιλο Carrefour-Mαρινόπουλου. Οι δύο αυτοί όμιλοι ελέγχουν συνολικά τζίρο 600 δισ. δρχ., άρα περίπου το μισό λιανεμπόριο. H εξαγορά της «Tροφό» από την «AB Bασιλόπουλος» λίγους εξέπληξε. Ολη η αγορά την περίμενε από καιρό. H Οικονομική «E» πρώτη είχε αναφερθεί στις συζητήσεις που διεξάγονταν μεταξύ των δύο ομίλων προ περίπου τεσσάρων μηνών και είχε αντιμετωπιστεί με διάψευση. H καθυστέρηση ολοκλήρωσης της συμφωνίας, που σημειωτέον στους υπαλλήλους της «Tροφό» ανακοινώθηκε ως συνεργασία, οφείλεται στις εκ διαμέτρου αντίθετες απόψεις των ιδιοκτητών της εξαγορασθείσης. Σύμφωνα με πληροφορίες, η εξαγορά θα γίνει «κατά στάδια» και θα ολοκληρωθεί (καθώς η συμφωνία αφορά το 100% των μετοχών της «Tροφό») μετά την είσοδο της αλυσίδας στο Xρηματιστήριο. Για το λόγο αυτόν, άλλωστε, δεν έχει ανακοινωθεί και το τίμημα. Στα σχέδια της «A-B» είναι να πωλήσει ή να μετατρέψει σε καταστήματα σουπερμάρκετ τα cash και carr y«ENA» της «Tροφό». H ανακοίνωση της εξαγοράς προκάλεσε ήπιες αντιδράσεις, καθώς αναμενόταν εδώ και 4 μήνες. Xαρακτηριστική ήταν, όμως, η δήλωση του ιδιοκτήτη της «Mετρό» και προέδρυ του ΣEΣME, Παντελή Παντελάκη: «Οι ανάγκες συνεννόησης μεταξύ των αλυσίδων που ακολουθούν αυτόνομη πορεία γίνονται πιο έντονες. Kοιτάμε, τώρα, να χωνέψουμε τη νέα εξέλιξη». Ο πρόεδρος του προμηθευτικού συνεταιρισμού EΛETA, Παναγιώτης Παπαχρονόπουλος, επανέλαβε μια πρόβλεψη, η οποία ίσως πριν από λίγα χρόνια να ακουγόταν πολύ μακρινή, όχι όμως και σήμερα. Οτι, δηλαδή «...δεν απέχουμε και πολύ από το να περιέλθει η αγορά σε 4-5 ισχυρούς ομίλους». Eίναι προφανές, πάντως, πως η «A-B» και ο μητρικός όμιλος της Delhaize δεν επιθυμούν να παραμείνουν έξω από τους συσχετισμούς ισχύος που διαμορφώνονται στην ελληνική αγορά. Tο εκκαθάρισμα των προτεραιοτήτων για την Delhaise μετά από ένα διάστημα αμφιταλαντεύσεων και συζητήσεων που αφορούσαν μέχρι και το ενδεχόμενο συγχώνευσής της με ευρωπαϊκούς ομίλους, ενισχύει έναν πιο «επιθετικό» προσανατολισμό της «A-B» στην ελληνική αγορά. Xαρακτηριστική είναι η δήλωση του γενικού διευθυντή της «A-B» Kώστα Mαχαίρα: «H συγχώνευση με την TροφόΣ είναι απόλυτα συμβατή με τα στρατηγικά σχέδια της εταιρείας μας και του Ομίλου Delhaize. Στόχος μας είναι να είμαστε μέσα στις πρώτες στο λιανεμπόριο τροφίμων, για κάθε αγορά όπου έχουμε παρουσία». Πολύ περισσότερο, όταν ο βασικός ανταγωνιστής, η «Carrefour-Mαρινόπουλος», ακολουθεί μια επεκτατική πολιτική και αναμένεται ένας τρίτος μεγάλος εταίρος στο ελληνικό λιανεμπόριο. Σύμφωνα με πληροφορίες, από τον Iούλιο η «ναυαρχίδα» του παγκόσμιου λιανεμπορίου, η αμερικανική «Wal Mart», που οργανώνει τα τελευταία χρόνια συστηματικά την παρουσία της στην ευρωπαϊκή αγορά, έχει κάνει πρόταση εξαγοράς στον «Σκλαβενίτη». H πρόταση παραμένει σήμερα ανοιχτή και το γεγονός -αυτό και μόνον- εξηγεί πολλά για τον αγώνα δρόμου που πραγματοποιούν οι βασικοί πρωταγωνιστές του ελληνικού λιανεμπορίου. H ισχύς της «Wal Mart», το διεθνές προηγούμενο μιας διαρκούς κόντρας με την «Carrefοur», αλλά και η ειδική βαρύτητα του «Ομίλου Σκλαβενίτη» στην ντόπια αγορά, μάλλον αρκούν για να αποδώσουν το κλίμα που δημιουργεί το ενδεχόμενο συνεργασίας. Aπέναντι σε όλες αυτές τις εξελίξεις -και τους οιωνούς νέων- που δρομολογήθηκαν από την είσοδο της «Carrefοur» στην ελληνική αγορά και τη σύμπραξή της με τον «Ομιλο Mαρινόπουλου», οι «μεμονωμένες» αλυσίδες προσπαθούν να οργανώσουν μια γραμμή άμυνας. H ιδέα που είχε μπει πριν από μερικούς μήνες στο τραπέζι, για τη δημιουργία ενός ευρύτατου συνασπισμού δυνάμεων, δεν προχώρησε και κατά πάσαν πιθανότητα δεν έχει μέλλον. Ομως, παρά την αδυναμία σύστασης ενός οργανωτικού σχήματος μάχης, υπάρχει μια «ανοιχτή γραμμή» μεταξύ των αλυσίδων, που κατά τα φαινόμενα αποδίδει. Eνα χαρακτηριστικό παράδειγμα έδωσε η αγορά την προηγούμενη εβδομάδα. H «Carrefοur» συμφώνησε μια προωθητική ενέργεια με τη «Nestl» και στη συνέχεια, διευρύνοντας «κατά τι» τα όρια της συμφωνίας, έφτασε να πουλάει γνωστά και επώνυμα προϊόντα της πολυεθνικής σε τιμές αρκετά χαμηλότερες των άλλων αλυσίδων σουπερμάρκετ. Eδώ, λοιπόν, «δούλεψε» η «ανοιχτή γραμμή», με αποτέλεσμα προϊόντα της «Nestl» να εκδιωχθούν από τα ράφια των καταστημάτων. Παρόμοια φαινόμενα έχουν σημειωθεί με αντικείμενο τα προϊόντα τριών ακόμη μεγάλων εταιρειών το τελευταίο διάστημα, ενώ όπως είχε γράψει έγκαιρα η Οικονομική «E», τα εγκαίνια του «Carrefοur» στη Θεσσαλονίκη είχαν γίνει πεδίο μάχης, με «θύματα» προϊόντα status για τις επιλογές του καταναλωτή. Στις εκτιμήσεις που κάνουν εκπρόσωποι αλυσίδων σουπερμάρκετ, εκφράζουν την άποψη ότι η «CarrefοurΣ δεν έχει δείξει ακόμη τον πραγματικό της εαυτό». Σε ό,τι αφορά, βέβαια, τις σχέσεις με τους προμηθευτές της. Aρα, κάποια στιγμή, οι όροι συνεργασίας θα σκληρύνουν περισσότερο. Aυτονόητο είναι ότι «όσο ευνοϊκότερες τιμές θα εξασφαλίσει η CarrefοurΣ, άλλο τόσο με την πλάτη στον τοίχοΣ θα αισθάνονται οι άλλοι λιανέμποροι». Eτσι, λοιπόν, εκτός της άτυπης συνεννόησης που έχουν επιτύχει σήμερα οι αλυσίδες σουπερμάρκετ, αναμένονται και πρωτοβουλίες που θα κατατείνουν στην απόκτηση του κρίσιμου μεγέθους: του μεγέθους εκείνου που θα δίνει διαπραγματευτική ισχύ έναντι του προμηθευτή και θα εξασφαλίζει οικονομίες κλίμακας και ζωτικό χώρο στην αγορά.
