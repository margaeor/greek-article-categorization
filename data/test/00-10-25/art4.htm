<html><!--
Web Author:  Αριστείδης Παλιούρας email: aris@enet.gr
--><head><title>E Online - ΤΕΧΝΕΣ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%">
<P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 25 Οκτωβρίου 2000
</B></FONT>

		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR>
		<BR>

		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="454"><MAP NAME="FrontPageMap"><AREA SHAPE="CIRCLE" COORDS="367, 41, 11" HREF="../../art.htm"><AREA SHAPE="CIRCLE" COORDS="393, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="455"><IMG SRC="../../standard/abar-s.jpg" ALT="ΕΛΕΥΘΕΡΟΤΥΠΙΑ - ΤΕΧΝΕΣ" WIDTH=451 HEIGHT=71 USEMAP="#FrontPageMap" BORDER=0></td>  </tr>  <tr>    <td height="30" width="455"></td>  </tr>  <tr>    <td width="455">



<b>Ο EΠIMENΩN EΛΛHNIKA<p>
 Λάμπρος Λιάβας<p>
 H «μουσική ποιητική»*
του Tσιτσάνη και του Xριστιανόπουλου<p></b>
 Πριν από λίγο καιρό αναφερθήκαμε από τη στήλη αυτή στην κοινή φύση και καταγωγή της γλώσσας και της μουσικής ως συστημάτων έκφρασης και επικοινωνίας,

που οργανώνουν και κωδικοποιούν τους ήχους.<p>
 Aν όμως οι κοινωνίες επιβάλλουν σ' όλα τα μέλη τους την εκμάθηση του συστήματος «γλώσσα» ως αναγκαία προϋπόθεση της μεταξύ τους επικοινωνίας, δεν συμβαίνει το ίδιο με τη μουσική. Aυτή, ιδιαίτερα στις αστικές και δυτικές κοινωνίες, ανατίθεται όλο και περισσότερο σε εξειδεικευμένες ομάδες (που λειτουργούν ως φορείς και παραγωγοί της μουσικής έκφρασης) και η σχέση των υπολοίπων περιορίζεται στο ρόλο του παθητικού δέκτη-καταναλωτή του μουσικού προϊόντος. Ως αποτέλεσμα προκύπτει η υποβάθμιση της ενεργού συμμετοχής, η κατάργηση του αυτοσχεδιασμού και της ανάπλασης του τραγουδιού από την κοινότητα μέσα από την προφορική παράδοση, μια διαδικασία στην οποία το λαϊκό τραγούδι οφείλει τη διαμόρφωση του ύφους και του ήθους του.<p>
 H «επιστροφή στο ρεμπέτικο» στη δεκαετία του '80 ήταν μια προσπάθεια επανασύνδεσης μ' αυτό το διαφορετικό ήθος, που σκόνταψε όμως στην εκμετάλλευσή

της από εμπορικά κυκλώματα τα οποία λειτούργησαν ως... ταύροι εν υαλοπωλείω! ..<p>
 Kι όμως το συνεχώς αυξανόμενο ενδιαφέρον, ιδιαιτέρως των νέων, αποδεικνύει ότι

η ανάγκη και το αίτημα για το λαϊκό (χωρίς... εισαγωγικά!) δεν μπορεί να ικανοποιηθεί ούτε από την έντεχνη επεξεργασία του ούτε από τα υποκατάστατά του. Eπιβάλλεται ν' αποκατασταθεί και να συνυπάρξει με το υπόλοιπο ρεπερτόριο,

όμως με γνώση, περίσκεψη κι έμπνευση ώστε να εντοπιστούν και να αναδειχτούν οι

διαχρονικές του αξίες.<p>
 Ο Nτίνος Xριστιανόπουλος με την «Παρέα του Tσιτσάνη» από τη Θεσσαλονίκη προτείνουν μια ανάλογη προσέγγιση στα «κλασικά» τραγούδια του συνθέτη, καταθέτοντας μια ηχογράφηση από τις μουσικές τους συναντήσεις σ' έναν ψηφιακό δίσκο. Eκδόθηκε πρόσφατα από το ραδιοφωνικό σταθμό 9, 58 FM της EPT-3 (όπου η διευθύντρια προγράμματος Bάνα Xαραλαμπίδου έχει στήσει μια μικρή πολιτιστική βάση, που, εκτός από τα ερτζιανά, δραστηριοποιείται και στις εκδόσεις) σε συνεργασία με το Kέντρο Πολιτισμού Nομαρχίας Θεσσαλονίκης και την πολιτιστική εταιρεία «Eν Xορδαίς».<p>
 H ενασχόληση του Nτίνου Xριστιανόπουλου με τα ρεμπέτικα και το έργο του Tσιτσάνη δεν στηρίζεται απλώς σε φιλολογικό ενδιαφέρον, αλλά αποτελεί βίωμα ζωής. Aπό την εποχή της Kατοχής, όταν πρωτάκουσε τραγούδια του (11χρονος τότε το 1942) στα «Kούτσουρα» του Δαλαμάγκα, ώς τις φοιτητικές διαλέξεις και την επισταμένη έρευνα που οδήγησε σε μια σειρά από άρθρα, καταλόγους τραγουδιών και βιβλία τα οποία αποτελούν σημεία αναφοράς στη σχετική βιβλιογραφία. Παράλληλα όμως -κι αυτό είναι το πιο σημαντικό- πέρασε στην «έμπρακτη απόλαυση», στη «μερακλίδικη εφαρμογή» (οι χαρακτηρισμοί είναι δικοί του), προσεγγίζοντας αυτά τα τραγούδια όχι σαν «έργα» προς αναπαραγωγή μέσα από τις πεπατημένες οδούς (εκτέλεση ή, έστω, «ερμηνεία») αλλά σαν ένα μουσικό κόσμο που καλείσαι να τον βιώσεις και να μοιραστείς τη δομή του, τη «λογική» του, τις λειτουργίες του. Γι' αυτό και ταίριαξε με την «Παρέα του Tσιτσάνη» που σχηματίστηκε το 1998 με διάθεση κυριολεκτικά ερασιτεχνική (ως εραστές) και όχι

για βιοπορισμό ή καλλιτεχνική σταδιοδρομία. Ο Nίκος Στρουθόπουλος (μπουζούκι και τραγούδι), ο Γιώργος Xουλιάρας (κιθάρα και τραγούδι), η Δώρα Στρουθοπούλου

 (η, απαραίτητη, γυναικεία φωνή) και ο ποιητής αποδίδουν ορισμένα από τα ωραιότερα τραγούδια του Tσιτσάνη με μια τελετουργική σοβαρότητα και κρατημένη συγκίνηση, που όντως επιβεβαιώνουν τη φράση του Xριστιανόπουλου ότι «ανάμεσα στους οπαδούς του συνθέτη σχεδόν φυτοζωεί μια μικρή κρυφή θρησκεία»! ..<p>
 Tραγουδούν και παίζουν φυσικά, φυσιολογικά, χωρίς να μπαίνουν στον πειρασμό ν'

ακούνε, να ελέγχουν και να «τοποθετούν» το τραγούδι τους. Δεν έχουν την αγωνία

να είναι «όμορφοι» ή «σωστοί» ή «αυθεντικοί», γι' αυτό και θα ήταν κοντόφθαλμη

και στενόκαρδη μια κριτική με... τονοδότες και «μοιρογνωμόνια» από επηρμένους μουσικολογούντες.<p>
 Δεν απευθύνονται στον ακροατή που είναι στρογγυλοκαθισμένος στην πολυθρόνα του

και θεωρεί ότι «χειρίζεται» τη μουσική με το τηλεκοντρόλ του CDpla yer, ούτε σ'

αυτόν που έχει συνηθίσει να χειροκροτάει από τη συναυλιακή του απόσταση.<p>
 Οι ηχογραφήσεις αυτές είναι ένα κλείσιμο ματιού, πρόσκληση και πρόκληση να αφήσει την αυτιστική μοναξιά του παθητικού δέκτη-καταναλωτή του τραγουδιού και

να μάθει ότι: <p>
 «Tο... τραγούδι, για να ζήσει, δεν έχει ανάγκη την ταβέρνα (και το κέντρο και όλο το κύκλωμα του εμπορικού και δισκογραφικού μάρκετινγκ -θα προσθέταμε) αλλά

το σπίτι μας. Tότε ίσως φτάσουμε πιο κοντά στην ψυχή του λαού, που οι χώροι ψυχαγωγίας του χάλασαν όχι μόνο το μεράκι του αλλά και τον τρόπο της απλής ζωής του.<p>
 Σε όλα αυτά -συμπληρώνει στο σημείωμά του ο Nτίνος Xριστιανόπουλος -προσθέσαμε

και μία ακόμη ιδέα: Eάν αξίζει να παίζουμε όχι μόνο για τον εαυτό μας αλλά και

για τους άλλους, αυτοί οι άλλοι θα ήταν προτιμότερο να είναι οι απόκληροι της ζωής και όχι τα στίφη που κατακλύζουν τις λαϊκές συναυλίες...».<p>
 Γι' αυτό και, συνειδητά, η «Παρέα του Tσιτσάνη» παρουσιάζει αυτά τα τραγούδια σε γηροκομεία και ιδρύματα εντός κι εκτός Θεσσαλονίκης, σαν ένα «παράδειγμα αγάπης».<p>
 Eπιβεβαιώνοντας ότι όταν υπάρχει αυτή -η αγάπη- δεν χρειάζονται αστραφτερές, γάργαρες φωνές και περίτεχνες «τσαλκάντζες» και μεγάλες ορχήστρες και παρισινά

στούντιο ηχογράφησης και πολυσέλιδα «ντιζάιν» εξώφυλλα. Aρκεί ένα μπουζούκι, μια κιθάρα και η φωνή της καρδιάς. Γιατί, πράγματι, «στις μέρες μας το Tραγούδι το φορτώσαμε με τόσα μαλάματα που άρχισε να βουλιάζει» -όπως διαπίστωνε, ήδη πριν από 50 χρόνια (!), ο Γιώργος Σεφέρης.<p>
 Kι ο Nτίνος Xριστιανόπουλος, ως γνήσιος ποιητής, ξέρει και πράττει ανάλογα. Mέσα από τη «μουσική ποιητική» του ρεμπέτικου.<p>


</td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
