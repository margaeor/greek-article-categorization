<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 25 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Του<b> XPHΣTΟY MEΓA<p></b>
 Μπροστά στην αβεβαιότητα και στα αμφιβόλου αποτελεσματικότητας μέτρα Γιαννίτση
για τις εργασιακές σχέσεις, εργαζόμενοι και εργοδότες συγκλίνουν σε κοινές θέσεις οδηγώντας σε «απομόνωση» τον υπουργό Εργασίας και προκαλώντας μείζον πολιτικό πρόβλημα στην κυβέρνηση.<p>
 Χθες στη διάρκεια δίωρης συνάντησης εργασίας τα προεδρεία της ΓΣΕΕ και του ΣΕΒ
συμφώνησαν, κατά ασφαλείς πληροφορίες, στη διατύπωση ενός κοινού κειμένου θέσεων «πέντε σημείων» το οποίο, αφού «καθαρογραφεί», υποστεί επεξεργασίες στις λεπτομέρειες και συζητηθεί εκτενώς και θεσμικά με τους άλλους φορείς των εργοδοτών (Eμποροι και Eπαγγελματοβιοτέχνες) θα κατατεθεί στο υπουργείο Εργασίας.<p>
 Η κατ' αρχάς συμφωνία των δύο μερών προβλέπει: <p>
 1. Τη συγκρότηση μικτής διμερούς επιτροπής, η οποία εντός εξαμήνου θα πρέπει να καταθέσει μια οριστική θέση για τη «μείωση του χρόνου εργασίας με ευελιξία». Είναι η πρώτη φορά που φορέας των εργοδοτών αποδέχεται την ανάγκη -με τη μορφή της νομοτελειακής εξέλιξης- μείωσης του χρόνου εργασίας, αν και δεν γίνεται σαφής μνεία στο 35ωρο και είναι η πρώτη φορά, επίσης, που η ευελιξία γίνετα αποδεκτή από τη ΓΣΕΕ. Εδώ θα τεθεί τόσο το θέμα του ελαστικού 8ωρου όσο και η κατάργηση ή ο περιορισμός της υπερεργασίας.<p>
 2. Το θέμα της διεύρυνσης του ορίου των απολύσεων (από 2% μηνιαίως στις επιχειρήσεις άνω των 49 ατόμων, που ισχύει σήμερα, σε 5 απολύσεις το μήνα για επιχειρήσεις έως 249 ατόμων) τίθεται στο «ράφι», επιβεβαιώνοντας το σχετικό ρεπορτάζ της «Ε» στις 23 Οκτωβρίου. Ετσι έρχονται οι εργοδότες και λένε ένα ξερό «όχι» στην αύξηση των απολύσεων, ενώ η κυβέρνηση εμφανίζεται να προωθεί ένα μεγαλύτερο αριθμό απολύσεων προκειμένου οι επιχειρήσεις «να έχουν μεγαλύτερη ευχέρεια διαχείρισης του προσωπικού». Η απόφαση αυτή χρήζει μιας (αυτοκριτικής εκ μέρους του υπουργείου Εργασίας.<p>
 3. Ο ΣΕΒ και κατ' επέκταση και οι άλλοι εργοδοτικοί φορείς υποστηρίζουν το αίτημα της ΓΣΕΕ για συνταξιοδότηση στο 55ο έτος της ηλικίας με 35ετία για όσους εργάζονται στα βαριά και ανθυγιεινά επαγγέλματα (σ.σ. για πλήρη σύνταξη σήμερα απαιτείται η συμπλήρωση του 58ου έτους της ηλικίας).<p>
 4. Τα δύο μέρη προκρίνουν την ασφάλιση για τουλάχιστον ένα 4ωρο, ώστε να λογίζεται ως πλήρες ένσημο συνταξιοδοτικά, ανεξαρτήτως του χρόνου ημερήσιας εργασίας (ωρομίσθιο). Είναι προφανές ότι για 5ωρη ή 6ωρη εργασία οι ασφαλιστικές εισφορές θα είναι αντίστοιχες της αμοιβής.<p>
 5. Η μείωση των εργοδοτικών εισφορών (σ.σ.επιθυμητή για τους εργοδότες, υπό προϋποθέσεις δεκτή από τα συνδικάτα) δεν θα πρέπει να επιβαρύνει τον προϋπολογισμό του ΙΚΑ (κάλυψη από τον κρατικό προϋπολογισμό).<p>
 Το ανωτέρω πλαίσιο συμφωνίας, το οποίο θα κατατεθεί σε 10-15 ημέρες στο υπουργείο Εργασίας, δεν ανακοινώθηκε χθες ούτε από την εργατική ούτε από την εργοδοτική πλευρά, αφού κρίθηκε ότι τακτικά δεν «χρησίμευε» στη συγκυρία.<p>
 Παράλληλα, οι δύο πρόεδροι (Χρ. Πολυζωγόπουλος και Λ. Αντωνακόπουλος) δεν ήθελε να προκαταλάβουν και τις θέσεις των άλλων εργοδοτικών φορέων, ενώ -και αυτό μοιάζει εντυπωσιακό- παράγοντες του ΣEB δεν επιθυμούσαν να γίνουν γνωστά τα συμπεράσματα της συνάντησης φοβούμενοι ότι θα φέρουν σε «δεινή πολιτική θέση τον κ. Τ. Γιαννίτση».<p>
 <b>Πρόβλημα στο Εργασίας<p></b>
 Η χθεσινή εξέλιξη και κυρίως όταν η ανωτέρω συμφωνία επιβεβαιωθεί με την κατάθεση της «κοινής πρότασης για τα εργασιακά και την ανεργία» αναμένετα να προκαλέσει και πολιτικό πρόβλημα στην ηγεσία του υπουργείου Εργασίας. Αφενός γιατί τόσο ο κ. Τ. Γιαννίτσης στο παρελθόν όσο και ο κ. Χρ. Πρωτόπαπας χθες δήλωσαν ότι «αν καταλήξουν σε συμφωνία (σ.σ. ΓΣΕΕ-εργοδότες) θα τηρήσουμε τα συμφωνηθέντα», άρα θα πρέπει (τώρα) να ακυρώσουν την πολιτική τους και να αποσύρουν τα κυβερνητικά σχέδια και αφετέρου γιατί πολιτικά η ηγεσία του υπουργείου Εργασίας προχώρησε σε λεπτομερή εξαγγελία μέτρων, τα οποία ουδείς εκ των μερών αποδέχεται. Παράλληλα, οι κοινωνικοί συνομιλητές προχώρησαν, αγνοώντας στην πράξη το υπουργείο Εργασίας, στη συνομολόγηση μιας συμφωνίας. Ωστόσο ο ΣΕΒ δεν επιθυμεί την απομόνωση του κ. Τ. Γιαννίτση και ο πρόεδρός του
Λ. Αντωνακόπουλος δήλωσε χθες ότι «δεν θα αφήσουμε την κυβέρνηση απέξω».<p>
 Και ο πρόεδρος της ΓΣΕΕ Χρήστος Πολυζωγόπουλος, αν και δεν αναφέρθηκε σε συμφωνία με τους εκπροσώπους του ΣΕΒ, ανέφερε χαρακτηριστικά: «Δεν έχουμε εισέλθει σε μια αταξική κοινωνία. Είναι προφανές ότι υπάρχουν τεράστιες διαφορές». (σ.σ. Ισως στο θέμα της ιδιοκτησίας των...μέσων παραγωγής, αλλά όχι στα εργασιακά σε καπιταλιστικό καθεστώς).<p>
 Σε κάθε περίπτωση η χθεσινή εξέλιξη, που δικαιώνει την εργατική πλευρά η οποία
έκανε λόγο για «μονομερείς ενέργειες στα εργασιακά», είναι αποτέλεσμα και της αποφασιστικότητας που έδειξε η ΓΣΕΕ το τελευταίο διάστημα και παρά τις φορτικές πιέσεις των κυβερνητικών στελεχών προς την ΠΑΣΚΕ, ενώ η Εργατική Συνομοσπονδία στη διαπραγμάτευση εμφανίστηκε πιο ισχυρή μετά την επιτυχημένη 24ωρη απεργία της 10ης Οκτωβρίου.<p>



</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
