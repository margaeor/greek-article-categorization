<html>
<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΕΛΛΑΔΑ</title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 25 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>

		</td></P></td><td valign="top" width="24"></td><!--msnavigation--><td valign="top"><div align="left"><MAP NAME="FrontPageMap"><AREA SHAPE="CIRCLE" COORDS="367, 39, 11" HREF="../../greece.htm"><AREA SHAPE="CIRCLE" COORDS="394, 40, 11" HREF="http://www.enet.gr/"><AREA SHAPE="CIRCLE" COORDS="421, 40, 11" HREF="../../fpage.htm"></MAP><table border="0" width="354" height="105"><tr>    <td width="450" height="47"><IMG SRC="../../standard/gbar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΕΛΛΑΔΑ" USEMAP="#FrontPageMap" BORDER=0></td> </tr>  <tr>    <td height="30"></td>  </tr>  <tr>    <td>


Tου <B>BAΣIΛH ΓEΩPΓA<p>
 Σ</B>τα δόκανα της Επιτροπής Κεφαλαιαγοράς έπεσε γνωστή χρηματιστηριακή εταιρεία, αλλά και επιχειρηματίες-«φίρμες» της Σοφοκλέους, οι οποίοι μεταβίβαζαν πακέτα μετοχών σε τιμές χαμηλότερες από αυτές που ανακοίνωναν, ωφελούμενοι από τις διαφορές εκατομμυρίων που προέκυπταν.<p>
 Περίπου 2 δισ. δρχ. ήταν τα χρήματα που εισέρρευσαν σε προσωπικούς λογαριασμούς άλλων προσώπων, η ταυτότητα των οποίων, ωστόσο, δεν ανακοινώθηκε.<p>
 Πρωτεργάτες αυτής της πρωτόγνωρης -πλην όμως συνηθισμένης, όπως πληροφορούμαστε- κερδοσκοπικής «φάμπρικας» φέρονται να είναι οι επιχειρηματίες

Γ. Μπατατούδης (Intersat), Παναγιώτης Πανούσης (Αττι-Κατ) και K. Στέγγος (Τεχνική Ολυμπιακή), οι οποίοι φαίνεται ότι συνεργάζονταν «στενά» με τη χρηματιστηριακή εταιρεία «Contalexis Financial Services», που κατηγορείται για

φοροδιαφυγή από το υπουργείο Οικονομικών.<p>
 Η Επιτροπή Κεφαλαιαγοράς (E.K.) επέβαλε πρόστιμο ύψους 180 εκατ. δραχμών στην παραπάνω εταιρεία, ενώ ο κ. Μπατατούδης καλείται να πληρώσει 115 εκατ. δρχ., ο

Π. Πανούσης 40 εκατ. δρχ. και ο Κ. Στέγγος πρόστιμο ύψους 25 εκατ. δραχμών. <p>
 Παράλληλα, όμως, η Ε.Κ. θα υποβάλει και έγκληση στη δικαιοσύνη, κατηγορώντας τους εμπλεκομένους «για διασπορά ανακριβών και παραπλανητικών πληροφοριών ως προς τις τιμές των συναλλαγών». <p>
 Σύμφωνα με τα στοιχεία που έδωσαν χθες στη δημοσιότητα οι αρμόδιες εποπτικές αρχές: <p>
 * Στις 30 Μαρτίου 1999 μεταβιβάστηκε, μέσω της «Κονταλέξης», πακέτο 520.000 μετοχών της Intersat από τον Μπατατούδη στη Laidlow International, στην τιμή των 2.000 δραχμών. Από τον έλεγχο προέκυψε ότι την επόμενη ημέρα οι δύο εταιρείες συμψήφισαν μέσω ενδιάμεσου λογαριασμού ποσόν 421.545.000 δρχ., με αποτέλεσμα η μεταβίβαση των μετοχών να γίνει στις 1.200 δρχ. και όχι στις 2.000 δρχ., όπως γνωστοποιήθηκε στο επενδυτικό κοινό. Οι αγοραστές κατέβαλαν κατά μέσο όρο 1.443 δρχ. ανά μετοχή και όχι 1.200 δρχ. ανά μετοχή, τιμή στην οποία έγινε επίσημα η πράξη. Η διαφορά τού επιπλέον ποσού που καταβλήθηκε από τους αγοραστές αντιστοιχεί σε 82.275 μετοχές, οι οποίες παραδόθηκαν χωρίς να καταβληθεί οποιοδήποτε τίμημα στον πελάτη Barstow Investment Corp. Η παραπάνω εταιρεία, που εδρεύει στη Λιβερία, είχε ορίσει ως αντιπρόσωπό της τον Δημήτρη Ράνιο, πρόεδρο της Lead Capital ΑΕΛΔΕ, η οποία έχει υποστεί κυρώσεις από την Ε.Κ. για «παιχνίδια» με τη μετοχή της «Ηλέκτρα».<p>
 * Στις 29 Απριλίου 1999 μεταβιβάστηκε μέσω της «Κονταλέξης», πακέτο 720.000 μετοχών της Intersat σε 15 πελάτες του εξωτερικού, στην τιμή των 2.178 δρχ. ανά μετοχή. Από τον έλεγχο των αρχών προέκυψε ότι στον Γ. Μπατατούδη καταβλήθηκε το ποσόν που του οφειλόταν από τη συναλλαγή μειωμένο κατά 24, 3%. Οι αγοραστές πελάτες είχαν καταβάλει το ποσόν που όφειλαν μειωμένο κατά 11, 85%, ενώ το υπόλοιπο 12, 45%, ή 191 εκατ. δρχ. της αξίας του πινακιδίου, καταβλήθηκε σε τρίτα πρόσωπα.<p>
 * Στις 22 Ιουνίου 1999 μεταβιβάστηκε μέσω της «Κονταλέξης» πακέτο 280.000 μετοχών της Intersat από τον Γ. Μπατατούδη σε 10 πελάτες του εξωτερικού και σε

2 του εσωτερικού. Η τιμή της συναλλαγής ορίστηκε σε 4.400 δραχμές. Ωστόσο, μέσω του ελέγχου προέκυψε ότι στον Γ. Μπατατούδη καταβλήθηκε το ποσόν μειωμένο

κατά 38, 55%. Οι αγοραστές κατέβαλαν το ποσόν μειωμένο κατά 12, 72%, ενώ η διαφορά του 28, 78% (356.070.037 δρχ.) καταβλήθηκε σε τρίτα πρόσωπα.<p>
 * Στις 15 Ιουλίου μεταβιβάστηκε μέσω της «Κονταλέξης» πακέτο 250.000 μετοχών της «Εργάς», από τον Γ. Μπατατούδη σε 11 πελάτες του εξωτερικού και σε δύο του

εσωτερικού, στην τιμή 3.059 δραχμών. Από τον έλεγχο της συναλλαγής προέκυψε ότι το οφειλόμενο προς τον κ. Μπατατούδη ποσόν τού κατεβλήθη μειωμένο κατά 16, 07%. Οι αγοραστές τού έδωσαν το οφειλόμενο ποσόν μειωμένο κατά 0, 37%, ενώ τα 11.411.985 δρχ. που «περίσσεψαν» καταβλήθηκαν σε τρίτα πρόσωπα.<p>
 * Τέλος, στις 15 Μαΐου 1999 μεταβιβάστηκε μέσω της «Κονταλέξης» πακέτο 225.000

μετοχών της «Αττι-Kατ» από τον Π. Πανούση στην τιμή των 8.490 δραχμών. Την επομένη μεταβιβάστηκε πακέτο 500.000 μετοχών της «Τεχνικής Ολυμπιακής» από τους Κώστα Στέγγο και τις Χρυσή και Στυλιανή Στέγγου στην τιμή των 4.000 δραχμών. Στις 27/5/999 μεταβιβάστηκε πακέτο 350.000 μετοχών της «Εργάς» από τον Γ. Μπατατούδη στην τιμή των 3.025 δραχμές. Αγοραστές των πακέτων ήταν 21 πελάτες του εξωτερικού και δύο του εσωτερικού. Από τον έλεγχο των συναλλαγών προέκυψε ότι στον κ. Μπατατρούδη καταβλήθηκε το ποσόν μειωμένο κατά 28, 85% και

στην οικογένεια Στέγγου, μειωμένο κατά 37, 77%. Οι 20 από τους 21 αγοραστές του

εξωτερικού κατέβαλαν στην οικογένεια Στέγγου μειωμένο κατά 9, 68% κατά μέσο όρο. Η συνολική διαφορά που ανέρχεται σε 1, 5 δισ. δρχ. περίπου, καταβλήθηκε σε

τρίτα πρόσωπα. <p>
 Οι έρευνες των εποπτικών αρχών στρέφονται πλέον και προς την πλευρά των αγοραστών.<p>


</td>  </tr>  <tr>    <td width="354" height="22"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center></body></html>
