<html>
<!--
	Web Author:  Αριστείδης Παλιούρας
	email: aris@enet.gr
-->
<head><title>E Online - ΑΘΛΗΤΙΣΜΟΣ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 25 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td>
</P></td><td valign="top" width="24"></td><!--msnavigation--><td valign="top"><div align="left"><table border="0" cellspacing="0" cellpadding="0" width="437"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../sport.htm"><AREA SHAPE="CIRCLE" COORDS="395, 41, 11" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td valign="top" align="left"><IMG SRC="../../standard/sbar-s.jpg" WIDTH=451 HEIGHT=71 alt="ΕΛΕΥΘΕΡΟΤΥΠΙΑ - ΣΠΟΡ" USEMAP="#FrontPageMap" BORDER=0></td>  </tr>  <tr>    <td height="30" valign="top" align="left"></td>  </tr>  <tr>    <td valign="top" align="left">


<b>ΛA KΟPΟYNIA, AΠΟΣTΟΛH<p>
 Tου ANΔPEA MΠETΣH</b><p>
 Η μητέρα όλων των μαχών, το υπέρ πάντων παιχνίδι Παναθηναϊκού - Γιουβέντους, θα κρίνει ύστερα από 15 μέρες στην Αθήνα ποια από τις δύο ομάδες θα περάσει στην επόμενη φάση του Champions League. Ο Παναθηναϊκός περνάει μόνο με νίκη, ενώ η Γιουβέντους και με ισοπαλία, αν το Αμβούργο δεν νικήσει τη Λα Κορούνια.<p>
 Το χθεσινοβραδινό 1-0, με το οποίο η Λα Κορούνια νίκησε τον Παναθηναϊκό, χάρισε στους Ισπανούς την πρόκριση για τον επόμενο γύρο του Champions League και έβαλε στην πρέσα τις τρεις άλλες ομάδες, καθώς το Αμβούργο με την απίστευτη νίκη του μέσα στο Τορίνο με 3-1 έβαλε κι αυτό υποψηφιότητα για να περάσει στην επόμενη φάση.<p>
 Τώρα οι Γερμανοί, έτσι όπως έχουν τα πράγματα, θέλουν μόνο νίκη για να φτάσουν στους 8 βαθμούς, είτε να μπουν στη δεύτερη φάση, είτε να συνεχίσουν στο Kύπελλο ΟΥΕΦΑ. Είναι χαρακτηριστικό ότι και οι τρεις ομάδες που διεκδικούν το δεύτερο εισιτήριο για την επόμενη φάση μπορούν η κάθε μια κάτω από προϋποθέσεις να μείνουν και έξω από το ΟΥΕΦΑ.<p>
 <b>Ας δούμε τα κυριότερα ενδεχόμενα:</b> <p>
 *Αν νικήσει ο Παναθηναϊκός τη Γιούβε περνάει μαζί με τους Ισπανούς, αφού και να ισοβαθμήσει με το Αμβούργο, το αφήνει έξω επειδή έχει καλύτερα αποτελέσματα στα μεταξύ τους παιχνίδια (1-0 και 0-0). Σ' αυτή την περίπτωση έξω από την Ευρώπη μένει η Γιουβέντους.<p>
 *Αν νικήσει το Αμβούργο τη Λα Κορούνια και φέρουν ισοπαλία ο Παναθηναϊκός με τη Γιουβέντους περνάνε οι Ισπανοί και οι Γερμανοί, ενώ ο Παναθηναϊκός μένει εκτός Kυπέλλου ΟΥΕΦΑ. <p>
 *Αν νικήσει η Γιούβε τον Παναθηναϊκό περνάει αυτή μαζί με τη Λα Κορούνια και οι δικοί μας μένουν πάλι έξω από το ΟΥΕΦΑ, εκτός αν χάσει το Αμβούργο από τη Λα Κορούνια.<p>
 *Αν φέρουν ισοπαλία η Λα Κορούνια με το Αμβούργο και νικήσει ο Παναθηναϊκός τη Γιούβε προκρίνεται αυτός μαζί με τους Ισπανούς και περνάει στην 3η θέση το Αμβούργο. <p>
 Αυτά είναι τα πιθανότερα σενάρια, οπότε χρειάζονται... υπομονή και πολύ γερά νεύρα.<p>
 <b>TΟ KATAPAMENΟ
 ΔEKAΛEΠTΟ</b><p>
 Χθες το βράδυ στο «Ριαθόρ», το κακό για τον Παναθηναϊκό έγινε πάλι λίγο μετά το 80ό λεπτό. Εκεί που ο Παναθηναϊκός προσπαθούσε να κρατήσει με νύχια και δόντια την ισοπαλία, βρέθηκε αυτός ο Παντιάνι μόνος στο κέντρο της ελληνικής άμυνας και με κεφαλιά στο 82ο λεπτό ακριβώς, βρήκε τα δίχτυα, καταφέρνοντας το ολόχρυσο 1-0. <p>
 Ηταν η στιγμή που όλοι είχαμε αρχίσει να... γλυκαινόμαστε με την ισοπαλία, αλλά βλέπαμε κιόλας την μπάλα να μη βγαίνει εύκολα έξω από την πειροχή, τους πρωταθλητές Ισπανίας να πιέζουν όλο και περισσότερο και το γκολάκι να ψήνεται.<p>
 Η κίνηση-έκπληξη του κόουτς Αγγελου Αναστασιάδη δεν ήταν τόσο που άφησε τον Πάουλο Σόουζα στον πάγκο, όσο το ότι ξανάβαλε από την αρχή στην ενδεκάδα τον Κριστόφ Βαζέχα, αφήνοντας έξω και πάλι τον Γκόραν Βλάοβιτς.<p>
 Ο Πολωνός δικαίωσε με την απόδοσή του τον προπονητή του, κρατώντας τον Παναθηναϊκό μπροστά για ενάμισι ημίχρονο. Γιατί πρέπει να πούμε ότι το πράσινο σχέδιο δράσης πρόβλεπε κυριαρχία από την αρχή στο κέντρο και προσπάθεια να κρατηθεί η ισοπαλία, με επιθετικό τον προσανατολισμό όλης της ομάδας, ώστε να μένει η μπάλα όσο το δυνατόν μακρύτερα από την περιοχή του τερματοφύλακα Κώστα Χαλκιά.<p>
 Με βάση την απόδοση του πρώτου ημιχρόνου, αλλά και τα ευχάριστα νέα που έρχονταν από το Τορίνο, όπου η Γιούβε έχανε με 1-0 (μετά με 2-0 και τελικά με 3-1) από το Αμβούργο, ο Αγγελος τόλμησε και έριξε τον Πάουλο Σόουζα στο παιχνίδι. Ομως αναγκάστηκε να χαραμίσει την τρίτη αλλαγή του, όταν τραυματίστηκε ο Χαλκιάς και να κρατήσει στον πάγκο ώς το τέλος τον Γκόραν Βλάοβιτς.<p>
 Ο Χαλκιάς ήταν εκείνος που κράτησε το μηδέν στα δύσκολα. Γλίτωσε σίγουρο γκολ στο 11' από κεφαλιά Τούρου Φλόρες, έχασε μόνο μια φάση στο 12', όταν ο Σάριτς πάνω στη γραμμή έβγαλε κόρνερ την καρφωτή κεφαλιά του Σέζαρ Σαμπάιο και έγινε ήρωας στο 17'. Τότε η άμυνα του Παναθηναϊκού έμεινε εκτεθειμένη, έφυγαν οι Ισπανοί μπροστά ολομόναχοι, σούταρε πρώτα ο Τζαλμίνια, αμέσως μετά ο Βίκτορ που του 'κανε και το φάουλ, και καπάκι ο Παντιάνι. Ομως και στις τρεις απανωτές περιπτώσεις ο τερματοφύλακας του Παναθηναϊκού τα κατάφερε.<p>
 Εκεί τραυματίστηκε, έμεινε μέσα, άντεξε ώς το 65' και ζήτησε μετά μόνος του την αλλαγή, καθώς είδε πως δεν μπορούσε να βγάλει όλο το παιχνίδι, ενώ είχε φάει κι ένα αντικείμενο στο κεφάλι από αυτά που πετούσαν οι Ισπανοί φίλαθλοι, έχοντας χάσει την ψυχραιμίαα τους από ένα σημείο και μετά. <p>
 Διαιτητής ο Δανός Μίλτον Νίλσεν που έβγαλε το ματς χωρίς να δείξει κίτρινη κάρτα.<p>
 ΠΑΝΑΘΗΝΑΪΚΟΣ: Χαλκιάς (64' Νικοπολίδης), Σάριτς, Φύσας, Γκούμας, Χένρικσεν, Βόκολος, Μπασινάς, Γκαλέτο (46' Πάουλο Σόουζα), Καραγκούνης (60' Κόλα), Λυμπερόπουλος, Βαζέχα.<p>
 ΛΑ ΚΟΡΟΥΝΙΑ: Μολίνα, Μανουέλ Πάμπλο, Ρομέρο, Ναϊμπέτ, Ντζαλμίνια (78' Τριστάν), Τούρου Φλόρες (60' Φερνάντο), Εμερσον, Σ. Σαμπάιο, Παντιάνι, Βίκτορ (62' Σκαλόνι), Ντονάτο.<p>
 <b>* Δηλώσεις, παραλειπόμενα sport2.</b><p>


</td>  </tr>  <tr>    <td width="453" height="40"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 2000 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
