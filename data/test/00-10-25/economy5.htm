<html>

<!--
	Web Author:  Αριστείδης Παλιούρας
	email: aris@enet.gr
-->

<head><title>E Online - ΟΙΚΟΝΟΜΙΑ </title></head><BODY BGCOLOR="#FFFFFF"><!--msnavigation--><table BGCOLOR="#FFFFFF" border="0" cellpadding="0" cellspacing="0" width="100%"><tr><td BGCOLOR="#FFCC00" valign="top" width="1%"><P ALIGN="CENTER"><IMG SRC="../../standard/gia.gif" ALT="ΕΛΕΥΘΕΡΟΤΥΠΙΑ - Για να μη μένετε θεατές στα γεγονότα" WIDTH=100 HEIGHT=92><BR><FONT SIZE=2><B>

Τετάρτη 25 Οκτωβρίου 2000
</B></FONT>
		<BR>

		<BR>

		<A HREF="../../keimena/kairos/kairos.htm"> <IMG SRC="../../standard/kairos.gif" ALT="ΚΑΙΡΟΣ" WIDTH="89" HEIGHT="55" BORDER="0"></A>

		<BR>

		<BR> <b> <font size=2> ΣΤΗΛΕΣ  </font> </b> <BR>

		<BR><A HREF="../../stiles/sfigmos.htm"><IMG SRC="../../standard/lbar/sfigmos.gif" ALT="ΣΦΥΓΜΟΣ" BORDER=0 width=103 height=17></A><BR>

		<A HREF="../../stiles/apopsis.htm"><IMG SRC="../../standard/lbar/apopsis.gif" ALT="ΑΠΟΨΕΙΣ" BORDER=0 width=103 height=17></A><BR>

		<A HREF="../../stiles/politika.htm"><IMG SRC="../../standard/lbar/politika.gif" ALT="ΠΟΛΙΤΚΑ ΠΑΡΑΣΚΗΝΙΑ" BORDER=0 width=103 height=17></A><BR>

		<A HREF="../../stiles/analisi.htm"><IMG SRC="../../standard/lbar/analisi.gif" ALT="ΑΝΑΛΥΣΗ ΓΕΓΟΝΟΤΩΝ" BORDER=0 width=103 height=17></A><BR>

		<A HREF="../../stiles/kafenio.htm"><IMG SRC="../../standard/lbar/kafen.gif" ALT="ΚΑΦΕΝΕΙΟ Η ΕΛΛΑΣ" BORDER=0 width=103 height=17></A><BR>

		<A HREF="../../stiles/diethni.htm"><IMG SRC="../../standard/lbar/diethni.gif" ALT="ΔΙΕΘΝΗ" BORDER=0 width=103 height=17></A><BR>

		<A HREF="../../stiles/prosopa.htm"><IMG SRC="../../standard/lbar/prosopa.gif" ALT="ΠΡΟΣΩΠΑ" BORDER=0 width=103 height=17></A><BR>

		<BR><b><font size=2> ΟΔΗΓΟΙ </font> </b>

		<BR>

		<BR>

		<A HREF="http://193.92.17.20/tv/tvfrm.htm"><IMG SRC="../../standard/lbar/tv.gif" ALT="ΤΗΛΕΟΡΑΣΗ" BORDER=0 width=103 height=17></A><BR>

		<A HREF="../../keimena/cinema/cinema.htm"><IMG SRC="../../standard/lbar/cinema.gif" ALT="ΚΙΝΗΜΑΤΟΓΡΑΦΟΙ" BORDER=0 width=103 height=17></A><BR>

		<A HREF="../../keimena/cinema/theatres.htm"> <IMG SRC="../../standard/lbar/theatres.gif" ALT="ΘΕΑΤΡΑ" BORDER=0 width=103 height=17></A><BR>

		<A HREF="http://www.enet.gr/finance/firstfin.htm"><IMG SRC="../../standard/lbar/xrima.gif" ALT="ΧΡΗΜΑΤΙΣΤΗΡΙΟ" BORDER=0 width=103 height=17></A><BR>

		<A HREF="../../stiles/mediaw.htm"><IMG SRC="../../standard/lbar/mediaw.gif" ALT="ΤΟΥ ΚΟΣΜΟΥ ΤΑ MEDIA" BORDER=0 width=103 height=17></A></P><BR>

		<BR><BR>
		</td></P></td><td valign="top" width="24"></td><!--msnavigation--><td valign="top"><div align="left"><table border="0" width="450" height="111"><MAP NAME="FrontPageMap"><AREA SHAPE="CIRCLE" COORDS="368, 40, 10" HREF="../../economy.htm"><AREA SHAPE="CIRCLE" COORDS="395, 40, 10" HREF="http://www.enet.gr/"><AREA SHAPE="CIRCLE" COORDS="422, 41, 11" HREF="../../fpage.htm"></MAP>  <tr>    <td width="450" height="47"><IMG SRC="../../standard/ebar-s.jpg" WIDTH=451 HEIGHT=71 ALT="ΕΛΕΥΘΕΡΟΤΥΠΙΑ - ΧΡΗΜΑ" USEMAP="#FrontPageMap" BORDER=0></td>  </tr>  <tr>    <td width="450" height="30"></td>  </tr>  <tr>    <td>



Του <b>ΜΩΥΣΗ ΛΙΤΣΗ<p></b> Από «κλώνος του Τιτμάγερ», υπό προθεσμία τραπεζίτης; Ο πρόεδρος της ΕΚΤ Βιμ Ντούιζενμπεργκ φαίνεται να χρεώνεται με μία ακόμη «γκάφα», ίσως την τελευταία του, αφού, υπό τα πυρά του ευρωπαϊκού Tύπου, ο πρώτος τραπεζίτης της ΕΚΤ φαίνεται να τελειώνει άδοξα την καριέρα του.<p> Μία πτώση της τάξης του 30% για το ευρώ δύσκολα θα μπορούσε να χρεωθεί ως επιτυχία. Πόσο μάλλον που κάθε φορά που ανοίγει το στόμα του φέρνει ακόμη μεγαλύτερη καταστροφή. Οπως έγινε την προηγούμενη εβδομάδα, με την επίμαχη συνέντευξή του σε βρετανική εφημερίδα, όπου «αποκάλυψε» τη στρατηγική της ΕΚΤ. Ο κ. Ντούιζενμπεργκ υποστήριξε ότι δεν συντρέχει λόγος παρέμβασης, αν οι στρεβλώσεις των συναλλαγματικών ισοτιμιών οφείλονται στην κρίση της Μέσης Ανατολής και πρόσθεσε ότι ο Αμερικανός υπουργός Οικονομικών Λόρενς Σάμερς ήταν μάλλον «ψυχρός» στην ιδέα αμερικανικής βοήθειας προς το ευρώ.<p> Aυτά βεβαίως δεν λέγονται από έναν αρχιτραπεζίτη, ακόμη και αν ενέχουν μία δόση αλήθειας, όταν μάλιστα το ευρώ δίνει μάχη για να ισορροπήσει. Πολύ περισσότερο που τις συνέπειες της πτώσης του, όπως είναι η αύξηση του πληθωρισμού, θα κληθούν να πληρώσουν οι μη έχοντες, με τις προτροπές του κ. Ντούιζενμπεργκ να μη ζητούν πολλά για να μην καταρρεύσει το καταρρέον νόμισμα! <p> Για πρώτη φορά η αντίδραση του ευρωπαϊκού Tύπου ήταν καθολική. Καμία εφημερίδα δεν χαρίστηκε στον κ. Ντούιζενμπεργκ, γεγονός που σημαίνει ότι δεν είναι μόνο οι αγορές που έχουν «απαυδήσει» από την ανικανότητα να στέλνει έστω διφορούμενους χρησμούς, σαν τον πρόεδρο της FED Αλαν Γκρίνσπαν, αλλά και η ευρωπαϊκή κοινή γνώμη. Η τελευταία δήλωσή του ήταν η σταγόνα που έκανε το ποτήρι να ξεχειλίσει.<p> <b>Θανάσιμο αμάρτημα<p></b> «'Η είναι πολύ, πολύ ηλίθιος ή το έκανε επίτηδες, αυτή η δεύτερη υπόθεση δεν έχει νόημα», έγραφε η αριστερή γαλλική εφημερίδα «Λιμπερασιόν», την επομένη της επίμαχης συνέντευξης, που καταβαράθρωσε το ευρώ.<p> Εξίσου αιχμηροί ήταν οι τίτλοι πολλών εφημερίδων. «Το θανάσιμο αμάρτημα ενός τραπεζίτη», έγραφε η γερμανική «Sueddeutsche Zeitung» και ο «Εκόνομιστ» επισήμαινε με νόημα: «Οταν ο κ. Ντούιζενμπεργκ γινόταν επικεφαλής της ΕΚΤ, έμοιαζε να 'ναι ενεργητικό. Τώρα είναι παθητικό».<p> Οι «Φαϊνάνσιαλ Τάιμς», μέσω της γνωστής για τα καυστικά σχόλια στήλης «Lex Column», προετοιμάζουν το έδαφος για την αποχώρησή του, καταλήγοντας στο συμπέρασμα: «Eνα είναι φανερό: ο κ. Ντούιζενμπεργκ επιβεβαίωσε ότι δεν αναμένει να εκπληρώσει μέχρι τέλος τη θητεία του».<p> Μία εσπευσμένη αποπομπή του κ. Ντούιζενμπεργκ ενέχει ωστόσο ακόμη μεγαλύτερους κινδύνους, αφού θα είναι δημόσια ομολογία της αποτυχίας του. Πέραν αυτού όμως, η ΕΚΤ στερείται κατάλληλου διαδόχου. Ο διοικητής της Τράπεζας της Γαλλίας Ζαν Κλοντ Τρισέ, που βάσει της συμφωνίας κυρίων του 1998 θα διαδεχτεί τον κ. Ντούιζενμπεργκ το 2001, βαρύνεται με ανάμιξη στο σκάνδαλο της τράπεζας «Credit L yonnais», γεγονός που τον κάνει τρωτό στα μάτια των αγορών, αλλά και της κοινής γνώμης.<p> Η Φινλανδή Σίρκα Χαμαλάινεν, μέλος του συμβουλίου της ΕΚΤ, ή ο Γερμανός Οτμαρ Ιζινκ ακούγονται ήδη ως πιθανοί διάδοχοι. Αλλά ως γνωστόν, η διαδοχή στους θεσμούς της Ε.Ε. δεν είναι μόνο θέμα προσώπων, αλλά και εθνικών συμβιβασμών.<p> <b>Ζητείται λύση<p></b> Η λύση Ντούιζενμπεργκ το 1998 είχε θεωρηθεί ως συν για το μέλλον του ευρώ. Ολλανδός της «γερμανικής σχολής», με εύσημα ως σοσιαλιστής υπουργός Οικονομικών τη δεκαετία του '70, που μεταλλάχθηκε σε σκληρό μονεταριστή τη δεκαετία του '80, ως διοικητής της Τράπεζας της Ολλανδίας, είχε την έξωθεν καλή μαρτυρία της γερμανικής Μπούντεσμπανκ.<p> Η επιλογή του θεωρήθηκε ως η καταλληλότερη για τη διαδοχή της πρωτοκαθεδρίας που κατείχε στην άσκηση -εμμέσως- της ευρωπαϊκής νομισματικής πολιτικής η Μπούντεσμπανκ. Γερμανός υποψήφιος δεν μπορούσε να προταθεί, αφού η Γερμανία κέρδιζε την έδρα της ΕΚΤ, την Φρανκφούρτη, και έπρεπε να προτείνει έναν μη Γερμανό, που θα σκεφτόταν όμως σαν-Γερμανός.<p> Οι γαλλικές ενστάσεις, που ήθελαν λιγότερο τεχνοκρατική και ανεξάρτητη την ΕΚΤ, διαβλέποντας από νωρίς την ύπαρξη πολιτικού ελλείμματος, διασκεδάστηκαν με το συμβιβασμό για εκ περιτροπής προεδρία με τον Ζαν Κλοντ Τρισέ.<p> Ο συμβιβασμός αυτός στην πράξη αντίκειται στη συμφωνία του Μάαστριχτ, αφού δεν προβλέπεται εθελούσια έξοδος του προέδρου της ΕΚΤ, πριν από την εκπλήρωση της οκταετίας του. Ο κ. Ντούιζενμπεργκ, μάλιστα, εμφανιζόταν στην αρχή απρόθυμος να εγκαταλείψει τη θέση του, θεωρώντας το συμβιβασμό αυτό παιχνίδι των πολιτικών που παροπλίζει την ΕΚΤ.<p> Η λύση Τρισέ φαντάζει σήμερα ως από μηχανής θεός για την απομάκρυνση ενός τραπεζίτη, που ξεκίνησε με πολλές υποσχέσεις για να καταλήξει άδοξα.<p> Το πρόβλημα της ΕΚΤ, βέβαια, δεν είναι μόνο πρόβλημα προσώπου. Με αρκετή υπεροψία, οι Ευρωπαίοι υιοθέτησαν το μοντέλο Μπούντεσμπανκ, ξεχνώντας ότι ακόμη και η πολυδιαφημισμένη ανεξαρτησία της γερμανικής κεντρικής τράπεζας κατακτήθηκε με τα χρόνια και όχι χωρίς τριβές.<p> Η Γερμανία ήταν άλλωστε Γερμανία. Η νομισματική και οικονομική πολιτική στη ζώνη του ευρώ πρέπει να ικανοποιήσει 11 διαφορετικές χώρες και απόψεις.<p> Είναι κοινό μυστικό ότι η πτώση του ευρώ, αρχικά, κάθε άλλο παρά φόβιζε τους Ευρωπαίους και ιδιαίτερα τους Γερμανούς, των οποίων ευνοούντο οι εξαγωγές. Η ΕΚΤ αντιμετώπιζε μάλιστα με ανεξήγητη μέχρι σήμερα αλλεργία το ενδεχόμενο παρέμβασης, παρ' όλο που τα συναλλαγματικά της αποθέματα είναι κάτι παραπάνω από αρκετά. <p> Μόνο τώρα που υπάρχει κίνδυνος πληθωρισμού και η αξιοπιστία του εγχειρήματος της ΟΝΕ εντείνει τις αμφισβητήσεις στην Ευρώπη, φαίνεται να πήρε μπρος η ΕΚΤ και η πολιτική και οικονομική ηγεσία της Ε.Ε. Αλλά αυτή τη φορά η Ε.Ε. δεν έχει ούτε αξιόπιστο τραπεζίτη στο τιμόνι ούτε και πολιτική ηγεσία, που να μπορεί να εμπνεύσει εμπιστοσύνη στο ευρώ.<p>


</td>  </tr>  <tr>    <td width="450" height="28"></td>  </tr></table></div><p>  <!--msnavigation--></td></tr><!--msnavigation--></table><br><center><table width = 640> <CENTER><b> Επικοινωνήστε με την </b><A HREF="mailto:elef@enet.gr">"E on-line"</A> <p><b> Copyright © 1999 Χ. Κ. Τεγόπουλος Εκδόσεις Α.Ε.</b><br> <br><font size = 2><b> ΑΠΑΓΟΡΕΥΕΤΑΙ </b> η αναδημοσίευση, η αναπαραγωγή, ολική, μερική ή περιληπτική, ή κατά παράφραση, ή διασκευή απόδοση του περιεχομένου της ηλεκτρονικής εφημερίδας με οποιονδήποτε τρόπο, μηχανικό, ηλεκτρονικό, φωτοτυπικό, ηχογράφησης ή αλλο, χωρίς προηγούμενη γραπτή άδεια του εκδότη. Νόμος 2121/1993 και κανόνες Διεθνούς Δικαίου πού ισχύουν στην Ελλάδα.</font></CENTER></table></center>
</body></html>
